{"id": "3574342", "revid": "163662", "url": "https://it.wikipedia.org/wiki?curid=3574342", "title": "Galleria degli Specchi", "text": "La Galleria degli Specchi (in francese: \"Grande Galerie\", \"Galerie des Glaces\", \"Galerie de Louis XIV\") \u00e8 una galleria di stile barocco e una delle stanze pi\u00f9 emblematiche dell'intera Reggia di Versailles, in Francia. Il grandioso insieme della galleria ed i saloni ad essa connessi dovevano illustrare tutto il potere e la ricchezza del monarca assolutista Luigi XIV di Francia. Collocata nel corpo centrale del complesso, le sue finestre danno verso i giardini della reggia. La Galleria degli Specchi \u00e8 stata luogo di importanti eventi storici tra cui la proclamazione dell'Impero tedesco e la firma del trattato di Versailles.\nSfondo storico.\nLa costruzione.\nNel 1623 Luigi XIII di Francia ordin\u00f2 la costruzione di una modesta palazzina di caccia all'interno della sua tenuta di Versailles, portandola poi alla grandezza di un castello per le sue battute con lavori che si protrassero tra il 1631 ed il 1634. Suo figlio Luigi XIV fece del sito la sua futura residenza permanente e dal 1661 ordin\u00f2 la trasformazione del castello in una vera e propria residenza regale, di proporzioni monumentali. Oltre ad essere un luogo di riposo e di piacere, la reggia avrebbe dovuto illustrare tutto il potere e la ricchezza della monarchia francese, divenendo luogo di aggregazione per l'aristocrazia, punto di riferimento stilistico per l'intera Europa, centro culturale ed artistico dell'intera Francia. Durante le prime fasi di lavoro, Louis Le Vau venne incaricato dell'aggiunta di nuove ali al castello, interconnesse tra loro da una lunga terrazza porticata.\nLa Galleria degli Specchi venne costruita durante la terza campagna di costruzione del palazzo tra il 1678 ed il 1684 quando essa and\u00f2 appunto a rimpiazzare la grande terrazza di Le Vau, giudicata uno spazio troppo esposto agli elementi atmosferici e di scarso utilizzo. Con l'architetto Jules Hardouin-Mansart si decise di demolire la struttura esistente e di costruire una lunga galleria, decorata all'interno dal pittore Charles Le Brun.\nLa galleria venne affiancata al proprio termine dal Salone della Guerra a nord e dal Salone della Pace a sud, rispettivamente. La Galleria degli Specchi era connessa con queste due sale, le quali a loro volta erano comprese rispettivamente negli appartamenti del re e della regina. La Galleria ed i saloni vennero decorati secondo il medesimo stile perch\u00e9 potessero essere utilizzati come prolungamenti dello spazio interno in caso di necessit\u00e0.\nLa Galleria degli Specchi (al di l\u00e0 della Cappella di Versailles, dell'Opera di Versailles e della \"Galerie des Batailles\") \u00e8 la sala pi\u00f9 grande dell'intero palazzo. Misura 73 metri di lunghezza per 10,5 di larghezza. Con un'altezza di 12,3 metri, la sala raggiunge l'attico del corpo principale della reggia. Nella sala non vennero mai inseriti dei camini in quanto, effettivamente, le sue dimensioni impedivano di scaldarla a dovere.\nLa decorazione.\nLa Galleria degli Specchi dispone di 17 finestre aperte in direzione del parco; di fronte ad esse, sulla parete opposta, si trovano 17 specchi delle medesime dimensioni, composte ciascuna da altri 350 specchi di ridotte dimensioni. Tali specchiere avevano una funzione decorativa e prospettica: la presenza di specchi di fronte alle finestre, infatti, creava una sensazione di uno spazio amplificato, sia in termini architettonici sia in termini di luce. L'uso degli specchi, del resto, rappresentava comunque un'ulteriore dimostrazione della ricchezza della Francia dell'epoca in quanto, ancora nel XVII secolo, gli specchi di qualit\u00e0 erano prodotti in numero limitato e solo Venezia ne deteneva il monopolio internazionale. Per produrre questi ed altri specchi in Francia, venne fondata la \"Manufacture royale de glaces de miroirs\", una fabbrica di specchi voluta espressamente da Jean-Baptiste Colbert, divenuta poi \"Compagnie de Saint-Gobain\", con la quale difatti la Francia rub\u00f2 il monopolio europeo del prodotto ai veneziani.\nIn origine, la Galleria degli Specchi era decorata con mobili in argento che per\u00f2 andarono ad ogni modo perduti (in particolare dei tavoli Gu\u00e9ridon), fusi per ordine di Luigi XIV nel 1689 per finanziare la guerra dei nove anni. L'attuale mobilio \u00e8 stato realizzato nel XIX secolo in quanto gran parte del mobilio originario and\u00f2 perduto all'epoca della Rivoluzione Francese.\nDipinti sul soffitto.\nOltre agli specchi, la galleria \u00e8 famosa per i dipinti presenti sul soffitto, di cui nove sono particolarmente grandi ed altri di ridotte dimensioni. Il tema \u00e8 quello ricorrente della celebrazione di Luigi XIV e delle lodi ai successi dei suoi primi vent'anni di regno. Charles Le Brun, \"il pi\u00f9 grande tra gli artisti francesi del suo tempo\" secondo quanto dichiarato dallo stesso Luigi XIV, venne prescelto per compiere tali decorazioni. Le scene pi\u00f9 dettagliate e significative vennero dipinte su tela e poi incollate al soffitto dallo stesso Le Brun che aveva ormai sessant'anni all'inizio dei lavori. Il dipinto \"Il re governa autonomamente\" sottolinea il potere assolutistico e la gloria raggiunta da Luigi XIV all'apice del proprio regno. Tra gli altri dipinti rilevanti figurano la Pace di Nimega\" e la \"Conquista della Franca Contea\".\nSculture.\nI capitelli di bronzo abbinate a colonne in marmo rosso di Rance presenti nella galleria sono un tratto distintivo della sala, decorati con l'aggiunta di gigli di Francia e figure allegoriche del regno. Ovunque trofei di bronzo dorato ricordano le glorie militari del Re Sole e vennero realizzati dal fabbro Pierre Ladoyreau.\nNella medesima sala sono presenti anche otto busti di imperatori romani in porfiria, accompagnati da sculture di divinit\u00e0 greche e romane o muse: Bacco, Venere (la Venere di Arles), la Modestia, Hermes, Urania, Nemesi e Diana (la Diana di Versailles). Quest'ultima, spostata al Louvre nel 1798, venne rimpiazzata da una Diana scolpita da Ren\u00e9 Fr\u00e9min per i giardini del castello di Marly, rimanendo in loco sino al restauro del 2007 che riport\u00f2 nella galleria una copia dell'originale Diana.\nFunzioni.\nNel corso del XVII secolo, la galleria degli Specchi venne utilizzata per gli scopi pi\u00f9 disparati, ma essa era innanzitutto un luogo di passaggio utilizzato quotidianamente dal sovrano per portarsi verso la cappella della reggia. Col passaggio assicurato del sovrano, schiere di cortigiani si riunivano proprio nella Galleria degli Specchi per domandare favori al re.\nLa collocazione centrale della galleria e le sue dimensioni, ovviamente fecero da subito della Galleria degli Specchi un luogo ideale per le feste a corte come ad esempio il matrimonio tra il duca di Borgogna e la principessa Maria Adelaide di Savoia, il matrimonio di Luigi Ferdinando di Borbone e Maria Teresa di Spagna nel 1745 ed il matrimonio tra Luigi XVI di Francia e Maria Antonietta nel 1770. Nei successivi regni di Luigi XV e Luigi XVI, la Galleria degli Specchi continu\u00f2 ad avere questo scopo. Ambasciate, battesimi e matrimoni venivano accolti in questa stanza. L'evento pi\u00f9 famoso che ebbe luogo nella sala fu certamente il \"Bal des ifs\", un grande ballo in maschera che si tenne il 25 febbraio 1745. In quest'occasione Luigi XIV, vestito da albero di tasso, incontr\u00f2 per la prima volta Jeanne-Antoinette Poisson d'\u00c9tiolles, vestita col costume di Diana, che divenne poi una delle sue amanti pi\u00f9 famose, passando alla storia col titolo che il sovrano stesso le concesse: marchesa di Pompadour.\nTra le ambasciate pi\u00f9 note che qui si tennero si ricorda l'accoglienza del doge di Genova nel 1685 e l'ambasciata del sultano Mahmud I nel 1742. L'evento pi\u00f9 opulento mai ricordato per questa galleria fu indubbiamente l'ambasceria siamese in Francia del 1686: per l'occasione si utilizzarono 3000 candele in tutto per illuminare a giorno la stanza. Nel febbraio del 1715, Luigi XIV tenne qui il suo ultimo ricevimento pubblico di ambasciatori, accogliendo Mehemet Reza Bey, ambasciatore dello sci\u00e0 di Persia.\nIl 18 gennaio 1871, durante l'assedio di Parigi a conclusione della guerra franco-prussiana, il re di Prussia, Guglielmo I, guidato da Otto von Bismarck, venne portato nella Galleria degli Specchi per la proclamazione ufficiale della nascita dell'Impero tedesco, alla presenza dei principali principi e aristocratici tedeschi. La scelta ricadde su Versailles dal momento che la reggia, tra le altre cose, era divenuta la sede del quartier generale dell'esercito tedesco in Francia, ma anche per un valore pi\u00f9 simbolico: sui soffitti, infatti, numerosi erano i dipinti nei quali Luigi XIV si mostrava trionfante su citt\u00e0 tedesche e per questo, a distanza di secoli, celebrare quel momento storico per la Germania in quella sala cos\u00ec intrisa di nazionalismo francese aveva un significato ancora pi\u00f9 profondo. La nazione francese sent\u00ec tale cerimonia come profondamente umiliante, contribuendo ulteriormente a inimicare i due stati. Alcuni decenni dopo, il primo ministro francese Clemenceau scelse di proposito la Galleria degli Specchi per la firma del trattato di Versailles il 28 giugno 1919, documento che pose ufficialmente fine alla prima guerra mondiale, per smantellare quello stesso impero tedesco che in questa stanza era stato proclamato.\nLa Galleria degli Specchi \u00e8 utilizzata ancora oggi dalla repubblica francese per una serie di eventi ufficiali. Nel corso del XX secolo \u00e8 stata utilizzata ad esempio per il ricevimento in onore del presidente statunitense John Fitzgerald Kennedy da parte di Charles De Gaulle, per il ricevimento dello sci\u00e0 di Persia Mohammad Reza Pahlavi da parte di Val\u00e9ry Giscard d'Estaing nel 1974 e per il ricevimento dei rappresentanti del G7 da parte di Fran\u00e7ois Mitterrand dal 4 al 6 giugno 1982."}
{"id": "3574346", "revid": "1048993", "url": "https://it.wikipedia.org/wiki?curid=3574346", "title": "Tito Carpi", "text": "Biografia.\nDall'inizio degli anni sessanta fino ai primi anni dei novanta lavor\u00f2 a circa un centinaio di pellicole, fra i quali molti film celebri del \"cinema di genere\" italiano, dalla Commedia erotica agli spaghetti western.\nFra i nomi usati per filmare le sue sceneggiature figuravano: \"Titus Carpenter\" e \"Robert Gold\"."}
{"id": "3574347", "revid": "365411", "url": "https://it.wikipedia.org/wiki?curid=3574347", "title": "Strada statale 470 della Val Brembana", "text": ""}
{"id": "3574348", "revid": "1442080", "url": "https://it.wikipedia.org/wiki?curid=3574348", "title": "ATP Firenze 1990 - Doppio", "text": "Il doppio del torneo di tennis ATP Firenze 1990, facente parte dell'ATP Tour, ha avuto come vincitori Sergi Bruguera e Horacio de la Pe\u00f1a che hanno battuto in finale Luiz Mattar e Diego P\u00e9rez 3-6, 6-3, 6-4."}
{"id": "3574350", "revid": "411198", "url": "https://it.wikipedia.org/wiki?curid=3574350", "title": "Ken il guerriero - La leggenda di Kenshiro", "text": ""}
{"id": "3574351", "revid": "228587", "url": "https://it.wikipedia.org/wiki?curid=3574351", "title": "Peter Brooks", "text": "Biografia.\nPeter Brooks si \u00e8 laureato nel 1959 e ha ottenuto il dottorato (Ph.D.) nel 1965 presso la Harvard University. Ha anche studiato come \"Marshall Scholar\" all'UCL e a Parigi.\nHa insegnato alla University of Virginia, all'Universit\u00e0 di Austin, all'Universit\u00e0 di Copenaghen, all'Universit\u00e0 di Bologna e al Georgetown University Law Center. Suoi saggi, d'analisi psicoanalitica e narratologica della letteratura, ma anche d'argomento letterario-legale (come la scrittura legale rappresenta il reale e lo racconta) sono apparsi su \"The New York Times\", \"The New Republic\", \"TLS\", \"Partisan Review\", \"The Nation\", \"London Review of Books\", \"Critical Inquiry\", \"Diacritics\", \"PMLA\", \"New Literary History\", \"Yale Law Journal\", e altrove.\nNel 1994 \u00e8 stato \"visiting scholar\" presso la Stanford Law School. Nel 2001-2002, \u00e8 stato \"Eastman Professor\" alla Oxford University.\nInsegna come \"Sterling Professor\" di Letteratura comparata alla Yale University, e dal 2008 al 2014 come \"Mellon Visiting Professor\" presso la Princeton University. \nIl suo campo di interesse \u00e8 piuttosto vasto, ma tutto \u00e8 centrato dal concetto di narrativit\u00e0 (nel romanzo, nel sogno, nella cura, nella legge, nel melodramma ecc.). Come scrive lui stesso: \"La narrativa \u00e8 una delle grandi categorie o sistemi di comprensione a cui ricorriamo nei nostri negoziati con il reale, e in particolare con i problemi della temporalit\u00e0\" e \"ogni racconto, dal pi\u00f9 semplice al pi\u00f9 elaborato, \u00e8 intenzionalmente ermeneutico, in quanto ripercorre gli avvenimenti passati allo scopo di porli al servizio della consapevolezza. La \"narrazione \u00e8 uno dei nostri modi di parlare, una delle categorie del nostro pensiero. La trama \u00e8 il filo conduttore del progetto e la forza attiva che le conferisce forma, il prodotto del nostro rifiuto di permettere al tempo di scorrere senza che assuma un qualche significato, e della nostra ostinata insistenza a ricavare un senso dalla nostra vita e dal mondo che ci circonda.\nCollegamenti esterni.\nPagina personale a Princeton"}
{"id": "3574353", "revid": "767487", "url": "https://it.wikipedia.org/wiki?curid=3574353", "title": "Michael Arroyo", "text": "Caratteristiche tecniche.\nGiocatore duttile e buon tiratore di punizioni.\nCarriera.\nNazionale.\nViene convocato per la Copa Am\u00e9rica Centenario negli Stati Uniti."}
{"id": "3574354", "revid": "41991960", "url": "https://it.wikipedia.org/wiki?curid=3574354", "title": "Onorato I", "text": ""}
{"id": "3574355", "revid": "1442080", "url": "https://it.wikipedia.org/wiki?curid=3574355", "title": "Hypo Group Tennis International 1990 - Doppio", "text": "Il doppio del torneo di tennis Hypo Group Tennis International 1990, facente parte dell'ATP Tour, ha avuto come vincitori Tom\u00e1s Carbonell e Udo Riglewski che hanno battuto in finale Cristiano Caratti e Federico Mordegan 7-6, 7-6."}
{"id": "3574356", "revid": "36426", "url": "https://it.wikipedia.org/wiki?curid=3574356", "title": "Corbignano", "text": "Il borgo di Corbignano si trova vicino a Settignano, nel comune di Firenze. Appartiene amministrativamente al Quartiere 2 - Campo di Marte.\nStoria e descrizione.\nLo si raggiunge da via Gabriele D'Annunzio, svoltando a sinistra dopo il Ponte a Mensola e subito a destra. Dopo cinquecento metri si raggiunge la piazzetta con l'Oratorio della Madonna del Carro dove inizia il piccolo borgo medievale.\nOriginariamente era abitato da scalpellini che lavoravano nelle vicine cave di pietra con cui sono costruiti quasi tutti gli edifici antichi di Firenze. Una lapide sulla casa al n.21 ricorda come Giovanni Boccaccio fosse vissuto nella casa paterna del Buonriposo, appena fuori dal borgo, visibile lungo la strada prima di arrivare alla piazzetta. E da qui partirono i Betti, scultori che divennero famosi in Francia col nome di Les Justes, dal nome del padre Giusto. La cantina dei Betti - il loro laboratorio - \u00e8 adesso una abitazione.\nCaratteristiche sono le corti presenti a Corbignano tutte lastricate in pietra, e il tabernacolo della Madonna del Buonconsiglio luogo di sosta durante la processione annuale che si teneva il 31 maggio e che andava dalla chiesa di San Martino a Mensola all'oratorio della Vannella.\nAll'inizio della via di Corbignano, vicino a Ponte a Mensola si trovano due lapidi con l'iscrizione dei nomi delle persone pi\u00f9 famose che vissero in questi luoghi:"}
{"id": "3574362", "revid": "110157", "url": "https://it.wikipedia.org/wiki?curid=3574362", "title": "Le chiavi del regno", "text": "Le Chiavi del Regno (\"The Keys of the Kingdom\") \u00e8 un romanzo di A. J. Cronin del 1941.\nAl cinema.\nNel 1944 dall'opera fu tratto il film \"Le chiavi del paradiso\" con Gregory Peck che per questa interpretazione ricevette la sua prima nomination al premio Oscar.\nTrama.\nSi narra la storia, che si snoda per sei decenni, di Padre Francis Chisholm, un anticonformista prete scozzese che fonda, fra mille difficolt\u00e0, una missione cattolica in Cina. Segnata da una tragedia giovanile, la sua vita \u00e8 duramente punteggiata da carestie, epidemie e guerre che affliggono la provincia cinese a cui \u00e8 stato assegnato. Attraverso il suo esempio morale riesce a conquistare il rispetto dei cinesi e dei suoi collaboratori, grazie ai suoi modi gentili e coraggiosi, vincendo l'incomprensione e l'iniziale diffidenza verso un occidentale."}
{"id": "3574366", "revid": "767487", "url": "https://it.wikipedia.org/wiki?curid=3574366", "title": "Frickson Erazo", "text": "Nazionale.\nViene convocato per la Copa Am\u00e9rica Centenario negli Stati Uniti."}
{"id": "3574368", "revid": "466539", "url": "https://it.wikipedia.org/wiki?curid=3574368", "title": "Angeli e diamanti", "text": "Angeli e diamanti \u00e8 una miniserie televisiva italiana diretta da Raffaele Mertes, e trasmessa in prima visione su Canale 5 in tre serate, il 7, il 14 ed il 21 luglio 2011. Le tre protagoniste della fiction sono Vittoria Belvedere, Martina Stella e Camilla Ferranti, nei panni di tre agenti segreti. Inizialmente la trasmissione della miniserie era prevista a partire dal 6 febbraio 2011.\nTrama.\nIl capitano della guardia di finanza Chiara Rosi (Vittoria Belvedere), il maresciallo dei carabinieri Giorgia Bocci (Martina Stella) e il tenente di polizia Laura Rocci (Camilla Ferranti), tre agenti sotto copertura, vengono inviate a Porto Rico per sventare un traffico di diamanti e per arrestare un imprendibile ladro, per cui il padre di Chiara rischia di perdere il lavoro e la credibilit\u00e0. A Chiara e alle sue amiche non resta altro da fare che mettersi a indagare sotto il sole di Porto Rico.\nProduzione.\nLa serie \u00e8 stata interamente girata in Porto Rico."}
{"id": "3574369", "revid": "287204", "url": "https://it.wikipedia.org/wiki?curid=3574369", "title": "Manchester Open 1990 - Doppio", "text": "Il doppio del torneo di tennis Manchester Open 1990, facente parte dell'ATP Tour, ha avuto come vincitori Mark Kratzmann e Jason Stoltenberg che hanno battuto in finale Nick Brown e Kelly Jones 6-3, 2-6, 6-4."}
{"id": "3574370", "revid": "41992207", "url": "https://it.wikipedia.org/wiki?curid=3574370", "title": "Granduca di Lussemburgo", "text": ""}
{"id": "3574373", "revid": "41992239", "url": "https://it.wikipedia.org/wiki?curid=3574373", "title": "Les Baux de Provence", "text": ""}
{"id": "3574374", "revid": "1305772", "url": "https://it.wikipedia.org/wiki?curid=3574374", "title": "Maria di Lorena", "text": "Maria di Lorena"}
{"id": "3574377", "revid": "767487", "url": "https://it.wikipedia.org/wiki?curid=3574377", "title": "Edson Monta\u00f1o", "text": ""}
{"id": "3574381", "revid": "193480", "url": "https://it.wikipedia.org/wiki?curid=3574381", "title": "Barisone III di Torres", "text": "Biografia.\n\"Barisone III\" (anche conosciuto come \"Barison\" o \"Barusone\") (1221-1236) \u00e8 stato per un breve periodo il Giudice di Torres (o del Logudoro) dal 1232 fino alla sua morte. Era l'unico figlio maschio di Mariano II di Torres, a cui successe.\nLa nobilt\u00e0 che si opponeva alla famiglia dei Visconti di Pisa scelse Orzocco de Serra come reggente. Barisone fu assassinato a Sorso durante una sommossa popolare istigata dalle famiglie Doria e Malaspina, appartenenti alla fazione pro Repubblica di Genova.\nSecondo il \"Libellus Iudicum Turritanorum\", fu sepolto nella chiesa di San Pantaleo a Sorso. \nI nobili Logudoresi, in base alle volont\u00e0 del padre Mariano II di Torres, dovettero eleggere una delle sorelle, Adelasia o Benedetta, gi\u00e0 contessa di Emp\u00faries, alla guida del giudicato. La scelta ricadde per acclamazione su Adelasia."}
{"id": "3574385", "revid": "271907", "url": "https://it.wikipedia.org/wiki?curid=3574385", "title": "Beloozerskij", "text": ""}
{"id": "3574386", "revid": "46931", "url": "https://it.wikipedia.org/wiki?curid=3574386", "title": "Yvapar\u00e9", "text": ""}
{"id": "3574388", "revid": "1543377", "url": "https://it.wikipedia.org/wiki?curid=3574388", "title": "Torneo Interbritannico 1951", "text": "Il Torneo Interbritannico 1951 fu la cinquantaseiesima edizione del torneo di calcio conteso tra le Home Nations dell'arcipelago britannico. Il torneo fu vinto dalla Scozia."}
{"id": "3574392", "revid": "110157", "url": "https://it.wikipedia.org/wiki?curid=3574392", "title": "A Republikanska futbolna grupa 1959-1960", "text": "La A Republikanska futbolna grupa 1959-1960 fu la 36\u00aa edizione della massima serie del campionato di calcio bulgaro disputato tra il 14 agosto 1959 e il 2 luglio 1960 e concluso con la vittoria del CSKA Septemvriysko zname Sofia, al suo decimo titolo e settimo consecutivo.\nCapocannoniere del torneo furono Dimitar Yordanov e Lyuben Kostov, rispettivamente del Levski-Spartak Sofia e del PFC Spartak Varna, con 12 reti.\nFormula.\nCome nella stagione precedente le squadre partecipanti furono dodici e disputarono un turno di andata e ritorno per un totale di 22 partite.\nIn vista di un ampliamento a partire dalla stagione successiva, solo l'ultima classificata fu retrocessa in B RFG a fronte di tre promozioni.\nLa squadra campione fu ammessa alla Coppa dei Campioni 1960-1961."}
{"id": "3574394", "revid": "599013", "url": "https://it.wikipedia.org/wiki?curid=3574394", "title": "Fran\u00e7ois Beaugendre", "text": "Professionista dal 1903 al 1911 prese parte alla prima storica edizione del Tour de France nel 1903 concludendo al nono posto della generale, mentre vinse una tappa al Tour de France 1904.\nAnche i suoi fratelli Omer, Alexandre, Charles, Joseph e Th\u00e9odore furono ciclisti, ma solo Omer Beaugendre ottenne risultati significativi fra cui la vittoria della Parigi-Tours del 1908 corsa in cui Fran\u00e7ois arriv\u00f2 ottavo"}
{"id": "3574404", "revid": "46931", "url": "https://it.wikipedia.org/wiki?curid=3574404", "title": "Set\u00e1", "text": ""}
{"id": "3574405", "revid": "486946", "url": "https://it.wikipedia.org/wiki?curid=3574405", "title": "La 7 d HD", "text": ""}
{"id": "3574406", "revid": "106908", "url": "https://it.wikipedia.org/wiki?curid=3574406", "title": "Sheta", "text": ""}
{"id": "3574407", "revid": "46931", "url": "https://it.wikipedia.org/wiki?curid=3574407", "title": "Sset\u00e1", "text": ""}
{"id": "3574410", "revid": "767487", "url": "https://it.wikipedia.org/wiki?curid=3574410", "title": "She Makes Me Wanna", "text": "She Makes Me Wanna \u00e8 un brano musicale della boy band britannica JLS, estratto come primo singolo dal terzo album del gruppo. Il brano, scritto e prodotto da Moe Faisal and RedOne, figura il featuring della cantante Dev. Il singolo \u00e8 stato reso disponibile per l'airplay radiofonico il 25 maggio 2011, mentre per il download digitale il 24 luglio 2011.\nIl video musicale prodotto per \"She Makes Me Wanna\" \u00e8 stato presentato il 5 luglio 2011 sul canale VEVO ufficiale del gruppo ed \u00e8 stato diretto da Colin Tilley e girato a Miami."}
{"id": "3574411", "revid": "149485", "url": "https://it.wikipedia.org/wiki?curid=3574411", "title": "Campionati europei di pugilato dilettanti femminili 2004", "text": "I Campionati europei di pugilato dilettanti femminili 2004 si sono tenuti a Riccione, Italia, dal 3 al 10 ottobre 2004. \u00c8 stata la 3\u00aa edizione della competizione organizzata dall'organismo di governo europeo del pugilato dilettantistico, EUBC."}
{"id": "3574412", "revid": "110157", "url": "https://it.wikipedia.org/wiki?curid=3574412", "title": "Mina Markovi\u010d", "text": "Pratica le competizioni di difficolt\u00e0, boulder e velocit\u00e0, l'arrampicata in falesia e il bouldering.\nBiografia.\nHa praticato fin da giovanissima diversi sport come la ginnastica, il tennis, il nuoto e la danza, per poi passare all'arrampicata. Dal 2001 ha iniziato a partecipare alla Coppa Europa giovanile e ai Campionati del mondo giovanili. Dal 2004 ha preso parte alla Coppa del mondo lead di arrampicata con risultati sempre migliori, fino alla conquista del trofeo sia nella stagione 2011 che in quella 2012. Dal 2009 partecipa anche alle prove di boulder di Coppa del mondo.\nOltre ad arrampicare studia psicologia."}
{"id": "3574425", "revid": "287204", "url": "https://it.wikipedia.org/wiki?curid=3574425", "title": "Gran Premio motociclistico del Belgio 1959", "text": "Il Gran Premio motociclistico del Belgio fu il quinto appuntamento del motomondiale 1959.\nSi svolse il 5 luglio 1959 sul circuito di Spa-Francorchamps. Erano in programma le classi 125, 500 e sidecar, oltre alla 350 \"Formula 1\".\nPrima gara della giornata quella della 125, vinta da Carlo Ubbiali in volata su Tarquinio Provini.\nLa 350 \"Formula 1\" (su 11 giri) fu vinta da Gary Hocking.\nNei sidecar, all'ultima gara stagionale, vittoria di Walter Schneider approfittando del ritiro di Florian Camathias.\nChiuse la 500, con la quinta vittoria stagionale di John Surtees.\nClasse 125.\n12 piloti alla partenza."}
{"id": "3574436", "revid": "22475", "url": "https://it.wikipedia.org/wiki?curid=3574436", "title": "Chiesa-fortezza di San Pietro", "text": "La chiesa e poi fortezza di San Pietro \u00e8 stato un luogo di culto cattolico e difensivo situato nella frazione di Lingueglietta, in piazza San Pietro, nel comune di Cipressa in provincia di Imperia.\nStoria e descrizione.\nMonumento simbolo del borgo di Lingueglietta, \u00e8 un esempio, forse unico in Liguria, di edificio religioso (della met\u00e0 del XIII secolo) trasformato in fortezza, per ragioni difensive, all'epoca delle scorrerie barbaresche che afflissero il ponente ligure all'incirca a met\u00e0 del XVI secolo.\nIn essa si fondono l'architettura religiosa tardo medievale con l'architettura militare del Cinquecento, in un insieme di suggestiva bellezza. L'abside, in particolare, si conservata intatta, testimonianza di un antico sforzo teso a rendere leggere imponenti muraglie in pietra.\nL'interno, ad unica navata, conserva l'originale pavimentazione a lastroni. L'edificio fu scelto perch\u00e9 molto adatto a questo nuovo ruolo: costruito all'ingresso del borgo abitato, in una zona ripida con una buona visibilit\u00e0 del mare, aveva muri solidi ed alti.\nI lavori di fortificazione portarono alla chiusura dell'ingresso laterale, la sostituzione del tetto originale (probabilmente a capanna, coperto da \"ciappe\", le lastre di ardesia tipiche di tanti tetti liguri) con una volta con soprastante terrazza di avvistamento circondata da alti muri con feritoie, alla costruzione di caditoie sia sopra il portale centrale che sul lato nord ed all'edificazione di due garitte.\nLa chiesa-fortezza \u00e8 stata recentemente oggetto di un pregevole restauro, nel periodo 2006-2010 con uno stanziamento di oltre 865\u00a0000 euro tra fondi pubblici e privati, che ha visto la riapertura dell'antico sito nell'agosto 2010."}
{"id": "3574441", "revid": "10125", "url": "https://it.wikipedia.org/wiki?curid=3574441", "title": "Eusociale", "text": ""}
{"id": "3574446", "revid": "984922", "url": "https://it.wikipedia.org/wiki?curid=3574446", "title": "Omer Beaugendre", "text": "Professionista dal 1906 al 1921, vinse una edizione della Parigi-Tours.\nEra il pi\u00f9 giovane dei fratelli Beaugendre, Fran\u00e7ois, Alexandre, Charles, Joseph e Th\u00e9odore, tutti ciclisti.\nCarriera.\nFra il 1906 e il 1907 inizi\u00f2 a correre come individuale cogliendo diversi piazzamenti, fu quindicesimo nella Parigi-Tours del 1906, settimo nel campionato francese e decimo nella Parigi-Bruxelles del 1907.\nNel 1908 pass\u00f2 a correre per la francese Peugeot, con cui vinse due corse, la Parigi-Tour e la Parigi-Lille; fin\u00ec inoltre secondo nella Milano-Modena e partecip\u00f2 al suo primo Tour de France, che concluse tredicesimo.\nNel 1909 pass\u00f2 alla rivale della Pegeout, la Alcyon, con cui non riusc\u00ec a vincere, ma ottenne numerosi piazzamenti, fra cui i secondi posti nella Parigi-La Fleche, nella Reims-Nancy e nel Giro di Lombardia; fu inoltre nono alla Milano-Sanremo.\nNel 1910 difese i colori della squadra Le Globe, con cui ottenne la vittoria in una delle \"classiche\" dell'epoca, la Genova-Nizza, e il terzo posto nella Tre Coppe di Parabiago; fu inoltre nono nel campionato nazionale francese.\nNel 1911 fu nuovamente individuale, ma non ottenne piazzamenti, mentre nel 1912 corse nella formazione La Fran\u00e7aise e ottenne un terzo posto nella Paris-Honfleur.\nNel 1913 fu trentaseiesimo nella Parigi-Tours e decimo nella Parigi-Bruxelles."}
{"id": "3574450", "revid": "81195", "url": "https://it.wikipedia.org/wiki?curid=3574450", "title": "V Giochi mondiali militari", "text": "I V Giochi mondiali militari si sono svolti in Brasile, a Rio de Janeiro, dal 16 al 24 luglio 2011."}
{"id": "3574453", "revid": "1149807", "url": "https://it.wikipedia.org/wiki?curid=3574453", "title": "Episodi di Beelzebub", "text": "Questa \u00e8 la lista degli \"'episodi dell'anime . L'adattamento in anime di Beelzebub, diretto da Nobuhiro Takamoto e animato negli studios della Pierrot, \u00e8 trasmesso su Yomiuri TV dal 9 gennaio 2011 al 25 marzo 2012, per un totale di 60 episodi. In Italia la serie \u00e8 stata trasmessa in versione originale sottotitolata in italiano sul canale satellitare Man-ga, a cadenza settimanale, dal 5 settembre 2014. I primi 12 episodi doppiati in italiano dell'anime sono stati pubblicati su Play Yamato il 1\u00ba dicembre 2015 e trasmessi sul Man-ga dal 23 marzo all'8 giugno 2018. Il 15 ottobre 2021 Yamato Video ha annunciato il doppiaggio italiano dei restanti episodi. Quest'ultimi vengono pubblicati sul canale \"Anime Generation\" di Prime Video dal 24 gennaio 2022."}
{"id": "3574454", "revid": "124693878", "url": "https://it.wikipedia.org/wiki?curid=3574454", "title": "Howard Stark", "text": "Howard Anthony Walter Stark Jr. \u00e8 un personaggio dei fumetti creato da Archie Goodwin (testi) e Don Heck (disegni), pubblicato dalla Marvel Comics. La sua prima apparizione avviene in \"Iron Man\" (Vol. 1) n. 28 (1\u00ba agosto 1970).\nFondatore delle Stark Industries e padre adottivo nel fumetto e di sangue nei film, di Tony Stark (Iron Man), Howard \u00e8 un geniale inventore miliardario, carismatico, donnaiolo e tendente all'alcolismo la cui relazione con Tony \u00e8 sempre stata tesa e difficile nonostante dal punto di vista caratteriale posseggano praticamente le stesse caratteristiche.\nBiografia del personaggio.\nPrimi anni.\nNato a Richford, New York, dal magnate ferroviario Howard Stark Sr., differentemente da suo fratello minore Edward, Howard dimostra sin da bambino un'intelligenza fuori scala divenendo prima il braccio destro e poi l'erede degli affari paterni fondando, appena adolescente, la Stark Industries. Prodigio dell'ingegneria e della meccanica, l'insaziabile sete di ricerca di Howard lo porta a sviluppare e sperimentare nuove armi e tecnologie facendo s\u00ec che, raggiunta l'et\u00e0 adulta, la sua societ\u00e0 diventi un caposaldo della produzione bellica e le sue innovazioni scientifiche contribuiscano a cambiare il mondo.\nDurante la Seconda guerra mondiale, Howard lavora a stretto contatto col governo degli Stati Uniti prendendo parte allo sviluppo del Progetto Manhattan e dei robot Arsenal dopodich\u00e9, negli anni '50, con lo scoppio della Guerra Fredda, entra a far parte dello S.H.I.E.L.D. assieme a Nathaniel Richards conoscendo cos\u00ec Nick Fury e collaborando di frequente sia con lui che con Peggy Carter.\nVita familiare.\nDiversi anni dopo, Howard si ritira dallo spionaggio e sposa Maria Collins Carbonell dalla quale ha un figlio, Arno, tuttavia, date le complicazioni dovute al travaglio, l'uomo \u00e8 costretto ad accettare un patto con degli alieni per permettere la sopravvivenza della moglie e del figlio che nasce malato a causa di un'interferenza genetica e viene in seguito nascosto in un ospedale cos\u00ec da impedire agli alieni di servirsene per i loro scopi mentre la coppia adotta un altro bambino, Tony, cui Howard inculca subito l'imperativo morale che per avere successo occorra avere \"acciaio nella spina dorsale\". La vita familiare dell'industriale risulta per\u00f2 parecchio complicata: \u00e8 infatti un marito infedele, un padre incapace di dimostrare il proprio affetto e un alcolista ben distante dall'immagine eroica che il resto del mondo ha di lui.\nDurante i suoi ultimi anni di vita, Howard diviene membro del Club Infernale al solo scopo di partecipare ai lascivi party organizzativi, impedisce ad Obadiah Stane di assumere il controllo della sua societ\u00e0 come minimo in un'occasione, affronta indirettamente il Teschio Rosso e incontra Uatu, l'Osservatore.\nMorte.\nIl 16 dicembre 1991 Howard e Maria Stark, diretti al pentagono per perfezionare la nuova formula del siero del super Soldato, vengono intercettati ed uccisi da James Buchanan \"Bucky\" Barnes che in quel periodo era sotto il controllo dell'HYDRA e interpretava il ruolo del Soldato d'inverno. I coniugi Stark sono dichiarati morti a causa di un incidente stradale. Grazie al siero rubato l'HYDRA sar\u00e0 in grado di creare altri cinque super soldati che, per\u00f2, a causa di problemi con il controllo mentale saranno criogenizzati e uccisi dal barone Zemo in Capitan America Civil War.\nAltre versioni.\nHouse of M.\nNella realt\u00e0 alternativa di \"House of M\", Howard Stark \u00e8 vivo e, assieme al figlio, a Forge e a Hank McCoy prende parte allo sviluppo di un'armatura capace di abbattere una Sentinella se necessario, tuttavia rivela in seguito di star complottando contro Magneto programmando alcune Sentinelle affinch\u00e9 obbediscano ai suoi ordini di modo che il figlio le sconfigga nei panni di Iron Man guadagnando cos\u00ec il rispetto dei mutanti, viene per\u00f2 scoperto e ucciso da Magneto stesso.\nMarvel Noir.\nNella serie \"Iron Men Noir\", Howard subisce un lavaggio del cervello da parte dei nazisti, diviene il Barone Zemo e muore per mano del figlio.\nUltimate.\nNell'universo Ultimate, \u00e8 vivo e viene imprigionato con la falsa accusa di aver assassinato il rivale d'affari e secondo marito della sua ex-moglie Loni, Zebediah Stane, nonostante in realt\u00e0 sia stata la donna ad incastrarlo e in prigione venga quasi ucciso da un sicario mandato dalla stessa. Successivamente tuttavia, il figlio riesce a provare la sua innocenza e farlo rilasciare sebbene venga poi rivelato che tali avvenimenti siano romanzati e facciano in realt\u00e0 parte di un film TV sulla vita degli Stark.\nAltri media.\nCinema.\nMarvel Cinematic Universe.\nNel franchise del MCU, Howard Stark compare interpretato da pi\u00f9 attori:"}
{"id": "3574458", "revid": "88740", "url": "https://it.wikipedia.org/wiki?curid=3574458", "title": "John Ball (prete)", "text": "Biografia.\nJohn Ball nacque a St. Albans, divenendo prete nella chiesa di St James in Colchester; a causa dei suoi sermoni che mettevano in discussione il sistema feudale del tempo venne rimosso dall'incarico nel 1366. Ball incominci\u00f2 a predicare in varie chiese locali: mentre predicava a Norfolk, il vescovo di Norwich ordin\u00f2 il suo imprigionamento. Dopo essere stato per\u00f2 rilasciato, and\u00f2 nelle contee di Essex e Kent. Quando l'arcivescovo di Canterbury Simon Sudbury venne a conoscenza del fatto, ordin\u00f2 che a Ball non fosse pi\u00f9 permesso di predicare in chiesa. Il predicatore allora cominci\u00f2 a pronunciare le sue orazioni sui prati al centro dei villaggi; l'arcivescovo di Canterbury ordin\u00f2 quindi che chiunque fosse trovato ad ascoltare i suoi sermoni fosse punito. A causa dell'inefficacia di questo provvedimento John Ball fu incarcerato nella prigione di Maidstone.\nJohn Ball aveva fatto scoppiare delle ribellioni fra i cittadini inglesi a causa dello schiavismo da parte dei nobili.\nIl 7 giugno 1381 Ball fu liberato dalla prigione da alcuni ribelli comandati da Wat Tyler. Dopo il saccheggio del palazzo dell'Arcivescovo di Canterbury, i ribelli cominciarono la loro marcia su Londra. Ball era assieme a Tyler quando port\u00f2 avanti i negoziati con Riccardo II a Mile End sette giorni dopo la liberazione del prete. Il giorno seguente Tyler fu ucciso da William Walworth ed i ribelli, in seguito alla concessione di uno statuto da parte del re, accettarono di abbandonare Londra. Un esercito, comandato da Thomas di Woodstock, fu mandato nell'Essex per reprimere i ribelli: Ball fu catturato a Coventry. Giudicato colpevole di alto tradimento, John Ball fu impiccato, sventrato e squartato il 15 luglio 1381.\nSecondo Jean Froissart, John Ball era un pazzo che cre\u00f2 scompiglio nell'Inghilterra."}
{"id": "3574460", "revid": "125476526", "url": "https://it.wikipedia.org/wiki?curid=3574460", "title": "Liceo Quinto Ennio", "text": "Il liceo \"Quinto Ennio\" \u00e8 un'istituzione scolastica con sede a Gallipoli. \nIl liceo fu istituito nel 1860 con Regio Decreto ed \u00e8 dedicato al poeta Quinto Ennio, padre della letteratura latina.\nL'istituto \u00e8 promotore e organizzatore nazionale delle Olimpiadi di Storia, in collaborazione con l'Istituto \"Gaetano Salvemini\" di Torino e il Dipartimento di Studi storici dell'Universit\u00e0 di Lecce.\nStoria.\nIl primo ginnasio della citt\u00e0 di Gallipoli era sito nel barocco e antico palazzo del seminario della citt\u00e0, ora Museo diocesano di Gallipoli. Nella seconda met\u00e0 dell'Ottocento i locali furono occupati dalle truppe dell'esercito del Regno d'Italia. \nIl 20 aprile 1865 il Municipio autorizza l'autorit\u00e0 scolastica a realizzare, negli spazi del Palazzo del Seminario diocesano, i locali del ginnasio. Questo \u00e8 il pi\u00f9 antico documento che si riferisce al Liceo gallipolino.\nNel 1868 il Prefetto autorizz\u00f2 l'allora preside ad ordinare lo sgombero del palazzo, preteso nuovamente dal vescovo Valerio Laspro. In seguito ad una sentenza emessa dalla Corte d'appello di Trani, l'istituzione scolastica chiuse temporaneamente per un anno.\nSuccessivamente il Ministero di Grazia e Giustizia permise al Municipio di riaprire nuovamente il ginnasio, questa volta nei locali del convento di Santa Chiara, nella centralissima via Antonietta De Pace. In questi anni si pot\u00e9 assistere ad un incremento di iscrizioni.\nNel 1928 il Podest\u00e0 stabil\u00ec l'apertura di un'unica scuola, che comprendesse sia il liceo, sia le scuole tecniche.\nL'istituto (sotto il nome di \"Maria Santissima Annunziata\") nacque nell'antico convento dei Padri domenicani.\nA partire dal 1929 lo si intitol\u00f2 al gallipolino Achille Starace, segretario del Partito nazionale fascista. \nAll'esterno della struttura \u00e8 ancora visibile lo stemma in carparo che rappresenta un cane che porta con s\u00e9 una fiaccola sormontato dalla Corona di Spagna.\nI locali erano disposti su due piani e i su due corridoi perpendicolari con volte a botte e con dei finestroni che si affacciavano sul chiostro a peristilio. Dal chiostro (che aveva al centro un pozzo ornamentale) si accedeva ai dormitori e tutti gli ambienti erano comunicanti tra di loro. Alcuni studi condotti avrebbero dimostrato come nell'edificio siano presenti delle tracce di grotte e cripte di et\u00e0 bizantina.\nPrima che tutto lo stabile venisse destinato ad uso scolastico, fu utilizzato come una sorta di \"Accademia\" in cui discutere di argomenti di attualit\u00e0 era la parola chiave; ne presero parte anche Emanuele Barba (medico, scienziato, filosofo e fondatore del Museo gallipolino) e l'eroina e infermiera Antonietta De Pace. \nA partire dal 1861 dopo che il carcere venne dismesso, divenne regio liceo attrezzato con la rispettiva palestra nel chiostro oltre a quella interna.\nOggi i locali del Convento dei Domenicani sono ad uso del comune con laboratori culturali. \nLa scuola media inferiore che era ospitata sino ai primi anni del 2000 \u00e8 stata trasferita in altro loco.\nVentennio fascista.\nL'antico convento dei Domenicani in via Rosario presenta sostanzialmente la stessa struttura del XIX secolo.\nDa ginnasio comunale, divenne liceo governativo nel 1899, e successivamente Scuola Statale con Regio Decreto del mese di giugno del 1934.\nI primi corsi liceali vennero invece attivati nel nuovo locale di corso Roma dopo il 1934. Dapprima fu costruito il piano terra e dopo alcuni mesi fu costruito il piano superiore che oggi ospita le classi del liceo scientifico tradizionale e sperimentale.\nIl nuovo liceo prese il nome di \"Regio Ginnasio XXVIII Ottobre\" per volont\u00e0 di Achille Starace, esaltando in tal modo la Marcia su Roma.\nIl primo dirigente scolastico fu l'umanista Fortunato Capuzzello.\nNell'antica sede di via Rosario e nella sede di corso Roma sono stati rinvenuti documenti (foto e altro) del ventennio fascista. Nelle foto i mobili nei locali sono rigorosamente neri, come prevedevano le indicazioni del fascismo e nelle classi appaiono immagini raffiguranti Benito Mussolini ed il re d'Italia Vittorio Emanuele III.\nIn quegli anni tutti gli studenti erano obbligati ad iscriversi all'Opera Nazionale Balilla e la denominazione divenne (fino alla caduta del fascismo) \"Regio liceo XXVIII Ottobre\".. \nSuccessivamente al liceo classico e scientifico si un\u00ec anche l'istituto magistrale, denominato \"Maria Immacolata\" per volont\u00e0 dell'allora preside Buccarella, gi\u00e0 presbitero. Successivamente fu ufficialmente intitolato ad Aldo Moro.\nNel 1945, in seguito alle disposizioni del Ministero con le quali si invitava alla modifica delle denominazioni di ispirazione fascista, il consiglio dei docenti nella riunione del 6 luglio, decide all'unanimit\u00e0 di intitolare lo storico istituto al conterraneo poeta della latinit\u00e0 Quinto Ennio, ritenuto il padre fondatore della letteratura latina.\nPer l\u2019anno scolastico 1950-51 viene istituita in Nard\u00f2 una sezione staccata del Liceo Classico di Gallipoli, che resta in funzione fino al '52-53.\nSituazione.\nIl liceo \u00e8 nel centro della citt\u00e0 ed a pochi metri dal mare. All'interno presente una biblioteca, laboratori di scienze che custodiscono le collezioni del naturalista Liborio Salomi, il laboratorio di chimica e di biotecnologie.\nComprende l'indirizzo classico, scientifico, delle scienze umane, economico e linguistico ed ha quasi 1000 alunni, 41 classi e 65 docenti."}
{"id": "3574461", "revid": "400694", "url": "https://it.wikipedia.org/wiki?curid=3574461", "title": "Nicole Fugere", "text": " \u00c8 nota per aver interpretato Mercoled\u00ec Addams nel film \"La famiglia Addams si riunisce\" e nella serie \"La nuova famiglia Addams\".\nBiografia.\nNicole Fugere ha iniziato a lavorare come modella all'et\u00e0 di nove mesi, seguendo i passi delle proprie sorelle. A sette anni ha scoperto un interesse per la recitazione e ha incominciato a prendere parte al Northwest Children's Theater di Portland, in Oregon. Nicole Fugere si \u00e8 diplomata al college a Washington.\nIl suo primo ruolo da protagonista \u00e8 stato nella produzione \"Ramona of Klickitat Street\", tratta dalla serie di romanzi \"Ramona\", ed \u00e8 apparsa in numerose pubblicit\u00e0. Il suo primo ruolo in un film in spagnolo \u00e8 stato nel 1997, con \"Le cose che non ti ho mai detto\" (\"Cosas que nunca te dije\").\nNel 1998 Nicole Fugere viene scelta per interpretare il ruolo di Mercoled\u00ec Addams nel film \"La famiglia Addams si riunisce\" (\"Addams Family Reunion\"), trasmesso via cavo e distribuito \"direct-to-video\", dopo aver speso l'estate del 1997 in audizioni a Los Angeles. In seguito le viene assegnata nuovamente la parte di Mercoled\u00ec per la successiva serie televisiva \"La nuova famiglia Addams\" (\"The New Addams Family\"), una versione aggiornata del telefilm degli anni sessanta, trasmessa dal canale televisivo statunitense Fox Family dal 1998 al 1999, comparendo in quasi tutti i 65 episodi.\nIn seguito Nicole Fugere si \u00e8 ritirata dall'industria dello spettacolo per concentrarsi sullo studio e sul suo lavoro nell'industria di Internet come direttore di servizi web."}
{"id": "3574465", "revid": "729019", "url": "https://it.wikipedia.org/wiki?curid=3574465", "title": "Stazione di Civitanova Marche-Montegranaro", "text": "La stazione di Civitanova Marche-Montegranaro \u00e8 una stazione ferroviaria posta sulla ferrovia Adriatica, e punto di diramazione della linea per Fabriano.\nPosta nel centro abitato di Porto Civitanova, la stazione serve i comuni di Civitanova Marche e Montegranaro (a 17 km).\nStoria.\nLa stazione, in origine denominata \"Porto Civitanova\", \nNel 1884, con l'apertura del primo tratto della linea per Fabriano, divenne stazione di diramazione.\nNel 1939 assunse la nuova denominazione di \"Civitanova Marche\", e nel 1949 \"Civitanova Marche-Montegranaro\".\nFra il 1911 e il 1955, in prossimit\u00e0 della stazione era presente il capolinea della tranvia elettrica di Civitanova, un breve impianto tranviario di collegamento fra la citt\u00e0 di Civitanova Alta e la localit\u00e0 Porto Civitanova. La linea intersecava a raso la ferrovia adriatica con un passaggio a livello che sorgeva nell'allora via della Posta, in corrispondenza del sottopasso oggi posto presso la radice sud della stazione.\nCon il cambio orario estivo 2017, la stazione ottiene due fermate ordinarie dei treni a lunga percorrenza Frecciabianca.\nServizi.\nLa stazione \u00e8 classificata da RFI nella categoria \"silver\"."}
{"id": "3574472", "revid": "303585", "url": "https://it.wikipedia.org/wiki?curid=3574472", "title": "Virtu Ferries Limited", "text": "Virtu Ferries Limited \u00e8 una compagnia di navigazione maltese fondata nel 1988, che opera in catamarano da Malta verso la Sicilia. Ha una controllata Venezia Lines, che gestisce un servizio stagionale di sei mesi tra Venezia, Slovenia e Croazia.\nFlotta.\nDel passato"}
{"id": "3574481", "revid": "124810097", "url": "https://it.wikipedia.org/wiki?curid=3574481", "title": "Episodi de I Griffin (decima stagione)", "text": "La decima stagione della serie televisiva I Griffin \u00e8 andata originariamente in onda negli Stati Uniti dal 25 settembre 2011 al 20 maggio 2012 su Fox.\nIn Italia, la decima stagione \u00e8 stata trasmessa dal 5 settembre al 14 novembre 2012 su Italia 2.\n\"La lotteria\".\nPer risolvere la disastrosa situazione economica, Peter usa tutti i risparmi della famiglia per comprare molti biglietti della lotteria e, nonostante lo scetticismo degli altri membri della famiglia, vince il primo premio. La famiglia non esita a spendere tutti i soldi vinti fino a restare al verde.\n\"Psichedelik\".\nLa famiglia Griffin rimane bloccata in casa e senza TV a causa di un uragano. Per passare il tempo Brian ingerisce dei funghi allucinogeni, ma subisce un bad trip e viene aiutato da Stewie a rimettersi in sesto. Meg intanto \u00e8 stufa che la sua famiglia se la prenda sempre con lei e litiga con tutti i suoi parenti; alla fine per\u00f2 comprender\u00e0 che l'unico modo per tenere unita la famiglia \u00e8 fare da capro espiatorio e si riappacificher\u00e0 con i suoi familiari.\n\"La storia di Brenda Q\".\nNel tentativo di impiccarsi a casa sua, Quagmire viene soccorso da Peter e Joe e viene portato in ospedale dove viene a trovarlo la sorella Brenda assieme al fidanzato Jeff Merdoso, un uomo manesco e aggressivo che la picchia continuamente. Quando Brenda annuncia a tutti che \u00e8 incinta e che ha intenzione di sposare Jeff, Quagmire decide di ucciderlo coinvolgendo anche Peter e Joe.\n\"Stewie fa un giro in macchina\".\nStewie, convinto di saper guidare, ruba la macchina di Brian per farsi un giro, per\u00f2 si distrae e si schianta contro un palo riportando l'auto distrutta. Brian si arrabbia e quando minaccia di dirlo a Peter e Lois, Stewie scappa e viene raccolto da Consuela, ex donna delle pulizie dei Griffin. Intanto, Peter diventa amico di Ryan Reynolds, famoso attore di Hollywood, che, trasferitosi nella vecchia casa di Cleveland, si trova in citt\u00e0 per girare un film. I due cominciano a frequentarsi, ma, quando Peter capisce che il ragazzo \u00e8 gay, si reca da lui per chiudere la faccenda. Ryan lo accusa di averlo frainteso e lo liquida in malo modo.\n\"Ritorno al passato\".\nBrian e Stewie tornano indietro nel tempo, precisamente al primo episodio della serie, \"Soldi dal cielo\", per individuare il posto in cui Brian ha nascosto una pallina da tennis. Ma nonostante l'avvertimento di Stewie di non interagire con i loro del passato, Brian confida a se stesso del passato quello che avverr\u00e0 l'11 settembre. Questo scatena una serie di cambiamenti nel futuro con conseguenze catastrofiche alle quali i due cercheranno ogni volta di porre rimedio.\nCuriosit\u00e0.\nBrian, dato che non poteva impedire l'11 settembre ed essendo ormai diventato uno scrittore pessimo, decide di scrivere Harry Potter prima della Rowling ma questo \u00e8 impossibile dato che sono nel 1999, cio\u00e8 quando gi\u00e0 da qualche anno la saga in questione era famosa. Questo doveva essere l'ultimo episodio dell'Ottava Stagione dopo il vero, Affettuosamente al Bivio, perch\u00e9 la scena in cui Stewie e Brian tornano a quando loro erano in quella maniera nel passato nelle prime stagioni \u00e8 sistrimetizzata in 4;3 fino a quest'ultima, tratto dall'attuale dalla scorsa in poi 16;9.\n\"Il giorno del Ringraziamento\".\nIn casa Griffin si festeggia il Giorno del ringraziamento. Tra gli invitati ci sono anche Joe e sua moglie Bonnie, per i quali per\u00f2 questa giornata \u00e8 molto triste. Il loro figlio maggiore Kevin Swanson, infatti, \u00e8 morto in Iraq proprio durante il Giorno del ringraziamento. A sorpresa, per\u00f2, appare proprio Kevin e racconta di essere stato per cinque anni in coma. Ma Joe scopre che alla fine il ragazzo ha disertato nel momento di un'esplosione. Joe, deluso, cerca di arrestare il figlio, ma alla fine si riappacificheranno.\nCuriosit\u00e0\nQuando Kevin ha il flashback, tecnicamente non poteva trovarsi da piccolo a Quahog dato che apparve in citt\u00e0 quando ha circa quindici anni.\n\"Il ragazzo amish\".\nDi ritorno da un viaggio in Ohio che li ha portati sulle montagne russe, la macchina dei Griffin si rompe e la famiglia si ritrova nel cuore della terra degli Amish, presso i quali dovranno alloggiare in attesa che l'auto venga riparata. Meg conosce Eli, un giovane ragazzo della comunit\u00e0 amish, e se ne innamora. Ma i due sono osteggiati da Ezekiel, il padre del ragazzo, che teme la contaminazione dei forestieri. Scacciati dalla comunit\u00e0, i Griffin ritornano a casa con un ospite inatteso, il giovane Eli, che ha deciso di seguirli, non sopportando l'idea di lasciare Meg. Tra gli Amish e i Griffin scoppia una faida terribile.\n\"La grande avventura\".\nStanchi della routine quotidiana, Peter, Joe, Quagmire e Cleveland (temporaneamente tornato a Quahog) decidono di organizzare un viaggio avventuroso in Georgia senza le mogli, per scappare dalla routine di tutti i giorni. Una volta passato il confine, per\u00f2, vengono arrestati da uno sceriffo sadico che li condanna ai lavori forzati.\n\"Vecchio scorbutico\".\nCarter, il padre di Lois, comincia a dare segni di cedimento: si addormenta alla guida, ma miracolosamente ne esce illeso. I Griffin decidono di mandarlo in una casa di riposo in Florida e Carter decide di andare a vivere l\u00ec con sua moglie Barbara. Ma questo non giover\u00e0 affatto alla sua salute, perch\u00e9 la vita da pensionato non fa esattamente per lui.\n\"Quagmire e Meg\".\nDopo il suo diciottesimo compleanno, Meg si lascia sedurre dal subdolo Quagmire e comincia a uscire con lui. Alla fine riesce pure a trascinarla nel suo cottage di montagna, che chiama \"Il Trombatoio\", per abbuffarsela. Ma Peter si oppone ed \u00e8 sul piede di guerra per difendere l'onore della propria famiglia. Dopo un faticoso inseguimento, riesce ad impedire in extremis che si consumi il lauto pasto.\n\"L'amore \u00e8 cieco\".\nAd una serata dedicata alle persone disabili, Brian conosce Kate, una ragazza cieca, e se ne innamora. Comincia a uscire con lei, ma scopre che detesta i cani. Brian decide di non dirle che lui \u00e8 un cane e di continuare a frequentarla. Ma un giorno Kate gli chiede di andare a cena con i suoi genitori. Nel frattempo Peter conosce la sua nuova collega sorda chiamata Stella, inoltre, vedendo che le nuove scale sono molto scivolose, decide di vivere in camera da letto.\n\"La forza della preghiera\".\nStewie stringe amicizia con Scotty, un bambino affetto da linfoma di Hodgkin, una malattia curabile. Hope e Ben, i genitori di Scotty, sono dei cristiani scientisti: non approvano le cure dato che vanno contro la loro religione e credono che la guarigione di qualsiasi malattia si ottenga solo attraverso la preghiera. Per salvare il piccolo, Lois e Peter decidono quindi di rapire il bambino e portarlo via dall'ospedale per farlo sottoporre ad una terapia adeguata. Alla fine, Hope e Ben si convincono e lasciano che Scotty riceva le cure necessarie.\n\"Tom Tucker: l'uomo e il suo sogno\".\nPeter scopre che Tom Tucker, conduttore del TG di Channel Five, ha interpretato il ruolo di Michael Myers in \"Halloween 4\" e ha un sogno nel cassetto: tornare a fare l'attore a Hollywood. Peter si offre come agente e se lo porter\u00e0 ad Hollywood, dove, per\u00f2, i progetti della coppia naufragheranno perch\u00e9 la strada dello spettacolo \u00e8 piena di insidie e di false speranze; cos\u00ec, alla fine, decidono di tornare a Quahog. Tom torna cos\u00ec a Channel 5 dove viene accolto da Joyce Kinney, felice del ritorno del collega. Nel frattempo Chris frequenta una ragazza molto simile a Lois, venendone tradito.\n\"Attento a quello che desideri\".\nUn traghetto carico di Mercedes-Benz affonda nel porto di Quahog e Peter, Quagmire e Joe cercano di ripescarne qualcuna. Conoscono cos\u00ec Billy, un delfino che procura a Peter il marchio Mercedes preso dal cofano di un'auto. In cambio, Billy chiede a Peter di ospitarlo in casa sua, per vedere l'effetto che fa vivere sulla terraferma. Intanto, Brian scopre che Emily, la maestra di Stewie, trascura i bambini e li maltratta, ma, affascinato dalla bellezza della donna, non dice niente finch\u00e9 non scopre che ha gi\u00e0 un fidanzato.\n\"La farmacia in fiamme\".\nInvischiato in problemi finanziari, Mort chiede aiuto a Peter e Quagmire per salvare la sua farmacia. Tutto prende una brutta piega quando i tre decidono di bruciare la farmacia per prendere i soldi dell'assicurazione.\n\"Killer Queen\".\nDopo che Chris ha vinto ad una gara a chi mangia pi\u00f9 hot dog, Lois decide di iscriverlo ad un campo dimagrante trascinando dentro anche Peter. Una volta andati l\u00e0, Peter e Chris rincontrano Patrick, fratello psicopatico di Lois e serial killer delle persone grasse, gi\u00e0 apparso in Se non son matti e si imbattono in un misterioso killer che uccide ragazzi in sovrappeso. Intanto, Stewie viene traumatizzato dalla spaventosa copertina dell'album \"News of the World\" dei Queen.\nCuriosit\u00e0.\nNel corso dell'episodio appare come cameo Barry Robinson, uno dei personaggi di American Dad!.\n\"Non ti scordar di me\".\nPeter decide di passare la domenica con Brian, Joe e Quagmire. Lois e Stewie sostengono che Brian sia amico di Peter solo perch\u00e9 \u00e8 il suo cane, e non perch\u00e9 ci sia un legame stretto e naturale fra loro. Peter organizza una battaglia con i laser. Per premio riceve con 5\u00a0$ un giornale con scritto \"Peter distrugge il mondo\" e lo appende in soggiorno. Tornando a casa in macchina i quattro amici si schiantano, risvegliandosi misteriosamente in un ospedale deserto (come tutto il resto della citt\u00e0). I quattro hanno perso completamente la memoria, ma grazie al fiuto di Brian riescono a capire chi sono (a parte Joe, che crede di essere uno spogliarellista, e Brian, che crede di essere il cane di Quagmire, poich\u00e9 ha fiutato il suo odore sull'erba del vicino).\nJoe, Quagmire e Brian si accorgono del giornale-souvenir di Peter e credono che sia stato lui a sterminare l'intera popolazione. Quindi pianificano di ammazzarlo.\nBrian, per\u00f2, sente uno stretto legame con Peter e lo avvisa del pericolo che sta correndo, sacrificandosi per lui. Alla fine si scopre che \u00e8 stata tutta opera di Stewie, che, con una macchina, era riuscito a verificare cosa sarebbe successo se avessero perso la memoria, per stabilire che Brian ha veramente un legame profondo con Peter.\n\"In TV non si fa, Peter\".\nPeter comincia ad appassionarsi ad uno show televisivo per bambini. Quando quest'ultimo viene cancellato, Peter decide di crearsi uno show per bambini tutto suo. Intanto, Meg comincia a lavorare in ospedale per aiutare il dr. Hartman.\n\"Il sig. e la sig.ra Stewie\".\nStewie conosce Penelope, una bambina con cui ha molto in comune, incluso l'amore per le armi. Nel frattempo Lois viene schiacciata da Peter durante il sonno, frantumandodsi cos\u00ec tre costole. Quindi decide di separare i letti per avere pi\u00f9 serenit\u00e0. Peter per\u00f2, non riuscendo a dormire senza le \"coccole\" di Lois, decide di dormire con Quagmire.\n\"Meg in saldo\".\nL'episodio rappresenta una parodia del film \"Io vi trover\u00f2\".\nMeg decide di partire per Parigi con la sua amica Ruth per un semestre scolastico. Ma una volta arrivate, vengono rapite da un'organizzazione criminale che rapisce le ragazze per poi venderle come schiave del sesso. In suo aiuto accorrono Stewie e Brian.\n\"Tea Peter party\".\nDopo che il governo di Quahog cerca di chiudere il business illegale di Peter, quest'ultimo si unisce al Tea Party e successivamente a una campagna per far fallire il governo. Nel frattempo Carter ottiene benefici dal caos in citt\u00e0.\n\"Tre storie piccole piccole\".\nContinua una popolare tradizione dello show: Brian e Stewie leggono le mail. Vengono proposte tre piccole storie: una versione britannica della famiglia Griffin, Peter che ottiene dei poteri che gli permettono di trasformare chiunque e qualunque cosa in Robin Williams e il mondo attraverso gli occhi di Stewie.\n\"Affari interni\".\nJoe tradisce Bonnie con una recluta della polizia, istigato da Peter e Quagmire che gli avevano rivelato che in passato la donna lo aveva tradito con un francese. Quando per\u00f2 Joe scopre che non \u00e8 vero, Lois e Peter cercano di ricreare l'atmosfera del suo primo incontro con Bonnie per farli tornare insieme, quando ci\u00f2 accade Joe chiede a Bonnie di perdonarlo, lei dice che ci vorr\u00e0 un po' di tempo ma a lui basta tutta la vita e l'episodio si conclude con Joe e Bonnie che si baciano.\nNel corso dell'episodio, Peter fa una lotta con Ernie il pollo gigante."}
{"id": "3574484", "revid": "181699", "url": "https://it.wikipedia.org/wiki?curid=3574484", "title": "Abbadia sopra Adda", "text": ""}
{"id": "3574485", "revid": "287204", "url": "https://it.wikipedia.org/wiki?curid=3574485", "title": "Bologna Football Club 1946-1947", "text": "Questa voce raccoglie le informazioni riguardanti il Bologna Football Club nelle competizioni ufficiali della stagione 1946-1947.\nStagione.\nNella stagione 1946-1947, la prima con la Serie A a 20 squadre, il Bologna si classifica in quinta posizione, a pari punti col , ma sopra in graduatoria, grazie al maggior quoziente reti."}
{"id": "3574490", "revid": "181699", "url": "https://it.wikipedia.org/wiki?curid=3574490", "title": "Triburgo", "text": ""}
{"id": "3574492", "revid": "1305772", "url": "https://it.wikipedia.org/wiki?curid=3574492", "title": "Albera", "text": ""}
{"id": "3574500", "revid": "1888309", "url": "https://it.wikipedia.org/wiki?curid=3574500", "title": "Albogasio", "text": "Albogasio \u00e8 una frazione geografica del comune di Valsolda, in provincia di Como, posta a ovest del centro abitato al confine con la Svizzera, lungo la strada che costeggia il Ceresio verso la localit\u00e0 elvetica di Gandria.\nStoria.\nAlbogasio fu per lungo tempo un comune indipendente all'interno delle XII terre che formavano il feudo della Valsolda, retto dall'Arcidiocesi di Milano da tempo immemorabile e fino alla fine del Ducato di Milano.\nIl territorio comunale, che in origine comprendeva anche la localit\u00e0 di Oria, fu l'oggetto di un atto che il cardinale Federico Borromeo firm\u00f2 il 6 ottobre 1625 per regolare alcune diatribe sorte sui confini territoriali con il limitrofo comune svizzero di Gandria.\nDurante la dominazione spagnola il municipio, come tutti gli altri della valle, disponeva di poteri limitati dato che esigenze pratiche di vita comune avevano fatto s\u00ec che la gran parte delle funzioni pubbliche fossero gestite in comune dal consiglio generale della Valsolda. Nel 1786 Albogasio entr\u00f2 per un quinquennio a far parte della Provincia di Como, per poi cambiare continuamente i riferimenti amministrativi nel 1791, nel 1797 e nel 1798. Nel 1799 cont\u00f2 270 anime, e fu portato definitivamente sotto Como nel 1801.\nSoppressa la pieve gi\u00e0 dal 1797 all'arrivo delle armate rivoluzionarie francesi, la valle ritrov\u00f2 ben presto la sua unit\u00e0 amministrativa mediante la fusione di tutti i comuni in un'unica entit\u00e0 che alla proclamazione del regno d'Italia napoleonico nel 1805 risultava avere 1044 abitanti. Nel 1807 il municipio si allarg\u00f2 ulteriormente per l'annessione di Cima su risultanza di un regio decreto di Napoleone, sebbene quest'ultima localit\u00e0 non avesse storicamente legami con le restanti.\nIl ritorno degli austriaci signific\u00f2 comunque lo scioglimento di tutte le unioni, e per Albogasio si apr\u00ec pi\u00f9 di un secolo di amministrazione separata. Nel 1853 la localit\u00e0 risult\u00f2 essere popolato da 353 anime, salite a 373 nel 1871. Nel 1921 si registrarono 623 residenti. Fu il regime fascista a decidere nel 1928 di sopprimere definitivamente il comune restaurando l'antica unit\u00e0 della valle, creando cos\u00ec il Comune della Valsolda.\nMonumenti e luoghi d'interesse.\nArchitetture religiose.\nChiesa di Sant'Ambrogio.\nSituata ad Albogasio Superiore, la chiesa di Sant'Ambrogio ospit\u00f2 la prima sede della parrocchia di Albogasio, creata nel 1628 da Federico Borromeo.\nInternamente, l'edificio si presenta a singola navata con due cappelle per lato ed \u00e8 decorato da numerosi dipinti realizzati nei secoli XVII e XVIII.\nIl presbiterio ospita un coro ligneo e un ciclo di affreschi sulla vita del santo titolare della chiesa: \"Sant'Ambrogio scaccia l\u2019imperatore Teodosio dal tempio\", \"Penitenza di Teodosio e ribenedizione\", \"Sant'Ambrogio incoronato a vescovo\" e \"Morte di Sant\u2019Ambrogio\". I dipinti si devono a due artisti di Puria: Pietro Vignola per gli affreschi laterali (1680) e Giovan Battista Pozzi per quelli al centro (1696). \nLa prima cappella di sinistra conserva una raffigurazione di \"San Carlo in preghiera\", mentre la seconda una \"Crocifissione tra la Madonna e San Giovanni da un lato e i santi Carlo e Ambrogio dall'altro\". Sul lato opposto, la prima cappella (1600) \u00e8 dedicata ai Santi Fermo e Barnaba e ospita i dipinti di una Madonna col bambino, di un San Rocco, di un vescovo martire e, ai lati, di San Luigi con un giglio in mano e di Sant'Antonio abate. Dedicata a San Francesco d\u2019Assisi \u00e8 invece la seconda.\nIl fonte battesimale \u00e8 sormontato da un dipinto de \"Il battesimo di Ges\u00f9\".\nLa chiesa \u00e8 dotata di un campanile medievale.\nChiesa di Santa Maria Annunciata.\nUno sperone roccioso ad Albogasio Inferiore ospita la chiesa di Santa Maria Annunciata, ricostruita su progetto di Isidoro Affaitati databile al 1666 al posto di una precedente chiesa, costruita a pi\u00f9 riprese tra la seconda met\u00e0 del XVI secolo e la prima del successivo. Nelle sue forme, la chiesa ricorda un'altra chiesa progettata dallo stesso architetto a Varsavia. Nel 1854 la chiesa fu elevata a sede parrocchiale al posto della chiesa di Sant'Ambrogio. \nEsternamente, il lato esposto verso il lago ospita gli stemmi di sette vescovi milanesi passati in visita pastorale attraverso la Valsolda, la quale costitu\u00ec per secoli un feudo dell'Arcidiocesi di Milano. \nInternamente, la chiesa si presenta con una navata singola in cui s'innestano due cappelle laterali decorate da affreschi dedicati alle \"Storie di San Giuseppe e di Sant'Anna\", opera di Giovan Battista Pozzi. Il presbiterio conserva due dipinti su \"La fuga in Egitto\" e la \"Predicazione di Ges\u00f9\", mentre sull'altare maggiore si trova una pala d'inizio Novecento raffigurante un\"'Annunciazione\", realizzata da Onorato Pagani. Lo stesso tema mariano \u00e8 raffigurato in un'altra tela, pi\u00f9 antica, collocata in controfacciata al di sopra dell'ingresso. Altri quadri conservati nella chiesa raffigurano un\u2019\"Ultima cena\" e un\u2019\"Adorazione dei pastori\". Nel 1918 le decorazioni degli interni furono rifatte.\nChiesa di San Sebastiano.\nA Oria si trova la Chiesa di San Sebastiano, chiesa a singola navata che al suo interno conserva una pala d'altare raffigurante \"San Sebastiano soccorso da Irene\" (1864), opera di Carlo Barrera, pittore, scultore, storico e cugino di Antonio Fogazzaro. Sul lato destro si trova inoltre un affresco sulla seconda guerra mondiale, realizzato nel 1944.\nAltro.\nIn faccia ad Albogasio inferiore, sulla riva opposta del lago Ceresio si trova l'antico nucleo di Santa Margherita, comprendente l'omonima chiesetta e alcuni edifici che nei secoli passati funsero da lazzaretto per gli appestati.\nGeografia antropica.\nAlbogasio comprende tre nuclei abitati: Albogasio Superiore, Albogasio Inferiore e Oria."}
{"id": "3574504", "revid": "599013", "url": "https://it.wikipedia.org/wiki?curid=3574504", "title": "Radivoje Leki\u0107", "text": "Carriera.\nClub.\nAttualmente gioca nel New England Revolution, dopo aver girovagato in Danimarca.\nNazionale.\nConta una presenza in nazionale."}
{"id": "3574505", "revid": "181699", "url": "https://it.wikipedia.org/wiki?curid=3574505", "title": "Alfiano ed Uniti", "text": ""}
{"id": "3574506", "revid": "181699", "url": "https://it.wikipedia.org/wiki?curid=3574506", "title": "Algua di Costa Serina", "text": ""}
{"id": "3574507", "revid": "181699", "url": "https://it.wikipedia.org/wiki?curid=3574507", "title": "Bracca di Costa Serina", "text": ""}
{"id": "3574508", "revid": "181699", "url": "https://it.wikipedia.org/wiki?curid=3574508", "title": "Paderno Cremonese", "text": ""}
{"id": "3574509", "revid": "124627824", "url": "https://it.wikipedia.org/wiki?curid=3574509", "title": "Bologna Football Club 1947-1948", "text": "Questa voce raccoglie le informazioni riguardanti il Bologna Football Club nelle competizioni ufficiali della stagione 1947-1948.\nStagione.\nNella stagione 1947-48 il Bologna disputa la Serie A - nell'insolita impostazione a 21 squadre -, con 40 punti in classifica si piazza ottavo, il si laurea Campione d'Italia con 65 punti, sedici in pi\u00f9 di e seconde con 49 punti."}
{"id": "3574511", "revid": "216401", "url": "https://it.wikipedia.org/wiki?curid=3574511", "title": "Julien Samson Lootens", "text": ""}
{"id": "3574512", "revid": "107098", "url": "https://it.wikipedia.org/wiki?curid=3574512", "title": "Alzano di Sopra", "text": ""}
{"id": "3574513", "revid": "181699", "url": "https://it.wikipedia.org/wiki?curid=3574513", "title": "Alzate", "text": ""}
{"id": "3574514", "revid": "110157", "url": "https://it.wikipedia.org/wiki?curid=3574514", "title": "Arbizzo", "text": "Arbizzo \u00e8 una frazione geografica del comune di Cadegliano Viconago in provincia di Varese posta a sud del centro abitato, verso Marchirolo.\nStoria.\nArbizzo fu un antico comune del Milanese, gi\u00e0 sottoposto tuttavia nel Medioevo all'autorit\u00e0 comasca.\nRegistrato agli atti del 1751 come un borgo di 117 abitanti, nel 1786 Arbizzo entr\u00f2 per un quinquennio a far parte dell'effimera Provincia di Varese, per poi cambiare continuamente i riferimenti amministrativi nel 1791, nel 1798 e nel 1799. Alla proclamazione del Regno d'Italia nel 1805 risultava avere 161 abitanti. Nel 1809 il municipio fu soppresso su risultanza di un regio decreto di Napoleone che lo annesse a Marchirolo. Il Comune di Arbizzo fu tuttavia ripristinato con il ritorno degli austriaci. L'abitato crebbe poi discretamente, tanto che nel 1853 risult\u00f2 essere popolato da 269 anime, salite a 283 nel 1871. Il processo si invert\u00ec per\u00f2 alla fine del XIX secolo a causa della mancata industrializzazione della montagna, tanto che nel 1921 si registrarono 273 residenti. Fu cos\u00ec che nel 1928 il fascismo decise la definitiva soppressione del comune, unendolo a Cadegliano."}
{"id": "3574518", "revid": "181699", "url": "https://it.wikipedia.org/wiki?curid=3574518", "title": "Arcagnano", "text": ""}
{"id": "3574519", "revid": "1833487", "url": "https://it.wikipedia.org/wiki?curid=3574519", "title": "Arcellasco", "text": "Arcellasco (\"Arcellasch\" in dialetto brianzolo, : ) \u00e8 una frazione del comune italiano di Erba posta oltre il Lambro a nordest del centro abitato, verso Longone al Segrino.\nStoria.\nArcellasco fu un antico comune del Milanese.\nRegistrato agli atti del 1751 insieme alle cascine di \"Torricella, Carpesino, Brugora\" e \"Cassina Torchiera\" come un villaggio di 117 abitanti incluso nella Pieve di Incino, nel 1786 entr\u00f2 per un quinquennio a far parte della Provincia di Como, per poi cambiare continuamente i riferimenti amministrativi nel 1791, nel 1797 e nel 1798, quando contava 555 residenti.\nPortato definitivamente sotto Como nel 1801, alla proclamazione del Regno d'Italia nel 1805 risultava avere 611 abitanti. Nel 1809 il municipio fu soppresso su risultanza di un regio decreto di Napoleone che lo un\u00ec a Ponte, ma il Comune di Arcellasco fu restaurato nel 1816 dagli austriaci dopo il loro ritorno. Nel 1853 risult\u00f2 essere popolato da 789 anime, scese a 763 nel 1871. Il censimento del 1921 registr\u00f2 1076 residenti, ma nel 1928 il regime fascista decise la definitiva soppressione del municipio aggregandolo ad Erba."}
{"id": "3574520", "revid": "767487", "url": "https://it.wikipedia.org/wiki?curid=3574520", "title": "Ardena", "text": "Ardena \u00e8 un film del 1997 per la regia di Luca Barbareschi.\nTrama.\nL'estate del 1969 \u00e8 un periodo molto speciale per Andrea, un ragazzo di 13 anni che si reca, con la sua famiglia, in un paesino sulle colline che circondano un grande lago del Nord Italia. L\u00ec trova, come ogni anno, i suoi zii, le zie, i cugini, una madre affascinante, un padre sempre in viaggio per lavoro, un nonno che non vuole invecchiare e una nonna che parla agli alberi. Durante quest'estate fa le sue prime scoperte sulla vita e sull'amore e abbandona le illusioni e la magia dell'infanzia."}
{"id": "3574521", "revid": "103761558", "url": "https://it.wikipedia.org/wiki?curid=3574521", "title": "Ardole San Marino", "text": "Ardole San Marino \u00e8 una frazione del comune italiano di Gadesco-Pieve Delmona.\nStoria.\nArdole San Marino \u00e8 un piccolo centro agricolo di antica origine, da sempre appartenente al Contado di Cremona.\nCon la suddivisione della Lombardia austriaca in province (1786) Ardole San Marino fu assegnata alla provincia di Cremona.\nIn et\u00e0 napoleonica Ardole San Marino appartenne al dipartimento dell'Alto Po, con capoluogo Cremona. Dal 1810 al 1815 il comune venne aggregato a Cremona.\nCon la costituzione del Regno Lombardo-Veneto (1815) Ardole San Marino fu assegnata alla provincia di Cremona.\nAll'Unit\u00e0 d'Italia (1861) il comune contava 619 abitanti. Nel 1865 il comune di Ardole San Marino fu aggregato a quello di Gadesco, a sua volta aggregato a Gadesco-Pieve Delmona nel 1928."}
{"id": "3574522", "revid": "1086846", "url": "https://it.wikipedia.org/wiki?curid=3574522", "title": "Bologna Football Club 1948-1949", "text": "Questa voce raccoglie le informazioni riguardanti il Bologna Football Club nelle competizioni ufficiali della stagione 1948-1949.\nStagione.\nNella stagione 1948-49 il Bologna con 41 punti in classifica ha ottenuto il quinto posto, lo scudetto tricolore \u00e8 stato assegnato al dal Consiglio Federale del 6 maggio 1949, a quattro giornate dal termine, due giorni dopo la sciagura aerea di Superga. La classifica finale \u00e8 Torino 60, 55, 50, 44, Bologna e 41."}
{"id": "3574523", "revid": "181699", "url": "https://it.wikipedia.org/wiki?curid=3574523", "title": "Bressana", "text": ""}
{"id": "3574524", "revid": "181699", "url": "https://it.wikipedia.org/wiki?curid=3574524", "title": "Argine Po", "text": ""}
{"id": "3574525", "revid": "767487", "url": "https://it.wikipedia.org/wiki?curid=3574525", "title": "Il sesso aggiunto", "text": "Il sesso aggiunto \u00e8 un film del 2011 diretto da Alessandro Tersigni, con Giuseppe Zeno, Myriam Catania e Gigi Savoia.\nTrama.\nAlan \u00e8 un tossicodipendente che non vuole smettere di farsi di eroina. Sta con Laura, una giovane borghese crollata nel mondo della droga, frequenta Valentino, malato di Aids e prossimo alla morte, e passa del tempo con la madre e la sorella, pi\u00f9 che altro per spillare qualche soldo per comprare la \"roba\". Quando incontra un vecchio amore, Nancy, appena uscita dalla comunit\u00e0, comincia a riflettere sulla sua squallida esistenza, fatta di continue contraddizioni, rimandi e vecchi rancori mai sopiti."}
{"id": "3574526", "revid": "74801", "url": "https://it.wikipedia.org/wiki?curid=3574526", "title": "Armio", "text": "Armio \u00e8 una frazione del comune italiano di Maccagno con Pino e Veddasca.\nStoria.\nNel 1809, in et\u00e0 napoleonica, il comune di Armio fu soppresso e aggregato al limitrofo comune di Graglio; recuper\u00f2 l'autonomia nel 1816, in seguito all'istituzione del Regno Lombardo-Veneto.\nAll'Unit\u00e0 d'Italia (1861) Armio contava 464 abitanti.\nNel 1928 il comune fu fuso coi comuni di Biegno, Cadero con Graglio e Lozzo, formando il nuovo comune di Veddasca.\nA sua volta, a seguito di un referendum, dal 2014 il comune di Veddasca si fuse con Pino sulla Sponda del Lago Maggiore e Maccagno per dare vita al nuovo comune di Maccagno con Pino e Veddasca."}
{"id": "3574527", "revid": "767487", "url": "https://it.wikipedia.org/wiki?curid=3574527", "title": "Campionati europei di pugilato dilettanti femminili 2003", "text": "I Campionati europei di pugilato dilettanti femminili 2003 si sono tenuti a P\u00e9cs, Ungheria, dall'11 al 17 maggio 2003. \u00c8 stata la 2\u00aa edizione della competizione organizzata dall'organismo di governo europeo del pugilato dilettantistico, EUBC."}
{"id": "3574528", "revid": "181699", "url": "https://it.wikipedia.org/wiki?curid=3574528", "title": "Caselle Badia", "text": ""}
{"id": "3574529", "revid": "181699", "url": "https://it.wikipedia.org/wiki?curid=3574529", "title": "Bagnar\u00e0", "text": ""}
{"id": "3574530", "revid": "767487", "url": "https://it.wikipedia.org/wiki?curid=3574530", "title": "Franco Coria", "text": ""}
{"id": "3574531", "revid": "409613", "url": "https://it.wikipedia.org/wiki?curid=3574531", "title": "Bagnarolo", "text": "Bagnarolo \u00e8 una frazione del comune cremonese di Gadesco-Pieve Delmona posta a nordest del centro abitato.\nStoria.\nLa localit\u00e0 era un piccolo villaggio agricolo di antica origine del Contado di Cremona con 85 abitanti a met\u00e0 Settecento.\nIn et\u00e0 napoleonica, dal 1810 al 1816, Bagnarolo fu gi\u00e0 frazione di Gadesco, recuperando per\u00f2 l'autonomia con la costituzione del Regno Lombardo-Veneto.\nAll'unit\u00e0 d'Italia nel 1861, il comune contava 174 abitanti.\nNel 1866 il comune di Bagnarolo venne annesso dal comune di Pieve Delmona, che poi decenni dopo si unir\u00e0 a sua volta a Gadesco."}
{"id": "3574533", "revid": "33689", "url": "https://it.wikipedia.org/wiki?curid=3574533", "title": "Zero Waste", "text": ""}
{"id": "3574535", "revid": "104186261", "url": "https://it.wikipedia.org/wiki?curid=3574535", "title": "Ballabio Inferiore", "text": "Ballabio Inferiore \u00e8 la sezione di minor altitudine e pi\u00f9 meridionale dell'abitato di Ballabio, contrapponendosi a Ballabio Superiore dalla quale era amministrativamente separato fino al 1927.\nI due Esino.\nNel periodo tardorinascimentale, dopo la caduta del Ducato di Milano nelle mani della Spagna, il tessuto amministrativo locale della Lombardia si evolse verso un'estrema parcellizzazione, andando oltre la sostanziale coincidenza fra parrocchia e comune per approdare all'attribuzione della potest\u00e0 comunale quasi ad ogni centro abitato. Fu cos\u00ec che la localit\u00e0 di Ballabio, formata da due scindibili insediamenti seppur estremamente ravvicinati ed uniti da un breve tratto di strada, svilupp\u00f2 due diverse amministrazioni comunali, uno per l'agglomerato di case di altimetria superiore, ed uno per il pi\u00f9 basso. Tale situazione non turbava certo le autorit\u00e0 iberiche, disinteressate alle vicende locali e la cui unica preoccupazione era la regolare riscossione fiscale.\nIl primo a valutare tale assetto come antieconomico ed irrazionale fu il governo di Napoleone che, nella sua ideologica battaglia contro le tradizioni divenute anacronistiche, nel 1809 assegn\u00f2 i due comuni a quello di Laorca, di cui 335 portati dal borgo inferiore. Il ritorno degli austriaci, a loro volta animati da un'ideologia reazionaria, comport\u00f2 il cieco annullamento di tutti gli atti riformatori dei francesi, e i due Ballabio tornarono ad una vita separata. Con lo spopolamento della montagna, i residenti di Ballabioo Inferiore oscillarono dai 243 del 1859 ai 378 del 1901 e ai 444 del 1921.\nFu il fascismo a riprendere in mano il tema della razionalizzazione amministrativa dell'abitato, unitosi urbanisticamente in un unico centro lungiforme, e nel 1927 deliber\u00f2 la fusione nell'unico comune di Ballabio."}
{"id": "3574536", "revid": "181699", "url": "https://it.wikipedia.org/wiki?curid=3574536", "title": "Ballabio Superiore", "text": ""}
{"id": "3574537", "revid": "28592", "url": "https://it.wikipedia.org/wiki?curid=3574537", "title": "Bosco di Gavirate", "text": ""}
{"id": "3574538", "revid": "1409041", "url": "https://it.wikipedia.org/wiki?curid=3574538", "title": "Bologna Football Club 1949-1950", "text": "Questa voce raccoglie le informazioni riguardanti il Bologna Football Club nelle competizioni ufficiali della stagione 1949-1950.\nStagione.\nNella stagione 1949-50 il Bologna nel campionato di Serie A con 32 punti in classifica si \u00e8 piazzato in quindicesima posizione. Lo scudetto \u00e8 stato vinto dalla Juventus con 62 punti, secondo il Milan con 57 punti, terzo l'Internazionale con 49 punti.\nMaglie.\nLa stagione corrente \u2014 quarantennio della fondazione societaria \u2014 \u00e8 quella del ritorno agli albori; le maglie sono identiche a quelle delle prime stagioni successive al 1910, solamente i calzettoni presentano una banda in pi\u00f9, oltretutto la prima volta che accade. La divisa da trasferta \u00e8 verde."}
{"id": "3574542", "revid": "121805081", "url": "https://it.wikipedia.org/wiki?curid=3574542", "title": "Ballarate", "text": "Ballarate \u00e8 una frazione d'entroterra del comune di Leggiuno, situata alle spalle di Arolo.\nStoria.\nRegistrato agli atti del 1751 come un borgo di 52 abitanti, nell'ambito delle riforme dell'Imperatrice Maria Teresa fu unito in un unico comune con i villaggi di Bosco, Marzano e Chirate. Nel 1786 Bosco con Ballarate, questa la nuova denominazione comunale, e frazioni entrarono per un quinquennio a far parte della Provincia di Varese austriaca, per poi cambiare continuamente i riferimenti amministrativi nel 1791, nel 1798 e nel 1799. Alla proclamazione del Regno d'Italia napoleonico nel 1805 risultava avere 153 abitanti. Nel 1809 un regio decreto di Napoleone determin\u00f2 l'aggregazione a Leggiuno, ma il Comune di Bosco con Marzano-Chirate-Ballarate fu poi ripristinato sotto il governo del Regno Lombardo-Veneto. L'abitato crebbe poi in popolazione, registrando nel 1853 166 anime, salite a 178 nel 1871. Con l'unit\u00e0 d'Italia, il comune nel 1863 ottenne la nuova denominazione di \"Bosco di Gavirate\", al fine di differenziare il comune di Bosco da altri comuni omonimi, ma nel 1879 si decise di spostare nel villaggio di Ballarate la sede comunale unica, la quale da allora assunse a denominazione ufficiale comunale. Il processo di crescita demografica continu\u00f2 lentamente fino alla fine del XIX secolo, al censimento del 1921 si registrarono 197 abitanti. Nel 1927 il governo fascista decret\u00f2 la soppressione del comune e di nuovo, come al tempo napoleonico, l'aggregazione a quello di Leggiuno."}
{"id": "3574543", "revid": "46291", "url": "https://it.wikipedia.org/wiki?curid=3574543", "title": "Allium fistulosum", "text": "La cipolla d'inverno (Allium fistulosum ), detta anche cipolletta, cippolletta o cipollotto, \u00e8 una pianta della famiglia Amaryllidaceae.\nSistematica.\nLa specie fu descritta da Linneo e pubblicata per la prima volta in \"Species Plantarum\" nel 1753.\nIn base alla recente classificazione APG III, la cipolla d'inverno appartiene alla famiglia delle Amaryllidaceae (ex Alliaceae)\nDescrizione.\nOriginaria dell'Asia centrale, Cina nord-occidentale, Asia orientale o Siberia, \"Allium fistulosum\" \u00e8 una pianta erbacea perenne, sempreverde in climi temperati e annuale in quelli rigidi, che forma cespugli alti fino a una quarantina di centimetri e larghi fino a mezzo metro.\nLa cipolla d'inverno si differenzia dalla cipolla:\nNe esistono varie cultivar, che si caratterizzano per la resistenza al freddo, il colore della buccia (rossa o bianca) e la larghezza dei gambi. Alcuni ibridi sterile sono stati ottenuti incrociando la specie con altre del suo genere, in particolare la cipolla.\nTraduzione in altre lingue.\nIn inglese viene indicata come \"Welsh onion\" (dove l'aggettivo Welsh non significa \"gallese\", ma mantiene il significato originale dell'anglo-sassone \"welisc\", \"straniero\"), \"Japanese bunching onion\" (\"cipolla a fascio giapponese\"), e i pi\u00f9 ambigui \"green onion\", \"salad onion\", \"spring onion\" (in inglese britannico) \"scallion\" (in inglese USA), \"escallion\" (in Inglese giamaicano), anche se questi termini si possono riferire anche a altre piante dello stesso genere.\nIn francese i suoi nomi comuni sono \"ciboule\", \"cive\", \"oignon d'Espagne\" (\"cipolla di Spagna\"), \"chiboule\" o \"ail fistuleux\" (\"aglio fistoloso\"). Viene indicata sotto i nomi di \"Schnittzwiebel\" (\"cipolla tagliata\"), \"Winterzwiebel\" (\"cipolla di inverno\") o \"Fr\u00fchlingszwiebel\" (\"cipolla di primavera\") in tedesco, di \"cebolleta\" in spagnolo e di \"cebolla china\" (\"cipolla cinese\") in Per\u00f9, (pinyin: c\u014dng ; pronunciato \u00ab tsong \u00bb in tono elevato) in cinese, in giapponese e (pa) in coreano.\nColtivazione.\nSebbene in Europa la cipolla d'inverno sia soprattutto una pianta ornamentale, in altre aree del mondo \u00e8 coltivata principalmente a scopo alimentare, ma non \u00e8 mai divenuta un vero prodotto industriale, ed \u00e8 principalmente prodotta in loco e consumata fresca.\nAttestata in Cina fin dal II secolo a.C. e in Giappone dal VI secolo d.C., la sua area di coltivazione principale si estende attualmente dall'Indonesia fino alla Siberia. Risulta anche molto diffusa in Africa, nelle aree attorno al fiume Congo e negli stati che si affacciano sul Golfo di Guinea.\nSi tratta di una specie rustica, adatta a tutti i climi (resiste al gelo, se opportunamente protetta, ma cresce bene anche ai tropici), che in genere cresce raramente allo stato spontaneo, e si adatta bene alla coltura in vaso, sui terrazzi\nRichiede un suolo fresco e friabile, leggermente acido e ben drenabile, ma in generale si adatta meglio a qualsiasi tipo di suolo rispetto alla cipolla.\nSi moltiplica per semina, per divisione dei cespi o tramite bulbo. I semi si piantano in primavera a dimora (fine marzo, inizio aprile) o i bulbi in autunno. Nessun trattamento pregerminativo \u00e8 necessario. Se si piantano i semi, la raccolta avviene l'anno successivo quando si formano dei cespi. A lato delle piante che montano a seme, inutilizzabili per il consumo, se ne formano altre che possono essere raccolte. Ogni tanto \u00e8 opportuno estirpare i cespi e ripiantare le migliori piante a 25\u00a0cm di distanza l'una dall'altra, rincalzando periodicamente le file.\nVariet\u00e0 pi\u00f9 adatte ai climi rigidi tendono a perdere le foglie in inverno.\nFra i suoi parassiti pi\u00f9 comuni compaiono tripidi, la mosca della cipolla (\"Delia antiqua\"), la falena porro (\"Acrolepiopsis assectella\").\nIn colture commerciali, la raccolta viene fatta tirando i ciuffi ed i cipollotti sono venduti in fasci.\nConservazione.\nLa cipolla d'inverno deve essere consumata fresca, perch\u00e9 non pu\u00f2 essere essiccata. Le foglie si congelano facilmente.\nIn cucina.\nSpesso viene cotta (in fritti, zuppe e minestre), anche se \u00e8 consigliato non in modo eccessivo, ma pu\u00f2 essere utilizzato cruda (comprese le foglie) per insaporire un piatto dopo la cottura come si farebbe con l'erba cipollina o per la preparazione di insalate. Le sue foglie aromatiche sono consumate sia come condimento che in insalata, come quelle di altre specie possono essere servite ripiene di fiocchi di latte\nRussia.\nIl bulbo \u00e8 usato tagliato o tritato, come condimento o al posto della cipolla.\nEstremo Oriente.\n\u00c8 particolarmente amato in Estremo Oriente (Cina, Sud-Est asiatico), dove \u00e8 secondo per importanza soltanto alla cipolla, venendo impiegato in piatti a base di pasta, riso fritto, carne in wok, insalate, zuppe. Serve anche, tritato e servito in frittelle, come accompagnamento all'anatra alla pechinese.\nGiappone.\nIn Giappone, dove viene chiamata \"negi\", la cipolla d'inverno \u00e8 un ingrediente della zuppa Misoshiru, del negimaki (involtini di carne di vitello e cipolla), e spesso \u00e8 utilizza affettata come condimento in svariati piatti tra i quali teriyaki, takoyaki, zaru soba, natt\u014d e tofu. \u00c8 l'ingrediente principale del \"negiyaki\", una versione pi\u00f9 fina dell\"'okonomiyaki\" in cui il cavolo viene sostituito dal \"negi\".\nUtilizzi terapeutici.\nPossiederebbe propriet\u00e0 antiscorbutiche, antisettiche, bechiche, ipoglicemizzanti, diuretiche, espettoranti e lassative.\nIn Cina \u00e8 un ingrediente della medicina tradizionale."}
{"id": "3574544", "revid": "123220444", "url": "https://it.wikipedia.org/wiki?curid=3574544", "title": "Barate", "text": "Barate (\"Baraa\" in dialetto locale) \u00e8 una frazione del comune di Gaggiano in provincia di Milano, posta a sud del centro abitato, verso Noviglio.\nStoria.\nFu un antico comune del Milanese.\nFin dal Cinquecento Barate fu sede di parrocchia. In base al censimento voluto nel 1771 dall'imperatrice Maria Teresa, Barate contava 480 anime. Alla proclamazione del Regno d'Italia nel 1805 risultava avere 411 abitanti, essendosi quindi spopolata. Nel 1809 fu soppresso con regio decreto di Napoleone ed annesso a Vigano, la quale fu poi nel 1811 a sua volta soppressa e sottoposta all'amministrazione comunale di Gaggiano. Il Comune di Barate fu quindi ripristinato con il ritorno degli austriaci, venendo per\u00f2 spostato in Provincia di Pavia. Nel 1859, quando fu riportato sotto Milano, il paese risultava ancor pi\u00f9 abbandonato, essendo sceso a 368 abitanti. Un regio decreto di Vittorio Emanuele II del 7 marzo 1869 sciolse definitivamente il comune, annettendolo per sempre a Gaggiano.\nQui nacque il bisnonno di Papa Francesco, Pietro Giovanni Gogna, che venne al mondo presso la cascina Meraviglia, il 29 aprile 1849. Pietro Giovanni ricette il battesimo il giorno dopo la nascita, nella chiesa di Sant'Andrea Apostolo, da don Gaetano Zuffi, parroco di Barate, dal 1845 al 1859. La figlia di Gogna e nonna del papa, Maria, si trasfer\u00ec in Argentina e, dall'unione con Francesco Sivori, nacque Maria Regina, la quale a sua volta si spos\u00f2 con Mario Bergoglio. Quest'ultimi due sono i genitori di Papa Francesco, nato nel 1936 a Buenos Aires.\nMonumenti e luoghi d'interesse.\nArchitetture religiose.\nChiesa di Sant'Andrea.\nLa chiesa di Sant'Andrea fa risalire le sue prime origini attorno all'XI secolo, quando la struttura era dedicata alla Madonna. Di questa chiesa si persero completamente le tracce gi\u00e0 dalla relazione di Goffredo da Bussero del 1398 quando per la prima volta viene nominata la chiesa di Sant'Andrea, che disponeva anche di un piccolo cimitero di forma triangolare, cintato ed affiancato alla chiesa stessa.\nL'attuale struttura \u00e8 stata pesantemente rimaneggiata nel corso della seconda met\u00e0 dell'Ottocento e presenta oggi al suo interno degli affreschi ed un coro ligneo scolpito di grande pregio, realizzati nella prima met\u00e0 del Novecento da don Giulio Pizzoccheri, pittore autodidatta che fu parroco del borgo per quasi cinquant'anni.\nIl Campanile \u00e8' dotato di 4 campane in Sol3 solo ad azionamento manuale \nFonditore Comerio di Milano con una rifusione ad Opera della Fonderia Ottolina."}
{"id": "3574545", "revid": "1428919", "url": "https://it.wikipedia.org/wiki?curid=3574545", "title": "John Lombe", "text": "Biografia.\nLombe nacque a Norwich circa nel 1693, figlio di un tessitore di lana pettinata. Era il fratellastro pi\u00f9 giovane di Thomas Lombe, che dopo la sua morte avrebbe continuato ad accumulare una fortuna come mercante di seta a Norwich e Londra.\nAgli inizi del XVIII secolo il centro per la produzione di calze di seta tramite telai si era trasferito alle Midlands da Londra e la domanda per la seta filata aveva superato l'offerta.\nIl fratello di John, Thomas, aveva ottenuto lavoro in un mulino che lavorava la seta, ben presto fallito, costruito nel Derby dal noto inventore e ingegnere George Sorocold per l'imprenditore locale Thomas Cotchett di Derby. Il mulino era stato costruito sul fiume Derwent, nella citt\u00e0 di Derby e potrebbe essere stato il primo raggruppamento di lavoratori riuniti sotto lo stesso tetto per lavorare con macchinari mossi da una fonte energetica inanimata.\nGli italiani avevano utilizzato simili risorse per filare sin dagli inizi del XVII secolo, e ne esiste una descrizione pubblicata da Vittorio Zonca. Gi\u00e0 Leonardo Da Vinci aveva abbozzato un modello simile, ma quello di Zonca era pi\u00f9 completo. John fu inviato da suo fratello per indagare le macchine italiane che filavano il sottile organzino, il primo ordito della seta ed \u00e8 essenziale per la tessitura dei migliori indumenti di seta.\nSecondo la leggenda, ottenne impiego presso una delle filande italiane dove venivano impiegate le secrete macchine: rub\u00f2 di notte, a lume di candela, disegni e progetti dei macchinari e fugg\u00ec in patria nel 1716.\nIl brevetto.\nNel 1718, Thomas Lombe fu in grado di ottenere un brevetto, che dichiarava essere per:\nIl brevetto fu concesso per quattordici anni.\nIl mulino.\nAssunse Sorocold per costruire un nuovo mulino pi\u00f9 ampio sul sito del vecchio. Il mulino venne completato nel 1722, anno della morte improvvisa di John. Secondo la leggenda, il re di Sardegna, avendo sentito parlare del successo dell'impresa di Lombe, incaric\u00f2 un sicario donna di recarsi in Inghilterra per uccidere i fratelli. Si sospetta che John fu avvelenato proprio da una donna, presumibilmente proveniente dall'Italia, che era apparsa poco prima della sua morte.\nThomas Lombe fu creato cavaliere nel 1727. Nel 1732 il brevetto scadette e la sua richiesta di proroga venne respinta. La sua fu probabilmente la prima unit\u00e0 di produzione ad energia continua baciata dal successo, un prototipo per il successivo cotonificio di Richard Arkwright presso Cromford, primo dei Mulini della valle del Derwent, che ha segnato l'inizio del sistema industriale della fabbriche.\nIn riconoscimento del suo successo gli fu concesso un finanziamento di quattordicimila sterline per preparare un modello della sua macchina che venne allestito nella Torre di Londra a beneficio di altri aspiranti imprenditori. Mor\u00ec nel 1739 e l'edificio fu venduto a Samuel Lloyd e William Wilson; continu\u00f2 a filare la seta fino al 1890 quando in parte croll\u00f2.\nIl mulino oggi.\nIl mulino poi passata attraverso varie mani ed \u00e8 stato ricostruito diverse volte, ma la struttura modificata esiste ancora ed \u00e8 stato ristrutturato per ospitare il Derby Museo Industriale. Una scultura a bassorilievo di Lombe si pu\u00f2 trovare all'Exeter Bridge."}
{"id": "3574547", "revid": "1654832", "url": "https://it.wikipedia.org/wiki?curid=3574547", "title": "Prima del tramonto", "text": "Prima del tramonto \u00e8 un film a episodi del 1999 diretto da Stefano Incerti, con Sa\u00efd Taghmaoui, Ninni Bruschetta e Gigi Savoia.\nTrama.\nTre diverse vicende sono interpretate da tre gruppi di persone, con i loro traffici illeciti, e tutte si risolvono durante una sola giornata e, alla fine, idealmente si ricongiungono tra loro dalla tragicit\u00e0 della vita nella realt\u00e0 emarginata del Sud Italia. Tra le stranezze si segnalano un autobus che cambia colore ed una pistola con un numero irreale di colpi nel caricatore.\nProduzione.\nIl film \u00e8 girato in Puglia, nella campagna foggiana (intorno a San Severo) nel Gargano, sulle spiagge di Lesina (Italia) ed in Campania nella citt\u00e0 di Aversa (CE)."}
{"id": "3574549", "revid": "76963", "url": "https://it.wikipedia.org/wiki?curid=3574549", "title": "Dieter Eppler", "text": "Biografia.\n\u00c8 stato un attore e doppiatore di radio e televisione, di discreto successo, famoso soprattutto nella sua regione - il Baden-W\u00fcrttemberg - dove ha lavorato spesso per l'emittente radio di stato SWR e nel Teatro dell'Opera di Stoccarda. Nella sua carriera \u00e8 stato molto attivo in televisione dove ha raggiunto l'apice del successo con la serie televisiva \"Tatort\", ma anche straordinario interprete di svariate collaborazioni televisive in Germania. \u00c8 stato pure protagonista, con diverse apparizioni al fianco di altri illustri attori tedeschi come - Horst Tappert - nella fortunata serie televisiva \"L'ispettore Derrick\", o Hans J\u00fcrgen Wussow nella serie \" La clinica della Foresta Nera\" .Dieter Eppler ha vissuto alcuni anni in Italia, a Roma, dove ha lavorato con Dino De Laurentiis e interpretando film come \"Sotto dieci bandiere\" (1960) di Duilio Coletti.\nNel 1972 ha recitato con Giulio Petroni per la realizzazione del film \"La vita, a volte, \u00e8 molto dura, vero Provvidenza?\" Un altro film che lo ha reso celebre \u00e8 stato \"La strage dei vampiri\" del 1962, un film di Roberto Mauri con Graziella Granata, Walter Brandi e Alfredo Rizzo. Era un uomo di grande generosit\u00e0; a Stoccarda vive una famiglia numerosa composta di figli, nipoti e pronipoti che lo hanno molto amato. Parlava un ottimo italiano e amava l'Italia dove si recava spesso; negli ultimi anni della sua vita, insieme con l'inseparabile moglie Magdalene detta Maxi, si \u00e8 visto spesso nella zona di Varese, dove aveva ed ha ancora un carissimo amico. Dieter Eppler riposa nel cimitero di Birkach, quartiere cittadino di Stoccarda."}
{"id": "3574551", "revid": "114962751", "url": "https://it.wikipedia.org/wiki?curid=3574551", "title": "Carpaneta con Dosimo", "text": "Carpaneta \u00e8 una cascina del comune italiano di Persico Dosimo, nella provincia di Cremona, in Lombardia.\nFino al 1928 costitu\u00ec un comune autonomo, denominato \u00abCarpaneta con Dosimo\u00bb.\nStoria.\nLa localit\u00e0 era un piccolo villaggio agricolo di antica origine del Contado di Cremona con 61 abitanti a met\u00e0 Settecento, allorch\u00e9 si un\u00ec alle cascine di Dosimo e Villasco.\nIn et\u00e0 napoleonica, dal 1810 al 1816, Carpaneta con Dosimo fu frazione di Persico, recuperando per\u00f2 l'autonomia con la costituzione del Regno Lombardo-Veneto.\nAll'unit\u00e0 d'Italia nel 1861, il comune contava 756 abitanti. Col capodanno del 1868 annesse Barbiselle e Quistro.\nNel 1928 il comune di Carpaneta con Dosimo venne fuso con il comune di Persico, formando il comune di Persico Dosimo."}
{"id": "3574552", "revid": "114961442", "url": "https://it.wikipedia.org/wiki?curid=3574552", "title": "Barbiselle", "text": "Barbiselle \u00e8 una frazione del comune cremonese di Persico Dosimo.\nStoria.\nLa localit\u00e0 era un piccolo villaggio agricolo di antica origine del Contado di Cremona con 167 abitanti a met\u00e0 Settecento.\nIn et\u00e0 napoleonica, dal 1810 al 1816, Barbiselle fu gi\u00e0 frazione di Persico, recuperando per\u00f2 l'autonomia con la costituzione del Regno Lombardo-Veneto.\nAll'unit\u00e0 d'Italia nel 1861, il comune contava 307 abitanti.\nNel 1868 il comune di San Vito e Modesto venne aggregato al comune di Carpaneta con Dosimo, decenni dopo confluita a sua volta in Persico Dosimo."}
{"id": "3574554", "revid": "1770982", "url": "https://it.wikipedia.org/wiki?curid=3574554", "title": "Barcone", "text": "Barcone \u00e8 una frazione geografica del comune italiano di Primaluna oggi connessa al centro abitato di cui costituisce la parte centrale.\nStoria.\nBarcone fu un antico comune del Milanese.\nNel 1722 fu registrato come un villaggio di 300 abitanti connesso alla vicina Gerro, a cui fu unito dall'imperatrice Maria Teresa nel 1757. Il 15 novembre 1762 fu anch'esso danneggiato dalla frana che distrusse completamente Gerro. Nel 1786, anno che marc\u00f2 anche un effimero tentativo di ridare vita alla comunit\u00e0 gerese, Barcone entr\u00f2 per un quinquennio a far parte della Provincia di Como, per poi cambiare continuamente i riferimenti amministrativi nel 1791, nel 1797 e nel 1798.\nPortato definitivamente sotto Como nel 1801, alla proclamazione del regno d'Italia napoleonico nel 1805 perse la denominazione comunale \"ad honorem\" di Gerro, ma nel 1809 l'intero municipio fu soppresso su risultanza di un regio decreto di Napoleone che lo annesse per la prima volta a Primaluna. Il comune di Barcone fu tuttavia ripristinato con il ritorno degli austriaci, e nel 1853 risult\u00f2 essere popolato da 308 anime, scese a 304 nel 1871. Nel 1921 si registrarono solo 227 residenti, segno dello spopolamento delle localit\u00e0 di montagna. Fu il regime fascista a decidere nel 1927 di sopprimere definitivamente il comune, unendolo nuovamente a Primaluna.\nCuriosit\u00e0.\nGli abitanti di Barcone fondarono nei secoli passati l'alpeggio Barconcelli ora appartenente al Comune di Premana."}
{"id": "3574557", "revid": "28592", "url": "https://it.wikipedia.org/wiki?curid=3574557", "title": "Barsizza", "text": ""}
{"id": "3574559", "revid": "181699", "url": "https://it.wikipedia.org/wiki?curid=3574559", "title": "Bassano di Tronzano", "text": ""}
{"id": "3574561", "revid": "1086846", "url": "https://it.wikipedia.org/wiki?curid=3574561", "title": "Bologna Football Club 1950-1951", "text": "Questa voce raccoglie le informazioni riguardanti il Bologna Football Club nelle competizioni ufficiali della stagione 1950-1951."}
{"id": "3574571", "revid": "767487", "url": "https://it.wikipedia.org/wiki?curid=3574571", "title": "Giorni di gloria (film)", "text": "Giorni di gloria \u00e8 un film del 1945 diretto da Mario Serandrei, Luchino Visconti, Giuseppe De Santis e Marcello Pagliero.\nTrama e regia.\nIl film fa vedere gli avvenimenti che portarono alla liberazione di Roma tra i quali vi sono la strage delle Fosse Ardeatine, il Processo a Koch e a Caruso e la fucilazione di questi ultimi.\nI tre registi, militanti del Partito Comunista Italiano, si proponevano con questo film un'opera di risarcimento morale degli italiani perch\u00e9 le loro coscienze erano state lacerate, cos\u00ec come chiarisce la scritta alla fine del documentario: \u00abA tutti coloro che in Italia hanno sofferto e combattuto l'oppressione nazifascista \u00e8 dedicato questo film di lotta partigiana e di rinascita nazionale\u00bb.\nProduzione e soggetto.\nProdotto da Fulvio Ricci per la Titanus e dall'Associazione Nazionale Partigiani d'Italia (ANPI)."}
{"id": "3574573", "revid": "715388", "url": "https://it.wikipedia.org/wiki?curid=3574573", "title": "Heath Wood", "text": "Il cimitero a tumuli di Heath Wood \u00e8 un sito funerario vichingo presso Ingleby, Derbyshire.\nDescrizione.\nHeath Wood contiene una serie di 59 tumuli ed \u00e8 un luogo di sepoltura vichinga vicino Ingleby, Derbyshire. La sua particolarit\u00e0 \u00e8 che si tratta dell'unico luogo conosciuto di cremazione scandinava nelle isole britanniche. Si ritiene sia un cimitero della Grande armata danese, che giunse in Inghilterra tra l'873 e l'878 d.C. I primi scavi scoprirono che alcuni dei tumuli erano vuoti cenotafio dove presumibilmente il corpo non era mai stato allocato.\nUno scavo nel 2004 ha permesso il ritrovamento di un certo numero di reperti che sono stati esposti nel Derby Museum and Art Gallery. Si ritiene che questi resti siano della stessa epoca delle sepolture scoperte nella vicina Repton; queste ultime, per\u00f2, non sono cremazioni ."}
{"id": "3574575", "revid": "602120", "url": "https://it.wikipedia.org/wiki?curid=3574575", "title": "Heath Wood barrow cemetery", "text": ""}
{"id": "3574577", "revid": "923674", "url": "https://it.wikipedia.org/wiki?curid=3574577", "title": "Atletica leggera ai X Giochi del Mediterraneo", "text": "Le gare di atletica leggera ai Giochi del Mediterraneo 1987 si sono svolte a Laodicea, in Siria. Precisamente si sono svolte 38 gare, 23 maschili e 15 femminili.\nSpecialit\u00e0.\nDonne.\nRM= \"Record del Mondo\"\nRG= \"Record dei Giochi\""}
{"id": "3574579", "revid": "1712526", "url": "https://it.wikipedia.org/wiki?curid=3574579", "title": "Carlo Emanuele La Marmora", "text": "Biografia.\nCarlo Emanuele era il secondo nato, primo tra i maschi, dei sedici figli del marchese Francesco Celestino Ferrero della Marmora, consignore di Borriana, Beatino e Pralormo e capitano dell'esercito piemontese, e della nobildonna Raffaella Argenterio di Bersezio. Tra i suoi fratelli compaiono il senatore e scienziato Alberto La Marmora, nonch\u00e9 i generali Alfonso La Marmora ed Alessandro La Marmora.\nMor\u00ec a Torino nel 1854 e venne sepolto a Biella nella cripta La Marmora nella basilica di San Sebastiano."}
{"id": "3574580", "revid": "1846281", "url": "https://it.wikipedia.org/wiki?curid=3574580", "title": "Supercoppa dei Paesi Bassi 2007", "text": "La Supercoppa dei Paesi Bassi 2007 (ufficialmente Johan Cruijff Schaal XII) \u00e8 stata la diciottesima edizione della Johan Crujiff Schall.\nSi \u00e8 svolta l'11 agosto 2007 all'Amsterdam ArenA tra il PSV Eindhoven, vincitore della Eredivisie 2006-2007, e l'Ajax, vincitore della Coppa dei Paesi Bassi 2006-2007.\nA conquistare il titolo \u00e8 stato l'Ajax che ha vinto per 1-0 con rete di Gabri."}
{"id": "3574582", "revid": "104458", "url": "https://it.wikipedia.org/wiki?curid=3574582", "title": "Rita Nikolaevna A\u010dkina", "text": ""}
{"id": "3574584", "revid": "34060", "url": "https://it.wikipedia.org/wiki?curid=3574584", "title": "Hapoel Haifa Football Club", "text": ""}
{"id": "3574587", "revid": "199745", "url": "https://it.wikipedia.org/wiki?curid=3574587", "title": "Senecio alpinus", "text": ""}
{"id": "3574591", "revid": "339392", "url": "https://it.wikipedia.org/wiki?curid=3574591", "title": "Senecione alpino", "text": ""}
{"id": "3574593", "revid": "287204", "url": "https://it.wikipedia.org/wiki?curid=3574593", "title": "Campionati europei di ciclismo su strada 2011", "text": "I Campionati europei di ciclismo su strada 2011 si sono svolti a Offida, in Italia, tra il 14 e il 17 luglio 2011."}
{"id": "3574594", "revid": "59912", "url": "https://it.wikipedia.org/wiki?curid=3574594", "title": "Master class (disambigua)", "text": ""}
{"id": "3574612", "revid": "74801", "url": "https://it.wikipedia.org/wiki?curid=3574612", "title": "Domenico Annibali", "text": "Biografia.\nNato a Macerata, la prima apparizione di Annibali fu a Roma nel 1725 in una delle opere di Nicola Porpora. Dopo ulteriori apparizioni a Roma nel 1726, fu attivo nei teatri di Venezia dal 1727 al 1729.\nAlla corte di Sassonia.\nVerso la fine del 1729 accett\u00f2 un posto alla Royal Opera House di Dresda, presso la cappella musicale e il teatro di corte, diretti allora da Johann Adolf Hasse. Esord\u00ec il 13 settembre.1731 come protagonista nell'opera \"Cleofide\" del Hasse, a fianco della moglie di quest'ultimo, la famosa prima donna Faustina Bordoni. Ha anche cantato nel \"Cajo Fabricio\" di Hasse (1734), \"Tito Vespasiano\", \"Demetrio\", \"Lucio Papirio\", \"Arminio\", \"Semiramide\", \"Demofoonte\" e \"Adriano in Siria\". Il 18 luglio 1747 ha cantato il ruolo del protagonista in \"Filandro\" di Porpora in uno spettacolo in onore del compleanno della principessa Maria Antonia Valpurga di Baviera. Mentre era impegnato nel teatro dell'opera di Dresda, Annibali ottenne il permesso di esibirsi come artista ospite in molti altri teatri a livello internazionale. Ha fatto apparizioni a Roma nel 1730, 1732 e 1739; notevole la sua esibizione nella prima del \"Germanico in Germania\" di Porpora al Teatro Capranica nel febbraio del 1732.\nNel 1731 ebbe un grande trionfo a Vienna nel ruolo principale nel \"Demetrio\" di Antonio Caldara che attir\u00f2 l'ammirazione di Pietro Metastasio. Dall'ottobre 1736 al giugno 1737 \u00e8 stato membro della compagnia d'opera di Georg Friedrich H\u00e4ndel alla Royal Opera House di Londra; fece un debutto sensazionale al teatro l'8 dicembre nel ruolo principale nel \"Poro\" di H\u00e4ndel. Ha continuato a creare ruoli nelle prime mondiali di tre opere di H\u00e4ndel: i ruoli principali in \"Arminio\" (12 gennaio 1737) e \"Giustino\" (16 febbraio 1737), e il ruolo di Demetrio in \"Berenice\" (18 maggio 1737). Ha cantato anche nelle anteprime della cantata di H\u00e4ndel \"Sempre portatore di gloria\", nel pasticcio \"Didone abbandonata\" e nella versione rivista de \"Il trionfo del tempo\"; e nei revival di \"Partenope\", \"Alexander's Feast\" ed \"Esther\". Ritornato nel 1738 a Dresda, con uno stipendio aumentato a talleri, grazie ai buoni uffici dell'ambasciatore di Sassonia J. A. von Loss e del ministro inglese Harrington, l'Annibali non si mosse quasi pi\u00f9, sino al 1764, da questa citt\u00e0. Nel 1739 fece ritorno a Roma dove la sua interpretazione giov\u00f2 al successo dell'opera \"Astarto\" di D. Terradellas. Qui vi ritorn\u00f2 ancora nell'estate del 1749 per suo diletto, come c'informa una nota manoscritta sulla caricatura che il pittore Pier Leone Ghezzi gli fece. A Dresda egli continu\u00f2 a interpretare opere di Hasse: chiuse la sua attivit\u00e0 operistica il 17 gennaio 1752 interpretando l'opera \"Adriano in Siria\" del compositore tedesco.\nRitiro e ultimi anni.\nIl 28 febbraio 1764 l'Annibali si ritir\u00f2 dal palco, con una pensione e un decreto di riconoscimento, in latino e tedesco, \"di cantante di camera di S.M. il Re di Polonia ed Elettore di Sassonia\", il suo servizio alla cappella musicale della corte sassone. Nel 1776 ritorn\u00f2 a Macerata, ma circa tre anni pi\u00f9 tardi si stabil\u00ec a Roma, dove forse si spense in quello stesso anno (1779) o poco dopo, ormai completamente estraneo al nuovo ambiente musicale Era anche attivo come insegnante di canto durante la sua vita. Uno dei suoi noti allievi fu il compositore ucraino Timofiy Bilohradsky."}
{"id": "3574615", "revid": "762947", "url": "https://it.wikipedia.org/wiki?curid=3574615", "title": "Master Class (dramma)", "text": "Master Class \u00e8 un'opera teatrale di Terrence McNally con musiche di Giuseppe Verdi, Giacomo Puccini e Vincenzo Bellini.\nProduzioni.\nIl dramma \u00e8 stato messo in scena originariamente dalla Philadelphia Theatre Company al Mark Taper Forum. Dopo dodici anteprime, la produzione di Broadway, diretta da Leonard Foglia, \u00e8 debuttata al John Golden Theatre di New York il 5 novembre 1995, dove replic\u00f2 per un totale di 598 performance.\nIl cast originale comprendeva Zoe Caldwell, Audra McDonald, Karen Key Cody, David Loud e Jay Hunter Morris. La Caldwell e la McDonald vinsero il Tony Award per miglior attrice protagonista e non-protagonista l'anno successivo.\nSuccessivamente Patti LuPone e Dixie Carter sostituirono la Caldwell nel corso delle repliche, mentre Alaine Rodin prese il ruolo che era stato di Audra McDonald.\nIn seguito, la LuPone ha ricoperto nuovamente il ruolo di Maria Callas nella produzione di Master Class di Londra, mentre Faye Dunaway ha interpretato il ruolo della Maria Callas nel tour degli Stati Uniti.\nIl 7 luglio 2011 Master Class \u00e8 tornato a Broadway al Samuel J. Friendman Theatre, con Tyne Daly nel ruolo di Maria Callas, Sierra Boggess in quello di Sharon e Alexandra Silber nella parte di Sophie De Palma. La produzione ha chiuso il 4 settembre 2011 con ottime recensioni. Questa produzione del musical ha riaperto nel West End londinese nel gennaio 2012, dove ha replicato fino ad Aprile.\nNel 1996 viene messa in scena la versione italiana tradotta da Rossella Falk, che recitava anche nel ruolo della Callas. La produzione del Teatro Eliseo di Roma ha visto in scena anche Luigi De Santis nella parte del pianista accompagnatore, e i cantanti Federica Bragaglia, Silvia Russo e Giuseppe Auletta. La regia era di Patrick Guinand della Com\u00e9die-Francaise. La prima europea viene rappresentata al Teatro Mancinelli di Orvieto nel marzo 1996 e da l\u00ec part\u00ec una tourn\u00e9e di due anni con pi\u00f9 di 300 repliche nei maggiori teatri italiani. L'ultima replica si tenne al Teatro Grace di Monaco di Montecarlo. La produzione ha riportato un enorme successo di critica unito a un non meno altisonante sold-out ai botteghini per tutte le date programmate. Rossella Falk (intima amica della grande cantante) ha ottenuto per la sua interpretazione il premio Eleonora Duse.\nTrama.\nLa trama si sviluppa tutta intorno alla diva Maria Callas, l'affascinante, intelligente, caustica, sentimentale soprano che tiene un master class al John Golden Theatre di New York sul canto lirico ai giovani cantanti.\nAi commenti e discorsi degli impressionati studenti, si alternato i ricordi della grande diva, la giovent\u00f9 come \u201cbrutto anatroccolo\u201d, l'odio feroce che nutriva nei confronti dei suoi rivali, le critiche, il trionfo al Teatro alla Scala di Milano e la relazione con Aristotele Onassis.\nLo spettacolo termina con un grande monologo della Callas su tutti i sacrifici intrapresi in nome dell'arte.\nPremi e nomination.\nIl dramma ha vinto nel 1996 sia il Drama Desk Award sia il Tony Award per il miglior nuovo dramma, mentre entrambe le attrici principali della produzione originale (Caldwell e McDonald) hanno ricevuto il Tony Award come miglior attrice protagonista e non-protagonista. La produzione di Broadway del 2011 con Tyne Daly e Sierra Boggess \u00e8 stata nominata al Tony Award al miglior revival nel 2012."}
{"id": "3574616", "revid": "2180477", "url": "https://it.wikipedia.org/wiki?curid=3574616", "title": "Atheriniformes", "text": "L'ordine degli Atheriniformes, comprende molte specie di pesci appartenenti al superordine Acanthopterygii.\nDescrizione.\nGli Atheriniformes hanno aspetto relativamente difforme gli uni dagli altri e si distinguono soprattutto per caratteri scheletrici. Hanno due pinne dorsali, delle quali la prima pu\u00f2 essere secondariamente perduta. I raggi spiniformi sono deboli, presenti nella prima dorsale e, in numero di uno, nella pinna anale. La linea laterale \u00e8 ridotta o assente.\nDistribuzione e habitat.\nL'ordine \u00e8 cosmopolita con l'eccezione delle aree polari, degli oceani aperti e delle parti profonde dei mari. Tra gli Atheriniformes ci sono specie marine costiere e dulcacquicole. Molte specie sono legate alle acque salmastre.\nTassonomia.\nL'ordine \u00e8 diviso in due sottordini e comprende ad oggi (2021) 11 famiglie."}
{"id": "3574619", "revid": "486946", "url": "https://it.wikipedia.org/wiki?curid=3574619", "title": "Cirquezza", "text": ""}
{"id": "3574634", "revid": "729019", "url": "https://it.wikipedia.org/wiki?curid=3574634", "title": "Gian Claudio Gherardini", "text": "Ha combattuto nella Prima guerra mondiale, in Somalia (Africa Orientale Italiana), nella Seconda guerra mondiale dove si distinse ad El Alamein e nella Battaglia di Enfidaville in Tunisia nel 1943.\nBiografia.\nFiglio del N. H. Gian Cinzio Gherardini, Conte dei Marchesi di Scurano, Bazzano e Pianzo, Conte di Castelnovo di Sotto, Conte di San Polo, membro di una famiglia dalle antiche tradizioni militari e della nobildonna Emma Trivelli, aristocratica reggiana. Frequenta il Collegio Militare quindi l'Accademia.\nNel dicembre del 1938 sposa Anna Maria Reghini, figlia del generale Raffaello Reghini morto alcuni anni prima. Ebbe tre figli, Cinzia Maria nel 1939, i gemelli Maria Teresa e Gian Raffaello nel 1942.\nDedica la sua vita all'esercito, da cui viene collocato a riposo al finire degli anni cinquanta.\nUna volta in pensione fonda, con il figlio, la Casa vinicola \u201cMarchesi Gherardini \u2013 Reghini\u201d. La sede \u00e8 presso i loro possedimenti a Sovigliana, (Vinci). La nuova casa vinicola, seppure produsse del vino di buona qualit\u00e0, e si preger\u00e0 di essere fornitrice ufficiale della Casa Bianca durante l'amministrazione Kennedy, ebbe alterne fortune e cess\u00f2 la produzione al finire degli anni settanta.\nGian Claudio Gherardini muore a Firenze nel 1971.\nCarriera militare.\nPresta giuramento di fedelt\u00e0 a Gargano il 17 maggio del 1915 ed il 24 maggio \u00e8 gi\u00e0 in territorio di Guerra come Sottotenente in forza al 7\u00ba Reggimento bersaglieri. Conclude la Prima guerra mondiale con il grado di Capitano e viene trasferito al 9\u00ba Reggimento bersaglieri. Nel novembre del 1936, parte per Mogadiscio (Somalia), allora Africa Orientale Italiana. \u00c8 assegnato al centro di Comando delle Truppe dell'Harrar. Rientra in Italia alla fine del 1938 con il grado di Tenente Colonnello. Dopo un periodo presso il Comando Corpo d'Armata di Trieste \u00e8 mobilitato con il 12\u00ba Reggimento bersaglieri e giunge in territorio di guerra il 23 giugno del 1940. Dall'aprile del 1941 partecipa alle operazioni in Albania al comando del 21\u00ba Battaglione bersaglieri motociclisti della Divisione Corazzata \u201cLittorio\u201d. Nel febbraio del 1942 \u00e8 comandato nella Libia italiana. Il 9 marzo del 1942, nell'ambito delle operazioni in Nord Africa sotto il comando di Erwin Rommel, assume il comando dell'8\u00ba Reggimento bersaglieri. Il 13 maggio del 1943, dopo la battaglia di Enfideville (Tunisia), l'ultimo giorno di operazioni in Africa dell'Esercito italiano, viene fatto prigioniero dalle forze Alleate.\nIl 24 settembre del 1945 sbarca a Napoli e rientra in forze all'Esercito al termine di una lunga prigionia. Dopo una breve permanenza al Comando Militare territoriale di Firenze, assume il comando del Distretto Militare di Apuania (Massa), quindi, viene nominato Generale di Brigata nel 1951 e comandato in Friuli ad assumere il comando della Fanteria divisionale della Folgore, oggi Brigata paracadutisti \"Folgore\", principalmente incentrata sulla Nembo, oggi 183\u00ba Reggimento paracadutisti \"Nembo\" ed al comando del Tribunale Militare di Verona col grado di Generale di Divisione. Passer\u00e0 alla riserva per raggiunti limiti di et\u00e0 nel 1954.\nI fatti d'Africa.\nLa figura del Conte Gherardini \u00e8 rinomata negli ambienti militari per il comando dell'8\u00ba Reggimento bersaglieri nel corso della campagna d'Africa dal 1942 al 1943. Sotto il suo comando l'8\u00b0 partecip\u00f2 alla battaglia di El Alamein dimostrandosi una delle unit\u00e0 di maggior efficienza e determinazione della compagine italiana. Sub\u00ec gravi perdite in numerose occasioni a causa dei compito che dovette assolvere e dovette essere di volta in volta ricostituito con elementi di altri reggimenti (soprattutto del 7\u00b0). Secondariamente, fu una delle unit\u00e0 maggiormente impiegate per coprire il ripiegamento che port\u00f2 le truppe dell'Asse sino in Tunisia. Il suo reparto si distinse in questa fase e soprattutto nel corso delle battaglie del Mareth e di Enfideville. Il comandante Gherardini diede ordine di cessare la resistenza su ordine superiore il 13 maggio del 1943, al termine dell'ultima battaglia dell'ultimo giorno dei combattimenti in Africa per l'Esercito italiano e per le truppe dell'Asse.\nSotto il suo comando verranno assegnate a questo reparto due medaglie d'oro al valore militare collettivo. Lo stesso Gherardini, che negli ultimi giorni comandava il reparto da una barella, venne decorato con la medaglia d'argento al valor militare.\nLa prigionia.\nMa forse, una seconda pagina d'interesse storico riguarda il periodo di prigionia dei militari italiani. La figura del Gherardini \u00e8 citata in pi\u00f9 testimonianze per il particolare ruolo di riferimento che ebbe come ufficiale maggiore in grado nel campo di prigionia di Hereford in Texas. Uno dei pi\u00f9 importanti. Alla notizia dell'armistizio dell'8 settembre 1943, Armando Boscolo, allora ufficiale del Regio Esercito prigioniero con Gherardini racconta quei momenti:\nSotto la guida del Gherardini la maggior parte dei prigionieri rimase disciplinatamente nei ranghi accettando la decisione l'armistizio e mantenendosi fedele allo Stato italiano."}
{"id": "3574636", "revid": "729019", "url": "https://it.wikipedia.org/wiki?curid=3574636", "title": "Gozo Channel Company Limited", "text": "Gozo Channel Company Limited \u00e8 l'unica compagnia di navigazione maltese che opera nel canale di Gozo e collega le due isole di Malta e Gozo. La compagnia \u00e8 stata fondata nel 1979.\nCollegamenti marittimi.\nNel 2015 sono in funzione questi traghetti tra Gozo e Malta:\nFlotta.\nNel 2015 la flotta era costituita dalle seguenti navi:"}
{"id": "3574649", "revid": "1522738", "url": "https://it.wikipedia.org/wiki?curid=3574649", "title": "Ignazio Dolce", "text": "Biografia.\nLavora nel mondo del cinema sin dalla fine degli anni cinquanta, come attore e aiuto regista. Ha inoltre diretto 6 pellicole. In alcune si firm\u00f2 con lo pseudonimo Paul D. Robinson."}
{"id": "3574654", "revid": "767487", "url": "https://it.wikipedia.org/wiki?curid=3574654", "title": "Liga Leumit 1998-1999", "text": "La Liga Leumit 1998-1999 \u00e8 stata la 58\u00aa edizione della massima divisione del campionato israeliano di calcio.\nFu l'ultima edizione in cui la prima divisione del campionato venne denominata \"Liga Leumit\", prima dell'istituzione della Ligat ha'Al.\nIl torneo si svolse con la consueta formula del girone all'italiana con partite di andata e ritorno tra le 16 squadre partecipanti, per un totale di 30 giornate.\nIn vista della riduzione del numero dei club della massima serie a 14, a partire dalla stagione successiva, furono previste tre retrocessioni in seconda divisione e una sola promozione da quest'ultima.\nIl campionato ebbe inizio il 22 agosto 1998 e si concluse il 29 maggio 1999 con la vittoria dell'Hapoel Haifa (primo titolo).\nCapocannoniere del torneo fu il polacco Andrzej Kubica (primo miglior marcatore non israeliano), del Maccabi Tel Aviv, con 21 gol."}
{"id": "3574655", "revid": "113757", "url": "https://it.wikipedia.org/wiki?curid=3574655", "title": "Gozo Channel Line", "text": ""}
{"id": "3574666", "revid": "287204", "url": "https://it.wikipedia.org/wiki?curid=3574666", "title": "Bologna Football Club 1951-1952", "text": "Questa voce raccoglie le informazioni riguardanti il Bologna Football Club nelle competizioni ufficiali della stagione 1951-1952."}
{"id": "3574671", "revid": "767487", "url": "https://it.wikipedia.org/wiki?curid=3574671", "title": "Hotfunkboys", "text": "Biografia.\nNato a Roma nel 1982, \u00e8 un dj produttore e remixer italiano. A sedici anni lascia l'Italia e inizia a viaggiare per l'Europa per poi approdare in California, a San Diego, citt\u00e0 che gli far\u00e0 scoprire il mondo della house music.\nNel 2001 si trasferisce a Londra dove inizia la sua carriera grazie ad alcune serate in dei locali londinesi tra cui il \"Colosseum, Orange, Getto, Beyond\". \nDurante quest'anno Jean Marie Carrabba diventa HOTFUNKBOYS.\n\u00c8 infatti grazie ai suoi mentori George Mitchell e Steven Ritch che Jean Marie prende coscienza che nella sua vita avrebbe fatto quello che gli riusciva meglio ossia sentire la musica, essere \"Hot\" e Funk. Sono proprio le sue diverse anime da \"DJ\", \"producer\", \"vocalist\" che convivono in questo giovane ragazzo a ragalargli la S in Boys.\nGrazie ai suoi DJ-SET al \"JUICE\" (evento settimanale dello \"Yacht Club\", un locale all'interno di una barca situata sul fiume Tamigi) Hotfunkboys si fa conoscere nella realt\u00e0 della \"house music londinese\".\nNel 2005 Hotfunkboys inizia a promuovere il \"DJ-KLUB\", evento che riscuote un discreto successo e che gli consente di farsi conoscere nel mondo della house music.\nGrazie al successo dei suoi \"DJ-KLUB\" entra in contatto con un PR Spagnolo che gli offre un full time dj residence a Palma di Maiorca e cos\u00ec, nel 2006, Hotfunkboys e il suo \"DJ-KLUB\" si trasferiscono nella capitale dell'arcipelago delle Baleari. \u00c8 l\u00ec che costruisce il proprio studio: la \"DJ-HOME\" che, dal 2007, utilizza per produrre la sua musica insieme al \"SENKAI-STUDIO\".\nNel 2010 Melillavox diventa la cantante ufficiale di Hotfunkboys.\nNel 2011 Hotfunkboys lancia sul mercato discografico la propria etichetta: Overmind Tracks con sede a Milano e i Magazzini Generali sono il campo base delle serate firmate \"Overmind Tracks\".\nHotfunkboys ha portato il suo stile elektro-funk &amp; progressive-tek, in giro per le sale del circuito house internazionale: \"Space\" - Ibiza, \"Fabric\" - Londra, \"WMC\" - Miami, \"Magazzini generali\" - Milano, \"Tito's &amp; BCM\" - Maiorca, \"Maxim &amp; Nasty\" - Parigi.\nNegli ultimi anni ha condiviso la console con artisti come Tania Vulcano, Hardwell, Andy Buxter, Angels of love, Juanjo Martin, Joe T Vannelli, Carl Cox, Danny Tenaglia.\nNel 2014 grazie alle partnership con dj Matrix &amp; lo Zoo di 105, i nuovi singoli di Hotfunkboys \"Con Una 500\" , \"Beverly Hills\" e \"Fenomena\" vengono inseriti in diverse compilation firmate dalle principali major: Sony , Warner Music , Columbia.\nA settembre 2015 esce \"Sexy Mama\", canzone dal ritmo e i toni bollenti in cui si vedono le partecipazioni dei cantanti austriaci Acero MC e Zero, e con DJ Tilo nel videoclip girato a Sottomarina (VE).\nNel 2016 abbandona lo pseudonimo Hotfunkboys e si propone al pubblico utilizzando il proprio nome \"Jean Marie\" rilasciando assieme a DJ Tilo la canzone \"Mikonos\" su etichetta spagnola Blanco y Negro music.\nNel 2017 con il nome di \"Jean Marie\" entra nell'organico artistico del OnelifeGroup portando la sua esperienza internazionale nel ruolo di headliner nei viaggi evento pi\u00f9 grandi di tutta Italia e non solo, come lo Snow Break Revolution al Sestriere e lo Spring Break Invasion ad Umago ( Croazia)\nNell'estate 2017 partecipa all'Ultra Music Europe in Croazia, uno dei festival importanti al mondo esibendosi in uno stage minore, ma questo sar\u00e0 la definitiva consacrazione nell'olimpo dell'EDM, replicando nel 2018.\nNel Marzo 2018 partecipa alla Winter Music Conference a Miami con i suoi dj set e live in svariati rooftop party &amp; boat party nella famosa citt\u00e0 della Florida, ma anche al Ultra Music in uno stage minore e salendo sul main stage insieme al suo amico e produttore Myrkis, fino al 2019 dove entra ufficialmente nel terzo stage piu importante del festival ed organizzando un boat party ufficiale in collaborazione con Ancestrale Management."}
{"id": "3574673", "revid": "1431409", "url": "https://it.wikipedia.org/wiki?curid=3574673", "title": "Rhys Coiro", "text": "Biografia.\nNato nel 1979 in Calabria, alla sua nascita il suo cognome era Corleone poi cambiato in Coiro. Figlio di un \"soldato\" della 'ndrangheta e di una professoressa di letteratura presso una scuola cattolica. Quando era molto piccolo, la sua famiglia si trasferisce prima in Argentina e successivamente in Brasile. Terminato ogni legame con la mafia calabrese, la famiglia Coiro si trasferisce definitivamente a Princeton, in New Jersey, dove il giovane Coiro effettua gli studi presso la Princeton High School e si laurea alla Carnegie Mellon University, School of Drama. Si trasferisce a New York dove muove i primi passi in teatro, partecipando a varie produzioni off-Broadway.\nLa sua popolarit\u00e0 cresce grazie alla partecipazione a varie serie televisive di successo tra cui \"Entourage\", dove ha interpretato il ruolo di Billy Walsh, \"Ugly Betty\" e \"24\". Al cinema ha recitato nell'horror \"30 giorni di buio II\" e ha avuto un ruolo di rilievo in \"Straw Dogs\".\nContinua la sua carriera principalmente in produzioni televisive; ha avuto il ruolo ricorrente del Dr. Zeke Barnes nella serie televisiva \"A Gifted Man\", ha fatto parte del cast della serie \"Hostages\". Dopo avere preso parte alla miniserie \"Texas Rising\", ottiene il ruolo Ari Adamian nelle terza e ultima stagione di \"Graceland\".\n\u00c8 sposato con la regista Kat Coiro e ha tre figli.\nDoppiatori italiani.\nNelle versioni in italiano dei suoi film, Rhys Coiro \u00e8 stato doppiato da:"}
{"id": "3574677", "revid": "729019", "url": "https://it.wikipedia.org/wiki?curid=3574677", "title": "Kupreanof Island", "text": "Kupreanof Island fa parte dell'arcipelago Alexander nell'Alaska sud-orientale. Amministrativamente appartiene al Borough di Petersburg. L'isola si trova all'interno della \"Tongass National Forest\".\nLa popolazione dell'isola era di 785 abitanti al censimento del 2000. Il pi\u00f9 grande centro abitato sull'isola \u00e8 Kake, sul lato nord-occidentale. L'unica altro insediamento \u00e8 Kupreanof, sul lato orientale, e che si trova di fronte alla citt\u00e0 di Petersburg sulla vicina Mitkof Island.\nGeografia.\nL'isola \u00e8 lunga 84\u00a0km e larga 32\u00a0km, con una superficie di 2813,3\u00a0km\u00b2 ed \u00e8 la tredicesima isola degli Stati Uniti per estensione. La profonda insenatura del \"Duncan Canal\" separa dal resto dell'isola la grande penisola di Lindenberg, sul lato orientale. Mentre lo stretto canale denominato \"Wrangell Narrows\" divide, a est, la penisola di Lindberg dall'isola Mitkof. A sud, lo stretto di Sumner separa Kupreanof dalle isole Principe di Galles e Zarembo; a ovest il \"Keku Strait\" la divide da Kuiu Island; a nord il \"Frederick Sound\" la divide da Admiralty Island.\nInsenature e altre masse d'acqua.\nIntorno all'isola sono presenti le seguenti insenature marine (da nord in senso orario):\nPromontori.\nSull'isola sono presenti alcuni promontori (da nord in senso orario):\nLaghi e lagune.\nAlcuni laghi presenti sull'isola (le misure possono essere indicative - la seconda dimensione in genere \u00e8 presa ortogonalmente alla prima nel suo punto mediano):\nMonti.\nElenco dei principali monti presenti nell'isola:\nFiumi.\nPrincipali fiumi dell'isola (le coordinate si riferiscono alla foce):\nParchi e aree protette.\nSull'isola sono presenti le seguenti aree protette: \nStrade, sentieri e accessi.\nDue strade principali collegano Kake con alcune localit\u00e0 a nord e a sud:\nSule mappe locali sono segnati alcuni sentieri naturalistici:\nStoria.\nL'isola fu inizialmente tracciata nel 1793-94 da James Johnstone e Joseph Whidbey, entrambi partecipanti della spedizione del 1791-1795 di George Vancouver. L'isola prende il nome dal viceammiraglio Ivan Antonovi\u010d Kuprejanov, amministratore delegato della Compagnia russo-americana (1836-1840); il nome \u00e8 stato pubblicato nel 1848 come \"Ostrov Kuprejanova\" (\u041e\u0441\u0442\u0440\u043e\u0432 \u041a\u0443\u043f\u0440\u0435\u044f\u043d\u043e\u0432\u0430) dal Dipartimento idrografico russo; lo stesso dipartimento ha assegnato nel 1853 il nome \"Berg Lindenberga\" alla parte orientale dell'isola, in onore dell'esploratore russo di origine finlandese G. Lindenberg che aveva esaminato l'arcipelago Alexander nel 1838; parte che sarebbe poi stata chiamata \"penisola\" da William Healy Dall della United States National Geodetic Survey nel 1883."}
{"id": "3574684", "revid": "1409041", "url": "https://it.wikipedia.org/wiki?curid=3574684", "title": "Bologna Football Club 1952-1953", "text": "Questa voce raccoglie le informazioni riguardanti il Bologna Football Club nelle competizioni ufficiali della stagione 1952-1953.\nStagione.\nNella stagione 1952-1953 il Bologna ha disputato il campionato di Serie A, con 39 punti si \u00e8 piazzato in quinta posizione, lo scudetto \u00e8 stato vinto con 47 dall'Internazionale, davanti alla Juventus con 45 punti ed al Milan con 43 punti, quarto il Napoli con 41 punti."}
{"id": "3574685", "revid": "1397393", "url": "https://it.wikipedia.org/wiki?curid=3574685", "title": "Nieder\u00f6sterreichischen-Cup 1921-1922", "text": "La Nieder\u00f6sterreichischen-Cup 1921-1922 \u00e8 stata la 4\u00aa edizione della coppa nazionale di calcio austriaca. Vide la vittoria del Wiener AF, che sconfisse in finale il Wiener Amateur.\nParteciparono 31 squadre, contro le 30 della stagione precedente.\nRisultati.\nPrimo turno.\nBadener AC ammesso direttamente agli ottavi di finale.\nFinale.\nLa finale si gioc\u00f2 domenica 2 luglio 1922 all'Hohe Warte di Vienna."}
{"id": "3574686", "revid": "105075641", "url": "https://it.wikipedia.org/wiki?curid=3574686", "title": "Mike Zambidis", "text": ""}
{"id": "3574688", "revid": "599013", "url": "https://it.wikipedia.org/wiki?curid=3574688", "title": "When We Were Young", "text": ""}
{"id": "3574697", "revid": "1543377", "url": "https://it.wikipedia.org/wiki?curid=3574697", "title": "Iraq ai Giochi della XXIX Olimpiade", "text": "L'Iraq ha partecipato alle Giochi della XXIX Olimpiade di Pechino, svoltisi dall'8 al 24 agosto 2008, con una delegazione di 4 atleti.\nIl 24 luglio, il CIO aveva bandito l'Iraq dai Giochi a causa delle intromissioni politiche del governo nel comitato olimpico nazionale, i cui dirigenti erano stati sostituiti a maggio. Dopo cinque giorni di negoziati, il bando \u00e8 stato revocato, ma i termini per l'iscrizione a molti eventi erano gi\u00e0 chiusi: per questo gli atleti iracheni non hanno potuto partecipare nel tiro con l'arco, nel judo e nel sollevamento pesi, in ognuno dei quali ne avrebbe dovuto partecipare uno. Nel canottaggio, invece, la qualificazione era stata assegnata alla Corea del Nord, che per\u00f2 ha declinato la partecipazione, permettendo agli atleti iracheni di concorrere ai Giochi."}
{"id": "3574700", "revid": "1409041", "url": "https://it.wikipedia.org/wiki?curid=3574700", "title": "Bologna Football Club 1953-1954", "text": "Questa voce raccoglie le informazioni riguardanti il Bologna Football Club nelle competizioni ufficiali della stagione 1953-1954.\nStagione.\nNella stagione 1953-1954 il Bologna ha disputato il campionato di Serie A, con 36 punti in classifica si \u00e8 piazzato in settima posizione, lo scudetto tricolore \u00e8 stato vinto dall'Internazionale con 51 punti, uno in pi\u00f9 della Juventus. Sono retrocessi in Serie B il Legnano ed il Palermo, i siciliani dopo aver perso gli spareggi con Udinese e Spal."}
{"id": "3574709", "revid": "1409041", "url": "https://it.wikipedia.org/wiki?curid=3574709", "title": "Bologna Football Club 1954-1955", "text": "Questa voce raccoglie le informazioni riguardanti il Bologna Football Club nelle competizioni ufficiali della stagione 1954-1955.\nStagione.\nNella stagione 1954-1955 il Bologna ha disputato il campionato di Serie A, un torneo a diciotto squadre, con 40 punti in classifica ha ottenuto il quarto posto. Lo scudetto tricolore \u00e8 stato vinto dal Milan con 48 punti davanti al sorprendente Udinese con 44 punti. L'Udinese secondo ed il Catania dodicesimo in classifica sono stati retrocessi in Serie B con delibera della Lega Nazionale. La Spal e la Pro Patria che erano retrocesse sul campo hanno cos\u00ec mantenuto la categoria."}
{"id": "3574710", "revid": "599013", "url": "https://it.wikipedia.org/wiki?curid=3574710", "title": "Oswaldo Minda", "text": ""}
{"id": "3574715", "revid": "104458", "url": "https://it.wikipedia.org/wiki?curid=3574715", "title": "Klavdija Sergeevna Bojarskich", "text": ""}
{"id": "3574716", "revid": "1409041", "url": "https://it.wikipedia.org/wiki?curid=3574716", "title": "Bologna Football Club 1955-1956", "text": "Questa voce raccoglie le informazioni riguardanti il Bologna Football Club nelle competizioni ufficiali della stagione 1955-1956.\nStagione.\nNella stagione 1955-1956 il Bologna ha disputato il campionato di Serie A, con 37 punti si \u00e8 piazzato in quinta posizione, lo scudetto tricolore \u00e8 stato vinto nettamente dalla Fiorentina, alla sua prima affermazione con 53 punti, al secondo posto il Milan con 41 punti, al terzo la coppia Inter e Lazio con 39. In Serie B sono retrocesse Novara e Pro Patria. Nel Bologna di Gipo Viani grande stagione da mettere in cornice per Gino Pivatelli che ha realizzato 29 reti vincendo la classifica dei marcatori del massimo campionato, davanti a Gunnar Nordahl del Milan con 23 reti. Buono anche l'apporto del diciannovenne Ezio Pascutti arrivato a Bologna dalla SAICI di Torviscosa, autore di 11 goal in 18 partite giocate, nella sua prima stagione ad alto livello."}
{"id": "3574720", "revid": "287204", "url": "https://it.wikipedia.org/wiki?curid=3574720", "title": "Kirghizistan ai Giochi della XXIX Olimpiade", "text": "Il Kirghizistan ha partecipato alle Giochi della XXIX Olimpiade di Pechino, svoltisi dall'8 al 24 agosto 2008, con una delegazione di 20 atleti."}
{"id": "3574722", "revid": "599013", "url": "https://it.wikipedia.org/wiki?curid=3574722", "title": "Losi", "text": ""}
{"id": "3574724", "revid": "110157", "url": "https://it.wikipedia.org/wiki?curid=3574724", "title": "Fondazione Chinati", "text": "La Fondazione Chinati (\"Chinati Foundation\") \u00e8 un'istituzione, ospitata preso l'omonima struttura museale d'arte contemporanea, situata a Marfa, in Texas, e concepita sulla base delle idee del suo fondatore, l'artista Donald Judd.\nLo scopo della fondazione.\nIl preciso intento della fondazione \u00e8 quello di preservare e presentare al pubblico installazioni permanenti di grandi dimensioni e realizzate da un ristretto numero di artisti. L'accento \u00e8 posto sulle opere in cui l'arte e il paesaggio circostante sono indissolubilmente legate. Judd ha scritto nel primo catalogo della fondazione, nel 1987:\nStoria.\nLa Fondazione Chinati sorge su un'area di 1,4 km\u00b2 tra il sito dell'ex Fort Russell a Marfa ed alcuni edifici nel centro della citt\u00e0.\nDonald Judd visit\u00f2 una prima volta Marfa nel 1971, e in seguito si trasfer\u00ec da New York a Marfa definitivamente nel 1977. La costruzione del complesso ebbe inizio nel 1979 con il finanziamento iniziale della Dia Art Foundation di New York. La Chinati Foundation apr\u00ec al pubblico nel 1986 come istituzione indipendente e senza scopo di lucro, finanziata pubblicamente.\nLo spazio museale era stato originariamente concepito per esporre il lavoro di Donald Judd, John Chamberlain e Dan Flavin. Tuttavia, l'idea della fondazione si sviluppo e prese corpo e col tempo la sua collezione si arricch\u00ec fino ad includere Carl Andre, Ing\u00f3lfur Arnarsson, Roni Horn, Ilya Kabakov, Richard Long, Claes Oldenburg e Coosje van Bruggen, David Rabinowitch e John Wesley.\nLa fondazione \u00e8 aperta solo a visite guidate. A causa della considerevole quantit\u00e0 di tempo necessario per visitare l'intera collezione, il tour \u00e8 diviso in due parti, con una pausa per il pranzo tra le due sezioni."}
{"id": "3574725", "revid": "1372005", "url": "https://it.wikipedia.org/wiki?curid=3574725", "title": "Emmerano di Ratisbona", "text": "Tutto ci\u00f2 che si sa di Sant'Emmerano di Ratisbona si basa sull'opera \"Vita et passio Sancti Haimhrammi martyris\" scritta circa un secolo dopo la sua morte dal vescovo Aribo di Frisinga.\nBiografia.\nIl vescovo itinerante Emmerano giunse verso la met\u00e0 del VII secolo da Poitiers, in Aquitania, nel corso di un viaggio di missione per la diffusione del cristianesimo, nel Ducato di Baviera a Ratisbona, ove regnava il duca agilolfingio Teodone II di Baviera. Questi accolse molto benevolmente Emmerano pregandolo di fermarsi col\u00e0.\nQui Emmerano si dedic\u00f2 al rafforzamento del cristianesimo in Ratisbona e nelle terre circostanti.\nCirca tre anni dopo il suo arrivo a Ratisbona, la figlia del duca Uta di Baviera si confid\u00f2 con lui. Ella aveva avuto una relazione amorosa con il figlio di uno dei suoi collaboratori, dal quale attendeva un figlio. Per proteggere la coppia da una probabile punizione da parte del padre di lei, Emmerano le consigli\u00f2 di dichiarare al duca che il padre del nascituro era Emmerano stesso. Egli poi part\u00ec in pellegrinaggio per Roma per assumersi la responsabilit\u00e0 di fronte al papa del suo presunto fallo e dopo il suo rientro chiarire come stavano le cose dinnanzi al duca.\nQuando Uta, poco dopo la partenza di Emmerano, svel\u00f2 al padre la storia concordata con lui, il duca s'incoller\u00ec. Del salvataggio dell'onore della sorella s'incaric\u00f2 il figlio del duca Lamberto di Baviera (in alcuni testi citato anche come Lanfredo), perseguendo il vescovo, che secondo lui era fuggito.\nIl 22 settembre 652 Lamberto con le sue truppe blocc\u00f2 il vescovo nella localit\u00e0 di Kleinhelfendorf (\"Isinisca\"), a sud-est di Monaco, sulla \"Via Julia\", l'antica strada romana che collegava Salisburgo ad Augusta. Emmerano fu fatto legare ad una scala e le parti del suo corpo furono via via tagliate fino alla decapitazione.\nI suoi accompagnatori, Vitalis e Wolflete, trovarono il vescovo giacente nel suo sangue e cercarono di portarlo ad Aschheim ma egli mor\u00ec per via, nei pressi di Feldkirchen. La sua prima tomba fu in Aschheim. Secondo la leggenda ne seguirono quaranta giorni di pioggia.\nIl duca Teodone, che intanto aveva appreso la verit\u00e0, fece riesumare il corpo di Emmerano per trasferirlo a Ratisbona, dove fu deposto nella chiesa di San Giorgio.\nNel primo centenario dalla sua morte, il vescovo Gaubaldo (\u2020 761) fece traslare i suoi resti nella nuova cripta della chiesa della futura Abbazia di Sankt Emmeram. La nuova chiesa venne a lui dedicata.\nSecondo la leggenda Emmerano fu gettato nel fiume Isar su una zattera, ma questa risal\u00ec misteriosamente la corrente fino a Ratisbona.\nLeggenda e storia.\nPer lungo tempo la veridicit\u00e0 storica della leggenda su Emmerano fu messa in dubbio.\nUn'analisi antropologica dei resti sepolti del santo indic\u00f2 tuttavia i segni di un pesante maltrattamento.\nSia le mani che le caviglie risultano mancanti. Le ossa degli avambracci mostrano tracce di colpi inferti con oggetti acuminati. Anche il setto nasale risulta ammaccato. Evidenti lesioni alla mandibola ed alla parte anteriore della dentatura indicano strappi e tagli della lingua.\nAlla storicit\u00e0 del nucleo della leggenda rimanda anche un piccolo scavo funerario, che si trova nella probabile prima chiesa eretta sul luogo ad Aschheim, che viene interpretata come la prima inumazione del corpo del santo.\nInsediamento ad Aschheim.\n\u00c8 provato, che in effetti sul posto venne eretta una chiesetta e successivamente, con il monaco Stiftinc ebbe inizio un'attivit\u00e0 missionaria ed educativa dei residenti nel piccolo convento di Sant'Emmerano e si sa di un annesso romitaggio con cimitero.\nGli allievi giungevano dalle localit\u00e0 circostanti, Feldkirchen, Heimstetten, Aschheim, Hausen, Kirchheim e Oberndorf. Essi venivano edotti nelle conoscenze della lettura, dello scrivere e del far di conto. L'ultimo eremita, mastro Humpmayr, mor\u00ec ottantunenne d'idropisia toracica nel 1804 e subito dopo il convento cadde sotto la scure della secolarizzazione. Il convento venne acquistato per 300 fiorini da un'impresa di demolizioni. Nel luogo in cui nel 652 mor\u00ec Sant'Emmerano, venne eretta nel 1842 una piccola cappella, ancor oggi esistente.\nNella chiesa di San Lorenzo a Oberf\u00f6hring c'\u00e8 un altare laterale dedicato a sant'Emmerano. Nella chiesa dei Santi Pietro e Paolo ad Aschheim lo scritto su una piastra funeraria ricorda la prima tomba del santo.\nNel Walhalla presso Ratisbona una targa commemorativa ricorda sant'Emmerano."}
{"id": "3574726", "revid": "144796", "url": "https://it.wikipedia.org/wiki?curid=3574726", "title": "Real Armada Espa\u00f1ola", "text": ""}
{"id": "3574730", "revid": "1371684", "url": "https://it.wikipedia.org/wiki?curid=3574730", "title": "Primera Divisi\u00f3n (FAF)", "text": "La Primera Divisi\u00f3n \u00e8 stata una competizione calcistica disputata in Argentina dal 1912 al 1914. Il torneo venne creato dalla Federaci\u00f3n Argentina de Football, federazione calcistica che si divise dalla AAF in seguito all'affiliazione di quest'ultima alla FIFA. La competizione cess\u00f2 di esistere in seguito al termine dell'edizione 1914, vinta dal Porte\u00f1o, dato che l'anno seguente la AAF e la FAF si riunirono.\nStoria.\nLa FAF venne creata nel 1912 da due squadre di Buenos Aires, Gimnasia y Esgrima e Porte\u00f1o, e una di La Plata, l'Estudiantes; queste organizzarono la prima edizione della Primera Divisi\u00f3n insieme ad altre cinque societ\u00e0, Independiente, Sportiva Argentina, Kimberley, Atlanta e Argentino de Quilmes. Il campionato venne deciso da uno spareggio disputato il 22 dicembre tra Porte\u00f1o e Independiente; con l'abbandono del campo di quest'ultima societ\u00e0 al minuto 87, il Porte\u00f1o ottenne il primo titolo della FAF. L'anno seguente a vincere fu l'Estudiantes; al campionato si erano aggregate altre due squadre, Tigre e Hispano Argentino, che giunsero rispettivamente al settimo e al sesto posto. L'ultima stagione vide la Primera Divisi\u00f3n tornare al numero originario di partecipanti (8), dato che la Sportiva Argentina non rimase affiliata alla FAF e il Tigre fu espulso. Il campionato fu vinto dal Porte\u00f1o."}
{"id": "3574731", "revid": "106908", "url": "https://it.wikipedia.org/wiki?curid=3574731", "title": "Isole delle Filippine", "text": "Questa \u00e8 una lista di isole delle Filippine. In questo arcipelago vi sono 7.107 isole (di cui circa 4.000 abitate), raccolte in tre grandi gruppi: Luzon, Visayas e Mindanao."}
{"id": "3574741", "revid": "205197", "url": "https://it.wikipedia.org/wiki?curid=3574741", "title": "Aspropotamos (Euritania)", "text": ""}
{"id": "3574743", "revid": "1305772", "url": "https://it.wikipedia.org/wiki?curid=3574743", "title": "Sant'Emmerano", "text": ""}
{"id": "3574745", "revid": "205197", "url": "https://it.wikipedia.org/wiki?curid=3574745", "title": "Potamia (Euritania)", "text": ""}
{"id": "3574746", "revid": "287204", "url": "https://it.wikipedia.org/wiki?curid=3574746", "title": "Ali Traore", "text": ""}
{"id": "3574747", "revid": "287204", "url": "https://it.wikipedia.org/wiki?curid=3574747", "title": "Mohamed Kone", "text": ""}
{"id": "3574753", "revid": "287204", "url": "https://it.wikipedia.org/wiki?curid=3574753", "title": "Jonathan Kale", "text": ""}
{"id": "3574755", "revid": "1494169", "url": "https://it.wikipedia.org/wiki?curid=3574755", "title": "Agios Konstantinos", "text": ""}
{"id": "3574756", "revid": "1522738", "url": "https://it.wikipedia.org/wiki?curid=3574756", "title": "Timor Est (provincia indonesiana)", "text": "La provincia di Timor Est o Timor Orientale (in portoghese: \"Timor-Leste\"; in tetum: \"Tim\u00f3r Loros'ae\"; in indonesiano: \"Timor Timur\") \u00e8 stata una provincia dell'Indonesia che comprendeva la met\u00e0 orientale dell'isola di Timor, da cui il nome, dalle isole di Atauro e di Jaco, e da Oecussi-Ambeno, una exclave nella parte occidentale dell'isola di Timor. Il resto dell'isola apparteneva (e appartiene tuttora) alla provincia di Nusa Tenggara Orientale.\nIl capoluogo era Dili, attuale capitale di Timor Est. La provincia dal 25 ottobre 1999 al 19 maggio 2002 \u00e8 stata amministrata dalle Nazioni Unite attraverso l'UNTAET."}
{"id": "3574757", "revid": "300067", "url": "https://it.wikipedia.org/wiki?curid=3574757", "title": "Mouloukou Diabate", "text": ""}
{"id": "3574758", "revid": "287204", "url": "https://it.wikipedia.org/wiki?curid=3574758", "title": "Ousmane Cisse", "text": ""}
{"id": "3574760", "revid": "113757", "url": "https://it.wikipedia.org/wiki?curid=3574760", "title": "Timor Timur", "text": ""}
{"id": "3574762", "revid": "287204", "url": "https://it.wikipedia.org/wiki?curid=3574762", "title": "Stephane Lasme", "text": ""}
{"id": "3574767", "revid": "736476", "url": "https://it.wikipedia.org/wiki?curid=3574767", "title": "Giovan Paolo Schor", "text": "Biografia.\nMembro di una famiglia di origini tirolesi attiva nel campo artistico. Fu dapprima allievo del padre Hans e nel 1640 si trasfer\u00ec a Roma dove inizi\u00f2 la sua attivit\u00e0 alla corte papalina. Lavor\u00f2 come disegnatore del frontespizio \"Musurgia Universalis\" di Athanasius Kircher (1650). Nel 1654 divenne membro dell'Accademia di San Luca.\nInfluenzato dal Bernini e da Pietro da Cortona, ma l'originalit\u00e0 dei suoi disegni gli fecero guadagnare una posizione prominente fra i suoi contemporanei. Sotto la supervisione del Cortona decor\u00f2 le sale di palazzo del Quirinale su commissione di papa Alessandro VII. Nel 1659, il papa commission\u00f2 a Schor anche la messa in opera dei disegni di Bernini per la ricostruzione della cappella della Madonna del Voto nel Duomo di Siena. A Roma, con il Bernini, lavor\u00f2 alle decorazioni in bronzo dorato della cattedra di San Pietro. Probabilmente l'impresa pi\u00f9 significativa fu il baldacchino nella chiesa di Santo Spirito in Sassia.\nSchor collabor\u00f2 alle decorazioni dei palazzi vaticani e di palazzo Borghese, dove lavor\u00f2 con Carlo Rainaldi al ninfeo in fondo al cortile che rappresenta \"Venere al Bagno\". Tra il 1665 e il 1668 fu impegnato al palazzo Colonna dove disegn\u00f2 le quadrature della volta della galleria, eseguita nelle storie principali dai pittori Giovanni Coli e Filippo Gherardi.\nNegli anni settanta del XVII secolo frequent\u00f2 la sua bottega il giovane Johann Bernhard Fischer von Erlach. \nGiovan Paolo, residente del Stato della Chiesa, mor\u00ec a Roma nel 1674 e i suoi figli, Cristoforo e Filippo Schor, intrapresero la stessa carriera paterna ed entrambe si trasferirono, insieme alla corte del vicer\u00e9 di Napoli Gaspar M\u00e9ndez de Haro, a Napoli stabilendo saldi rapporti con le personalit\u00e0 dell'architettura napoletana dell'epoca."}
{"id": "3574781", "revid": "37401", "url": "https://it.wikipedia.org/wiki?curid=3574781", "title": "James Marcus (attore)", "text": "Carriera.\nPrima di diventare un apprendista pittore, ha trascorso la maggior parte della sua adolescenza facendo esibizioni teatrali. Dopo aver studiato corsi di recitazione presso la scuola drammatica di Londra, ottenne alcuni ruoli in rappresentazioni basate sulle opere di William Shakespeare. \nFece la sua prima apparizione in televisione in uno spettacolo della BBC chiamato \"Hello, Good Evening and Welcome\", nel 1968. Ha anche ottenuto un ruolo nella commedia \"The Virgin Soldiers\" (1969). Nel 1970, Kubrick si mise in contatto con il giovane attore per un provino per il suo prossimo progetto, un adattamento del romanzo di Anthony Burgess \"A Clockwork Orange\", rimanendo colpito dal comportamento oscuro di James, cosa che gli valse il ruolo. . \nHa partecipato anche ad alcune serie televisive come \"UFO\", \"L'ispettore Regan\" , \"Doctor Who\", \"Z-Cars\" e \"I Professionals\". Ha recitato anche in \"Il funzionario nudo\" (1975) con John Hurt e \"McVicar\" (1980). Uno dei suoi altri ruoli pi\u00f9 conosciuti \u00e8 quello del ufficiale Sidney Tate in \"London's Burning\"."}
{"id": "3574792", "revid": "116041691", "url": "https://it.wikipedia.org/wiki?curid=3574792", "title": "Qalandariyya", "text": "La Qalandariyya () \u00e8 una \"confraternita islamica\" mistica islamica vagante. Il termine si riferisce a una pluralit\u00e0 di movimenti, non centralizzati. La pi\u00f9 famosa fu per\u00f2 quella fondata da Qalandar Y\u016bsuf al-Andalus\u012b, di al-Andalus (Spagna islamica), oggi scomparsa.\nA partire dal XII secolo, il movimento guadagn\u00f2 in popolarit\u00e0 nel Grande Khorasan e nelle regioni vicine. Le prime testimonianze sono rintracciabili nel testo prosastico del secolo precedente, intitolato \"Qalandarn\u0101me\" (Il libro di Qalandar) attribuito ad An\u1e63ar\u012b Haraw\u012b. Il termine \"Qalandariyy\u0101t\" (la condizione del Qalandar) comincia per la prima volta ad essere usato da Sana\u02bei Ghaznav\u012b (m. 1131) in opere poetiche in cui sono descritte le varie pratiche ascetiche della confraternita. Particolarit\u00e0 del genere di poesia del qalandar sono i termini che si riferiscono al gioco d'azzardo (vietato dall'Islam), al gioco in genere, alle droghe e alle bevande inebrianti (parimenti vietate) e al \"Na\u1e93ar il\u0101 l-mard\", la \"contemplazione dell'uomo\" - temi comunemente etichettati dalla morale corrente come \"kufriyy\u0101t\" (empiet\u00e0) o \"kharab\u0101t\" (lett. \"devastazioni\").\nGli scritti dei Qalandar non sono la banale celebrazione dello spirito libertino, ma hanno un preciso intento antinomista, per favorire la reali ascesi verso il divino. L'affermazione dell'azione negativa nel mondo ha come fine il poter meritare nell'Aldil\u00e0 il premio eterno, esattamente paragonabile alla pratica dei \"malamati\", che non volevano ricevere le lodi degli uomini per la loro bont\u00e0 o virt\u00f9 (che sarebbero state un vano appagamento dell'animo), e che mostravano i tratti pi\u00f9 deplorevoli dell'animo umano, mirando a ricompense di natura ultramondana, visto che solo Allah pu\u00f2 scrutare nell'uomo, scoprendone le reali finalit\u00e0.\nLa confraternita fu inevitabilmente vista con fastidio e sospetto dalle autorit\u00e0 e l'impopolarit\u00e0 - anche se la loro pratica di infliggersi dolori fisici (come camminare su frammenti di vetro o ingoiare chiodi) riscuoteva grande curiosit\u00e0 da parte degli astanti."}
{"id": "3574803", "revid": "599013", "url": "https://it.wikipedia.org/wiki?curid=3574803", "title": "Kjetil Osvold", "text": "Carriera.\nClub.\nOsvold gioc\u00f2, in carriera, per lo Start, il Lillestr\u00f8m, per il Nottingham Forest, per il Leicester City, per il , nuovamente per il Lillestr\u00f8m ed infine per lo Skeid.\nNazionale.\nVest\u00ec la maglia della in 19 circostanze. Debutt\u00f2 il 21 agosto 1980, nella vittoria per 1-0 sulla .\nGioc\u00f2 anche 37 incontri per la Nazionale maggiore, con 3 reti all'attivo. Il primo di questi fu datato 17 dicembre 1984, nella vittoria per 1-0 in amichevole, sull'. Il 30 aprile 1986 segn\u00f2 la prima rete, sancendo la vittoria per 1-0 sull'."}
{"id": "3574810", "revid": "1846281", "url": "https://it.wikipedia.org/wiki?curid=3574810", "title": "Supercoppa dei Paesi Bassi 2010", "text": "La Supercoppa dei Paesi Bassi 2010 (ufficialmente Johan Cruijff Schaal XV) \u00e8 stata la ventunesima edizione della Johan Cruijff Schaal.\nSi \u00e8 svolta il 31 luglio 2010 all'Amsterdam ArenA tra il Twente, vincitore della Eredivisie 2009-2010, e l'Ajax, vincitore della KNVB beker 2009-2010.\nA conquistare il titolo \u00e8 stato il Twente che ha vinto per 1-0 con rete di Luuk de Jong."}
{"id": "3574814", "revid": "122076945", "url": "https://it.wikipedia.org/wiki?curid=3574814", "title": "Billy Budd (romanzo)", "text": "Billy Budd \u00e8 un libro postumo dell'autore Herman Melville, scritto tra il 1889 e il 1891, anno della morte dell'autore. Fu ritrovato e pubblicato postumo nel 1924.\nTrama.\nMentre alcuni marinai ricordano Billy Budd, il narratore avvia il racconto della vita dell'uomo e degli avvenimenti che segnarono la storia dell'\"Indomitable\". In seguito alla dura repressione degli ammutinamenti avvenuti su due navi da guerra inglesi, e temendo il dilagare dello spirito della rivoluzione francese anche in Inghilterra, i britannici si vedono costretti a mobilitare tutte le loro forze nella guerra contro la Francia. La nave da guerra 'Indomitable', ricevuto l'ordine di salpare e non potendo contare su un adeguato numero di uomini, recluta con la coercizione marinai di una nave mercantile. Fra questi c'\u00e8 anche Billy Budd, un gabbiere che si conquista subito il favore degli ufficiali e del capitano grazie alla sua abilit\u00e0 e alla sua indole allegra, guadagnandosi una promozione. Ci\u00f2 scatena l'invidia del perfido maestro d'armi John Claggart, che finisce per denunciare l'innocente Billy d'ammutinamento. Il 'bel marinaio', incapace di difendersi a parole, passa incollerito all'azione e uccide con un pugno il suo accusatore. Il 'buon capitano' Vere, obbligato dal rigore formale della disciplina, \u00e8 allora costretto a condannare un uomo di cui conosce l'innocenza; ci\u00f2 non senza scatenare un intenso contrasto tra ci\u00f2 che \u00e8 giuridicamente corretto fare e ci\u00f2 che tutti gli uomini percepiscono come pi\u00f9 giusto.\nBilly Budd pu\u00f2 essere interpretato come una metafora della natura poich\u00e9, essendo egli 'radicalmente buono' non pu\u00f2 normalmente integrarsi nella societ\u00e0 umana. Di fronte all'ingiustizia Billy non pu\u00f2 parlare, pu\u00f2 solo agire: la natura \u00e8 muta.\nAdattamenti.\nFilm.\nNel 1962 fu girato \"Billy Budd\", in bianco e nero. Terence Stamp interpretava Billy Budd, Peter Ustinov il Capitano Vere e Robert Ryan il mastro d'armi John Claggart. Altri attori erano: Melvyn Douglas, John Neville, Paul Rodgers, David MacCallum e Niall MacGinnis.\nMusica.\nVinicio Capossela ha dedicato un'omonima canzone a Billy Budd, la settima traccia del Disco 1 dell'album \"Marinai, profeti e balene,\"\nMorrissey canta Billy Budd in \"Vauxhall and I\" album del 1994.\nTeatro.\nNel 1997 al festival di S.Miniato \u00e8 stata rappresentata per la prima volta in Italia una versione teatrale del testo. Adattato da Enrico Groppali, regia di Sandro Sequi, scena di Pietro Cascella, interpreti principali Maximilian Nisi Billy Budd, Corrado Pani Claggart, Massimo Foschi il capitano Vere, Giancarlo Cond\u00e8 Squeak caporale di battello, Pino Censi il Novizio, Maurizio Gueli il Danese vecchio marinaio."}
{"id": "3574819", "revid": "1372005", "url": "https://it.wikipedia.org/wiki?curid=3574819", "title": "Walter Segal", "text": "Il \"Metodo Segal\" si basa sulla tradizione dei telaio in legno modificato con i nuovi materiali oggi disponibili. Viene eliminata la necessit\u00e0 di aver bisogno di lavoratori specializzati, come muratori o imbianchini, con la conseguente semplificazione dei metodi di costruzione per i quali basta la minima esperienza. Inoltre i materiali sono altamente tecnoligici. I tetti tendono ad essere piatti e con molti strati di cartone catramato, che permette la creazione di coperture in erba. Le fondazioni sono minime, spesso solo lastre di pavimentazione, la forza proviene dalla semplice geometria della loro costruzione. Le case Segal sono state comparate alla tradizionali case giapponesi.\nBiografia.\nFiglio del pittore Arthur Segal, Walter Segal fu mandato in Svizzera presso la comunit\u00e0 alternativa di Monte Verit\u00e0. Il suo primo incarico \u00e8 stato una piccola cabina vacanza in legno costruita nel 1932 e commissionata da un ricco mecenate, Bernhard Mayer, il quale gli permise di studiare architettura tra i pionieri del Movimento moderno a Berlino.\nNel 1936 si spost\u00f2 a Londra, dove incontr\u00f2 Eva Bradt, una studentessa della \"Architectural Association School of Architecture\". , scrisse per dei giornali, pubblic\u00f2 un paio di libri ed ebbe alcune commesse come architetto. Eva mor\u00ec nel 1950.\nNegli anni sessanta lui e la sua nuova compagna, Moran Scott, decisero di demolire e ricostruire la loro casa a Highgate. Costruirono temporaneamente una struttura in giardino usando materiali da rivestimento, senza fondazioni e con la sola pavimentazione. La costruzione richiese due settimane per un costo complessivo di 800 sterline. La casa fu considerata interessante e Segal ricevette alcune commesse per strutture simili nella campagna circostante la citt\u00e0. Con lo stesso sistema i clienti svilupparono autonomamente molte altre strutture simili.\nNegli anni settanta, a Lewisham, il comune decise di far costruire tre siti con questo tipo di abitazioni come modello principale, lasciando la possibilit\u00e0 che le persone costruissero da sole le loro case usando il metodo Segal. Visto il successo dell'iniziativa fu reso subito disponibile un quarto sito.\nDopo la sua morte nel 1985, fu istituita la \"Walter Segal Self-build Trust\" e i suoi metodi ottennero notoriet\u00e0. A diffondere il metodo contribu\u00ec una casa costruita con il metodo Segal presso il . Almeno sei di questi edifici hanno vinto premi che vanno dal prestigioso Design Award Housing Project al Green Building of the Year."}
{"id": "3574839", "revid": "256896", "url": "https://it.wikipedia.org/wiki?curid=3574839", "title": "Scalinata di Bonaria", "text": "La scalinata di Bonaria \u00e8 una scalinata monumentale situata a Cagliari, di fronte all'omonima chiesa, nel quartiere di Bonaria.\nStoria.\nNegli anni trenta l'amministrazione comunale, per dare pi\u00f9 decoro alla citt\u00e0 e alla basilica, allora in costruzione, decide di realizzare una monumentale scalinata che collegasse la basilica stessa a viale Diaz e al mare. Tuttavia, lo scoppio della seconda guerra mondiale, far\u00e0 arenare tale progetto.\nNel 1960 viene riproposta questa idea: cos\u00ec viene bandito un concorso che vedr\u00e0 vincitori gli architetti Adriano e Lucio Cambellotti, figli di Duilio Cambellotti.\nI lavori cominciano nel 1962 e vengono conclusi nel 1967.\nDescrizione.\nLa scalinata vera e propria \u00e8 realizzata in marmo, mentre le \"pietre\" grigie che caratterizzano l'opera sono realizzate in cemento misto a granito e calcare."}
{"id": "3574840", "revid": "827882", "url": "https://it.wikipedia.org/wiki?curid=3574840", "title": "Anthony Sharp", "text": "Biografia.\nSharp fu un ex assicuratore, disegnatore, si diplom\u00f2 presso la London Academy of Music and Dramatic Art, esordendo in teatro prima del suo periodo di servizio militare nella Royal Artillery dal 1940 al 1946.\nNella sua carriera di attore imperson\u00f2 principalmente personaggi dai comportamenti signorili, professionisti o rappresentanti della classe media. \nStanley Kubrick lo utilizz\u00f2 in alcuni suoi film, come \"Arancia meccanica\" e \"Barry Lyndon\".\nDurante la sua carriera partecip\u00f2 a numerose sitcom, rivestendo ruoli secondari.\nVerso la fine della sua vita Sharp \u00e8 apparso in tv nei primi mesi del 1980 nella commedia alternativa soggetti (The Young Ones e The Comic Strip). Ha anche collaborato con alcuni comici come Benny Hill, Frankie Howerd e Morecambe and Wise partecipando ai loro programmi televisivi.\nAnthony Sharp \u00e8 morto per cause naturali all'et\u00e0 di 69 anni nella sua citt\u00e0 natale."}
{"id": "3574843", "revid": "599013", "url": "https://it.wikipedia.org/wiki?curid=3574843", "title": "Isak Arne Refvik", "text": "Carriera.\nClub.\nRefvik gioc\u00f2 per quasi l'intera carriera nel Viking, eccezion fatta per un anno passato con gli scozzesi dello Hibernian. Segn\u00f2 86 reti in 407 incontri disputati per il Viking. Allo Hibernian, fu compagno di squadra del connazionale Svein Mathisen.\nNazionale.\nRefvik gioc\u00f2 7 partite per la , con una rete all'attivo. Debutt\u00f2 il 25 agosto 1976, nella vittoria per 2-0 sulla .\nVest\u00ec anche la maglia della Nazionale maggiore in 7 circostanze. Esord\u00ec il 9 maggio 1979, subentrando a Svein Mathisen nella sconfitta per 1-0 contro il ."}
{"id": "3574850", "revid": "380654", "url": "https://it.wikipedia.org/wiki?curid=3574850", "title": "PWG World Championship", "text": "Il PWG World Championship \u00e8 il principale titolo della Pro Wrestling Guerrilla. Il titolo \u00e8 nato nel 2003 come PWG Championship, ed \u00e8 diventato PWG World Championship nel febbraio 2006."}
{"id": "3574854", "revid": "129019", "url": "https://it.wikipedia.org/wiki?curid=3574854", "title": "El Cordob\u00e9s", "text": "Biografia.\nDi umili origini, riusc\u00ec a diventare uno dei pi\u00f9 famosi rappresentanti della tauromachia internazionale ed \u00e8 considerato in questo campo una delle icone degli anni sessanta del XX secolo.\nDotato di uno stile poco ortodosso (chiamato in spagnolo \"diferente\"), che si caratterizzava per la sua immobilit\u00e0 davanti al toro, caus\u00f2 sempre molta emozione durante i suoi combattimenti ma altrettanti giudizi controversi.\nFu proclamato quinto \"Califa del Toreo\" dal comune di Cordova, titolo condiviso con \"Lagartijo\", \"Guerrita\", \"Machaquito\" e \"Manolete\".\nFiglio non riconosciuto di Julio Ben\u00edtez e padre di Manuel D\u00edaz Gonz\u00e1lez, entrambi toreri ed ambedue chiamati anche loro con lo stesso pseudonimo di \"El Cordob\u00e9s\", esord\u00ec nelle arene il 15 agosto 1959 a Talavera de la Reina nella provincia di Toledo. Miglior torero di Spagna negli anni 1965, 1967, 1970 e 1971, si ritir\u00f2 una prima volta in quell'anno; ritorn\u00f2 a combattere tra il 1979 ed il 1981 e per breve tempo nel 2000 quando ci fu il suo addio definitivo.\nHa partecipato come attore in vari film e diverse citt\u00e0 tra le quali Las Vegas gli hanno dedicato in vita delle vie a suo nome."}
{"id": "3574855", "revid": "767487", "url": "https://it.wikipedia.org/wiki?curid=3574855", "title": "Hallvar Thoresen", "text": "Biografia.\n\u00c8 il figlio di Gunnar Thoresen, ex calciatore norvegese.\nCarriera.\nGiocatore.\nClub.\nThoresen inizi\u00f2 la carriera con la maglia del Larvik Turn. A diciassette anni, per\u00f2, si trasfer\u00ec nei Paesi Bassi, diventando rapidamente un titolare del Twente. Fu poi acquistato dal PSV, dove form\u00f2 nel corso degli anni ottanta un tandem dinamico assieme a Jurrie Koolhof.\nVinse tre campionati in squadra e fu anche capitano dal 1983 al 1986. Torn\u00f2 poi in patria, per militare nel Frigg, nelle divisioni inferiori norvegesi. A causa di alcuni problemi fisici, per\u00f2, dovette concludere anticipatamente la carriera.\nNon gioc\u00f2 mai nella massima divisione norvegese.\nNazionale.\nThoresen gioc\u00f2 3 partite per la . Debutt\u00f2 il 26 maggio 1977, nella sconfitta per 3-2 contro la .\nVest\u00ec poi, in 50 circostanze, la maglia della Nazionale maggiore. Segn\u00f2 anche 9 reti. Esord\u00ec il 21 maggio 1978, nel pareggio a reti inviolate contro l'. La prima marcatura arriv\u00f2 il 31 maggio dello stesso anno, nella sconfitta per 2-1 contro la .\nAllenatore.\nThoresen guid\u00f2 il Frigg nel 1991. Nel 1992, allen\u00f2 lo Str\u00f8msgodset. Dal 2001 al 2002, fu tecnico dello Skeid."}
{"id": "3574865", "revid": "124201845", "url": "https://it.wikipedia.org/wiki?curid=3574865", "title": "Peggy Carter", "text": "Margaret \"Peggy\" Carter \u00e8 un personaggio dei fumetti creato da Stan Lee (testi) e Jack Kirby (disegni), pubblicato dalla Marvel Comics. La sua prima apparizione avviene in \"Tales of Suspense\" (Vol. 1) n. 77 (maggio 1966).\nPeggy \u00e8 stata un soldato durante la Seconda guerra mondiale e ha combattuto fianco a fianco con Capitan America, divenendo il suo primo amore. Terminato il conflitto \u00e8 divenuta un'agente dello S.H.I.E.L.D. e le sue gesta sono state d'ispirazione alla nipote Sharon Carter, l'Agente 13.\nStoria editoriale.\nDal suo esordio, nel maggio 1966, il personaggio ha subito numerosi cambiamenti: originariamente concepita, prima da Stan Lee e poi da Steve Englehart, come sorella maggiore di Sharon Carter poich\u00e9, seppur inusuale, in quegli anni era plausibile che due sorelle avessero vent'anni di differenza; col passare degli anni per\u00f2, l'eccessivo divario tra l'et\u00e0 delle due diviene sempre pi\u00f9 improponibile: nell'universo Marvel il tempo scorre infatti in maniera falsata rispetto che nella realt\u00e0 e, mentre le avventure di Sharon e Cap hanno sempre una collocazione odierna, Peggy ha combattuto nella seconda guerra mondiale ed \u00e8 invecchiata normalmente.\nNel periodo in cui Sharon era da tutti considerata morta in azione, un'invecchiata ed imbolsita Peggy Carter fu impiegata dall'autore Mark Gruenwald come membro dello staff dei Vendicatori e comprimaria delle storie del Capitano. Non appena Mark Waid ha riportato in scena Sharon, Peggy \u00e8 tuttavia tornata nel \"dimenticatoio\" e se ne sono nuovamente perse le tracce fino a quando, con un'abile mossa di ret-con, lo sceneggiatore Ed Brubaker ha modificato la parentela fra le due donne rendendo Peggy la zia paterna di Sharon, i cui racconti delle sue imprese durante la guerra influenzarono la futura Agente 13 dello S.H.I.E.L.D..\nBiografia del personaggio.\nPrimi anni.\nNata a Richmond, Virginia, Peggy cresce in una famiglia altolocata ma, da adolescente, decide di arruolarsi nell'esercito divenendo un'eccellente tiratrice e venendo mandata sul campo di battaglia allo scoppio della seconda guerra mondiale per assistere i partigiani nella resistenza francese; qui conosce Capitan America e diventa una sua alleata. Nonostante il clima bellico i due vivono un'intensa storia d'amore, che tuttavia finisce rapidamente in quanto l'eroe \u00e8 costretto a lasciare la Francia per dedicarsi a ulteriori missioni nel teatro europeo.\nDopo aver collaborato nuovamente con Capitan America nel 1944, Peggy viene catturata dalla Gestapo durante la liberazione della Francia e, sebbene riesca a fuggire, si trova in prossimit\u00e0 dell'esplosione di una mina anti-uomo che, pur lasciandola illesa, le provoca una violenta amnesia.\nDopoguerra.\nFatto ritorno in Virginia e recuperati i ricordi, la donna apprende della morte di Capitan America cadendo, di conseguenza, in un tale stato di shock da iniziare a rifiutarsi di parlare, vestirsi a lutto e venire ricoverata in un istituto d'igiene mentale; dopo qualche tempo tuttavia, riesce a riprendersi e, durante gli anni cinquanta, inizia a lavorare per il governo degli Stati Uniti combattendo la Guerra Fredda con la frequente assistenza di Howard Stark. Nel corso degli anni successivi il governo tenta pi\u00f9 volte di creare un altro supersoldato ed iniziano a circolare varie storie sul ritorno di Capitan America ma Peggy smette di dargli credito e, dunque, quando l'eroe viene rinvenuto ibernato in un ghiacciaio e rianimato, essa rimane a lungo ignara della cosa.\nPochi anni dopo, la sua salute mentale ha una ricaduta e la sua famiglia la assegna dunque alle cure dal Dottor Faustus, che tuttavia intende assoggettarla tramite ipnosi e servirsi di lei. In soccorso di Peggy giungono per\u00f2 la nipote Sharon e Capitan America; la donna, ormai anziana, pur riconoscendo il suo primo amore decide di mantenere i suoi sentimenti per s\u00e9 rimanendo una sua fedele amica ed alleata.\nS.H.I.E.L.D..\nContemporaneamente, nonostante l'et\u00e0, Peggy torna operativa nello S.H.I.E.L.D. (presso cui ha militato negli anni quaranta) contribuendo a sconfiggere l'Artiglio Giallo e prendendo parte a una missione sotto copertura nell'Impero Segreto assieme a Gabe Jones, con cui inizia una relazione sentimentale. La donna offre inoltre sostegno morale a Cap nel periodo in cui decide di abbandonare il suo ruolo di eroe a stelle e strisce aiutandolo a combattere numerosi supercriminali.\nNel momento in cui il Teschio Rosso scopre la relazione interrazziale tra Peggy e Gabe, rimane tanto disgustato da catturarli e torturarli entrambi per giorni, sebbene alla fine vengano entrambi soccorsi da Capitan America e Falcon.\nDiverso tempo dopo, Peggy contatta Cap riferendogli quanto scoperto dallo S.H.I.E.L.D. sul conto del Gran Direttore e della sua \"National Force\" venendo liberata nel momento in cui il criminale la prende in ostaggio. Assistito Capitan America in un altro paio di occasioni, Peggy si dimette dallo S.H.I.E.L.D. ed entra a far parte dello staff dei Vendicatori.\nMorte.\nRitiratasi in una casa di riposo e affetta dalla malattia di Alzheimer, alla sua morte viene sepolta a Parigi, citt\u00e0 che ha sempre amato e che, in giovent\u00f9, ha contribuito a liberare dai nazisti. Al funerale presenziano Capitan America, Sharon, Dum Dum Dugan e Nick Fury.\nPoteri e abilit\u00e0.\nPur essendo una comune umana priva di superpoteri, Peggy \u00e8 un'eccezionale combattente corpo a corpo ed un'atleta di livello olimpico capace di misurarsi ad armi pari anche con uomini grossi il doppio di lei. Inoltre \u00e8 una delle migliori agenti dello S.H.I.E.L.D., finemente addestrata nello spionaggio ed eccellente anche nell'uso delle armi da fuoco.\nAltre versioni.\nHouse of M.\nNella realt\u00e0 alternativa di \"House of M\" Steve Rogers non \u00e8 mai stato congelato nell'Artico e, al termine della guerra si \u00e8 sposato con Peggy, sebbene in seguito abbiano divorziato.\nTerra 65.\nSu Terra 65, Peggy Carter \u00e8 la storica direttrice dello S.H.I.E.L.D., ha i capelli ramato scuro e una benda sull'occhio sinistro.\nAltri media.\nCinema.\nNel franchise del Marvel Cinematic Universe, Peggy Carter \u00e8 interpretata da Hayley Atwell. In tale versione \u00e8 una tenente membro della Strategic Scientific Reserve (SSR) e cofondatrice dello S.H.I.E.L.D. assieme ad Howard Stark e al colonnello Chester Phillips."}
{"id": "3574875", "revid": "599013", "url": "https://it.wikipedia.org/wiki?curid=3574875", "title": "James Marcus", "text": ""}
{"id": "3574877", "revid": "1342115", "url": "https://it.wikipedia.org/wiki?curid=3574877", "title": "Filippo Schor", "text": "Figlio dell'architetto e decoratore austriaco Giovan Paolo Schor, si form\u00f2 nella bottega paterna educandolo al linguaggio berniniano. A Roma collabor\u00f2 in diverse occasioni il padre, come nelle decorazioni del Palazzo del Quirinale e del Palazzo Colonna. Nel 1684 fu chiamato a Napoli dal vicer\u00e9 Gaspar M\u00e9ndez de Haro, dove si stabil\u00ec con la famiglia. Insieme al Schor arriv\u00f2 nella capitale anche Johann Bernhard Fischer von Erlach, il quale divenne collaboratore del Nostro ed amico di Francesco Antonio Picchiatti lavorando anche con quest'ultimo in alcune fabbriche prima di ritornare a Vienna.\nIl 25 agosto 1685 fu autore, insieme a Fischer von Erlach, del \"Teatro del Mare\" per la festa di San Luigi dei Francesi in onore di Maria Ludovica di Borbone. Tra il 1690 e il 1692 fu destinato come ingegnere militare al presidio di Pescara e nel 1691 progett\u00f2 la macchina d'altare per la festa di San Gennaro per il seggio di Nido. Nel 1692 esegu\u00ec il disegno di una cornice in legno per una tela e nel 1797 realizz\u00f2 per il seggio di Nilo una macchina d'altare per una nuova festa di San Gennaro. Nello stesso anno part\u00ec per la Spagna alla corte reale. Amico dell'impresario teatrale Nicola Vaccaro, figlio di Andrea, progett\u00f2 le scene per le esibizioni nel teatrino di corte al Palazzo Reale."}
{"id": "3574887", "revid": "287204", "url": "https://it.wikipedia.org/wiki?curid=3574887", "title": "Sputer\u00f2 sulle vostre tombe", "text": "Sputer\u00f2 sulle vostre tombe (titolo originale \"J'irai cracher sur vos tombes\") \u00e8 un romanzo di Boris Vian, edito per la prima volta in francese nel 1946 dall'editore Jean d'Halluin.\nTrama.\nLee Anderson \u00e8 un afroamericano dalla pelle chiara. Dopo la morte del fratello, ucciso da alcuni bianchi, decide di vendicarsi: Lee s'introduce cos\u00ec nell'ambiente dei bianchi e seduce due sorelle appartenenti a una famiglia benestante.\nGenesi del romanzo.\nA met\u00e0 anni quaranta i romanzi \"hard boiled\" statunitensi, con trame ricche di violenza e sesso, riscuotevano grande successo in Francia. Vian decise allora di cimentarsi in questo genere letterario e, dietro l'americanissimo pseudonimo di Vernon Sullivan, pubblic\u00f2 \"Sputer\u00f2 sulle vostre tombe\". Il romanzo ottenne grande successo, ma venne ben presto vietato per \"offesa alla pubblica morale\". Vian si vide cos\u00ec costretto a confessare di essere lui il vero autore dell'opera, attirando su di s\u00e9 ulteriori attacchi da parte della critica. Questa serie di eventi segn\u00f2 per sempre la sua carriera di scrittore, ma garant\u00ec alla sua opera un grande successo di pubblico."}
{"id": "3574888", "revid": "1304445", "url": "https://it.wikipedia.org/wiki?curid=3574888", "title": "Futbolo klubas Banga Garg\u017edai", "text": "Il Futbolo klubas Banga Garg\u017edai, meglio noto come Banga Garg\u017edai, \u00e8 una societ\u00e0 calcistica lituana con sede nella citt\u00e0 di Garg\u017edai. Milita nella A Lyga, la massima serie del campionato lituano di calcio.\nStoria.\nFondata nel 1966, il club partecip\u00f2 alla massima divisione lituana in epoca sovietica tra il 1975 e il 1977. Dopo l'indipendenza venne promosso in Lietuvos Lyga nel 1994-1995 e vi rimase fino alla stagione 2000-2001, ottenendo come miglior risultato un settimo posto. Dopo essere retrocessa in due occasioni in terza serie lituana, la squadra ha guadagnato la promozione nella A Lyga, la massima divisione di calcio lituana, nella stagione 2009 dopo che l'FBK Kaunas e l'Atlantas avevano volontariamente ritirato la loro partecipazione. Dopo questa promozione ottenne i risultati migliori con quattro sesti posti consecutivi. Nell'edizione 2010-2011 arriv\u00f2 in finale di Coppa di Lituania, perdendo con l'Ekranas dopo i tempi supplementari."}
{"id": "3574889", "revid": "3115", "url": "https://it.wikipedia.org/wiki?curid=3574889", "title": "\u010caradice", "text": "\u010caradice (in ungherese \"Cs\u00e1rad\") \u00e8 un comune della Slovacchia facente parte del distretto di Zlat\u00e9 Moravce, nella regione di Nitra."}
{"id": "3574890", "revid": "287204", "url": "https://it.wikipedia.org/wiki?curid=3574890", "title": "Caradice", "text": ""}
{"id": "3574891", "revid": "547034", "url": "https://it.wikipedia.org/wiki?curid=3574891", "title": "Acquasantiere del Duomo di Siena", "text": "Le acquasantiere del Duomo di Siena sono due opere scultoree realizzate in marmo bianco di Carrara da Antonio Federighi all'incirca tra il 1458 e il 1467. Misurano circa 140 cm di altezza per un diametro massimo di circa 80 cm. Si trovano nel Duomo di Siena, collocate vicino ai primi due pilastri, rispettivamente di destra e di sinistra, della navata centrale. \nSono tra le opere pi\u00f9 pregiate del Duomo senese, nonch\u00e9 dell'intero Quattrocento senese ed hanno un complesso significato allegorico che risulta comprensibile analizzando le due opere come un tutt'uno.\nStoria.\nNon \u00e8 stato trovato alcun documento che dia indicazioni sulla data e paternit\u00e0 delle due acquasantiere, n\u00e9 delle circostanze in cui furono commissionate e realizzate. Tuttavia due inventari delle opere contenute nel duomo e stilati, rispettivamente, nel 1458 e 1467 ci permettono di datarle con qualche approssimazione. Il primo inventario cita infatti delle precedenti acquasantiere di legno all'entrata del duomo mentre il secondo cita gi\u00e0 le acquasantiere in marmo elogiandone, come giusto, la fattura. Il 1458 e il 1467 possono quindi essere considerati i confini temporali entro cui le due opere furono realizzate. \nL'attribuzione ad Antonio Federighi diventa quindi scontata, sia perch\u00e9 rappresentative del suo stile, sia perch\u00e9 in quegli anni l'artista era il capomastro del Duomo di Siena. L'assenza di compensi a favore di terzi, in un periodo in cui l'Opera del Duomo registrava tutti i pagamenti, contribuisce ad escludere che la commissione sia stata affidata ad altri (il capomastro infatti non riceveva compensi aggiuntivi in quanto regolarmente stipendiato).\nDescrizione.\nLe due acquasantiere hanno la stessa forma e dimensioni. Poggiano entrambi su una lastra circolare dal bordo rialzato inserita nel pavimento. Hanno un fusto slargato alla base sostenente una vasca con scanalature all'esterno. \nLe due opere presentano tuttavia diversa decorazione scultorea. Quella di destra mostra, a livello della vasca, un'alternanza di teste di cherubini e delfini. Pi\u00f9 in basso festoni di frutta si alternano a draghi che sbranano teste di tartarughe. Il fusto a base quadrata poggiante su zampe ferine \u00e8 decorato ancora da festoni e, pi\u00f9 in basso, da quattro figure umane (due donne ed un uomo) nude ed imprigionate.\nL'acquasantiera di sinistra presenta una vasca la cui fascia superiore \u00e8 decorata con conchiglie, pesci, teste di cherubini, palmette. Pi\u00f9 in basso troviamo delle aquile ad ali spiegate che artigliano una serpe. Il fusto a base triangolare poggiante su teste di cherubini \u00e8 decorato da cherubini a figura intera che sono sostenuti da delfini. Festoni di frutta ed elementi vegetali terminano la decorazione pi\u00f9 in basso.\nSecondo studi iconologici recenti le due acquasantiere recano un messaggio allegorico per la cui lettura l'una non pu\u00f2 prescindere dall'altra: L'acquasantiera di destra esprime la caduta dell'uomo che con il peccato originale \u00e8 precipitato dalla grazia di Dio (espressa dalla fascia alta della vasca con teste di cherubini e delfini e festoni di frutta) alla condizione di prigionia del mondo materiale. L'acquasantiera di sinistra mostra il riscatto dell'uomo che anche in terra pu\u00f2 trovare i segni della grazie di Dio (i festoni a livello della base) e grazie alla spinta dei delfini (simboli del Cristo redentore) tornare in alto, dove aquile con le ali spiegate (simboli di salvezza e per di pi\u00f9 avendo sconfitto il demonio simboleggiato dalla serpe) conducono di nuovo alla fascia paradisiaca di partenza. La salvezza \u00e8 data dal Cristo redentore ed \u00e8 mediata dal tergersi del visitatore con l'acquasanta.\nStile.\nLe due opere mostrano l'abilit\u00e0 scultorea di Antonio Federighi a rappresentare con sensibilit\u00e0 e realismo tutti rinascimentali le varie cose raffigurate, fino alla realizzazione dei nudi che risaltano per il plasticismo e l'equilibrio delle forme, senza eguali nelle altre opere scultoree quattrocentesche del duomo."}
{"id": "3574893", "revid": "3115", "url": "https://it.wikipedia.org/wiki?curid=3574893", "title": "\u010cerven\u00fd Hr\u00e1dok", "text": "\u010cerven\u00fd Hr\u00e1dok (in ungherese \"Barsv\u00f6r\u00f6sv\u00e1r\") \u00e8 un comune della Slovacchia facente parte del distretto di Zlat\u00e9 Moravce, nella regione di Nitra."}
{"id": "3574894", "revid": "287204", "url": "https://it.wikipedia.org/wiki?curid=3574894", "title": "Cerveny Hradok", "text": ""}
{"id": "3574896", "revid": "287204", "url": "https://it.wikipedia.org/wiki?curid=3574896", "title": "Oliver Friggieri", "text": " \nFu anche un filosofo specializzato in epistemologia e esistenzialismo.\nBiografia.\nNacque a Floriana, nei pressi della Valletta nel 1947.\nStudi\u00f2 al seminario dell'Arcidiocesi cattolica di Malta, e successivamente all'Universit\u00e0 di Malta. Acquis\u00ec un \"Bachelor of Arts\" in Maltese, Italiano e Filosofia (1968), poi il \"Master\u2019s degree\" nel 1975. Nel 1978 consegu\u00ec un Dottorato in letteratura Maltese e Critica letteraria all'Universit\u00e0 Cattolica di Milano.\nFriggieri inizi\u00f2 nel 1968 a insegnare Maltese e Filosofia nelle scuole secondarie. Poi, nel 1976, prese servizio presso l'Universit\u00e0 di Malta, prima come \"Assistente Lettore\", poi come Lettore (1978), e successivamente come \"Lettore Associato\" (1988). Fu quindi scelto a capo del dipartimento di Maltese. Divent\u00f2 professore di Letteratura maltese e Teoria letteraria nel 1990.\nNel frattempo, tra il 1970 e il 1971, Friggieri fu molto attivo nel movimento letterario (\"Moviment Qawmien Letterarju\"). Entr\u00f2 nel comitato editoriale di \"Il-Polz\" (1969-73), un periodico letterario maltese, di cui divenne redattore (1974-75). Co-fond\u00f2 \"Is-Saghtar\" (1971), una rivista letteraria e culturale per bambini, e da allora rimase nel suo comitato editoriale. Collabor\u00f2 anche alla creazione di una casa editrice, \"Klabb Kotba Maltin\" (Maltese Book Club), che ha facilitato la pubblicazione di libri in maltese. Fu redattore del \"Journal of Maltese Studies\" dal 1980.\nNel 2008 Friggieri pubblic\u00f2 un'autobiografia, \"Fjuri li ma Jinxfux\" (Flowers Which Never Wither), relativa agli anni 1955-90 della sua vita.\nFriggieri parlava correntemente latino, italiano, maltese e inglese e compose varie opere anche in italiano, inoltre si dedic\u00f2 molto allo studio della poesia di Dun Karm.\nEra membro dell'Associazione Internazionale dei Critici Letterari di Parigi e membro fondatore dell'Academia International Mihai Eminescu di Craiova (Romania)."}
{"id": "3574900", "revid": "3115", "url": "https://it.wikipedia.org/wiki?curid=3574900", "title": "\u010cierne K\u013ea\u010dany", "text": "\u010cierne K\u013ea\u010dany (in ungherese \"Feketekelecs\u00e9ny\") \u00e8 un comune della Slovacchia facente parte del distretto di Zlat\u00e9 Moravce, nella regione di Nitra."}
{"id": "3574902", "revid": "287204", "url": "https://it.wikipedia.org/wiki?curid=3574902", "title": "Cierne Klacany", "text": ""}
{"id": "3574903", "revid": "122569349", "url": "https://it.wikipedia.org/wiki?curid=3574903", "title": "Americana (genere musicale)", "text": "Americana \u00e8 un termine usato per identificare un genere musicale simile all'alternative country, ma pi\u00f9 legato alla tradizione, con le influenze maggiori mutuate dal roots rock e dal country e molto meno dal punk rock e dall'alternative rock.\nIl genere si \u00e8 sviluppato negli anni 90 negli Stati Uniti come un ritorno a sonorit\u00e0 country e country rock, proposte in passato da artisti come Johnny Cash, Townes Van Zandt, Gram Parsons, Emmylou Harris. \nL\"'Americana Music Association\", associazione privata costituita da professionisti del settore, assegna annualmente premi agli artisti che si sono distinti nel genere."}
{"id": "3574909", "revid": "92723", "url": "https://it.wikipedia.org/wiki?curid=3574909", "title": "Hostie", "text": "Hostie (in ungherese \"Kereszt\u00far\") \u00e8 un comune della Slovacchia facente parte del distretto di Zlat\u00e9 Moravce, nella regione di Nitra."}
{"id": "3574910", "revid": "339392", "url": "https://it.wikipedia.org/wiki?curid=3574910", "title": "Dum Karm", "text": ""}
{"id": "3574911", "revid": "287204", "url": "https://it.wikipedia.org/wiki?curid=3574911", "title": "Hostovce", "text": ""}
{"id": "3574912", "revid": "1552438", "url": "https://it.wikipedia.org/wiki?curid=3574912", "title": "Dondinho", "text": "Biografia.\nEra il padre del calciatore Pel\u00e9.\nCarriera.\nDondinho \u00e8 stato un attaccante molto prolifico, attivo durante l'epoca dilettantistica del calcio brasiliano. Per le sue doti atletiche e di stacco aereo era soprannominato \"O Male\u00e1vel\", ovvero \"il Malleabile\".\nLa sua carriera fin\u00ec per un brutto infortunio a un ginocchio, causato da un duro intervento di Augusto.\nRealizz\u00f2 5 gol di testa in una sola partita e ancora oggi questo record \u00e8 imbattuto nel calcio professionistico."}
{"id": "3574915", "revid": "767487", "url": "https://it.wikipedia.org/wiki?curid=3574915", "title": "Hos\u0165ovce (Nitra)", "text": "Hos\u0165ovce (in ungherese \"Geszt\u0151d\") \u00e8 un comune della Slovacchia facente parte del distretto di Zlat\u00e9 Moravce, nella regione di Nitra."}
{"id": "3574922", "revid": "288300", "url": "https://it.wikipedia.org/wiki?curid=3574922", "title": "Jo\u00e3o Ramos do Nascimento", "text": ""}
{"id": "3574926", "revid": "135224", "url": "https://it.wikipedia.org/wiki?curid=3574926", "title": "Emtricitabina/tenofovir disoproxil", "text": "Truvada \u00e8 il nome commerciale di un farmaco basato su un'associazione a dose fissa di due farmaci antiretrovirali, emtricitabina 200 mg e tenofovir disoproxil 300 mg.\nApplicazioni.\nTrova indicazione nella terapia antiretrovirale combinata di pazienti adulti affetti dal virus HIV, tanto che il CDC (Centers for Disease Control and Prevention, Centri per il controllo delle malattie e la prevenzione) statunitense ha presentato due studi che sembrano suggerire un valore protettivo anche nei soggetti non infetti,dalla trasmissione nei rapporti anali, gli autori hanno calcolato che con una dose di tenofovir si otteneva una protezione dall\u2019HIV del 77%, una percentuale pi\u00f9 alta del 38% suggerito da uno studio su prelievi di tessuto rettale, anche se l\u00ec il limite inferiore dell\u2019intervallo di confidenza era del 40%. La proiezione stimata \u00e8 89% dopo due dosi e 98% dopo tre: un precedente studio ancillare del trial sulla PrEP iPrEx aveva concluso che quattro dosi settimanali fossero sufficienti a garantire una protezione praticamente del 100% contro l\u2019infezione da HIV.Nel maggio 2012 la FDA statunitense ha approvato il farmaco nella prevenzione dell'infezione da HIV nei soggetti sani."}
{"id": "3574928", "revid": "104265", "url": "https://it.wikipedia.org/wiki?curid=3574928", "title": "Gzheliano", "text": "Nella scala dei tempi geologici lo Gzheliano \u00e8 l'ultimo dei quattro piani in cui viene suddiviso il Pennsylvaniano, che a sua volta \u00e8 il secondo dei due sotto-periodi che compongono il periodo Carbonifero.\nLo Gzheliano \u00e8 compreso tra 303,4 \u00b1 0,9 e 299,0 \u00b1 0,8 milioni di anni fa (Ma). \u00c8 preceduto dal Kasimoviano e seguito dall'Asseliano, il primo piano del successivo periodo Permiano.\nEtimologia.\nLo Gzheliano deriva il suo nome da quello del paesino russo di Gzhel, ( in russo: \u0413\u0436\u0435\u043b\u044c), nei pressi della citt\u00e0 di Ramenskoe, situata circa 46\u00a0km a sud di Mosca.\nLa denominazione e il piano Gzheliano furono introdotti nella letteratura scientifica nel 1890 da Sergei Nikitin (1850-1909).\nDefinizioni stratigrafiche e GSSP.\nLa base dello Gzheliano \u00e8 identificata dalla prima comparsa negli orizzonti stratigrafici dei conodonti della specie \"Idiognathodus simulator\". Altri marcatori sono la prima comparsa del conodonte \"Streptognathodus zethus\" e dei fusulinidae dei generi \"Daixina\", \"Jigulites\" and \"Rugosofusulina\".\nIl limite superiore \u00e8 alla prima comparsa del conodonte \"Streptognathodus isolatus\" all'interno dello \"Streptognathus \"wabaunsensis\"\". Circa sei metri al di sopra di questo limite, fa la sua comparsa la specie di fusulinidi \"Sphaeroschwagerina vulgaris aktjubensis\".\nGSSP.\nIl GSSP, il profilo stratigrafico di riferimento della Commissione Internazionale di Stratigrafia, non \u00e8 ancora stato fissato al 2010.&lt;br&gt;\nCi sono due sezioni candidate, una nei monti Urali, lungo il fiume Usolka, un affluente della Belaya di Kama, nei pressi del villaggio di Krasnoussolsky, in Baschiria, la seconda a Nashui, nel sud della Cina.\nSuddivisioni.\nLo Gzheliano contiene cinque biozone a conodonti, tutte appartenenti al genere \"Streptognathodus\":"}
{"id": "3574930", "revid": "1543377", "url": "https://it.wikipedia.org/wiki?curid=3574930", "title": "General Electric F404", "text": "I General Electric F404, F412, e RM12 costituiscono una famiglia di motori aeronautici turboventola prodotti dalla statunitense General Electric a partire dai primi anni ottanta.\nStoria.\nDopo aver perso entrambe le gare indette dalla United States Air Force negli anni settanta per la fornitura dei motori del caccia McDonnell Douglas F-15 Eagle, e soprattutto quella per il futuro caccia leggero YF-16, un \"Lightweight Fighter\" (entrambi equipaggiati con motori Pratt &amp; Whitney), la GE continu\u00f2 a sviluppare il suo motore YJ101 (scartato insieme al velivolo della Northrop YF-17) per un aereo da caccia imbarcato per la US Navy (l'F/A-18 Hornet), evoluzione dello sconfitto YF-17.\nTra i requisiti di progetto della nuova versione figuravano una spinta maggiore, un miglior controllo e velocit\u00e0 di risposta alle variazioni di potenza richieste dai piloti, e la capacit\u00e0 di operare alla spinta massima ad alti angoli d'attacco e basse velocit\u00e0 di avanzamento, requisito fondamentale per un aereo destinato all'impiego su portaerei.\nTecnica.\nL'F404 riprende l'impostazione di base del precedente YJ101. Il motore \u00e8 costituito da un gruppo fan di tre ventole (collegato da un albero ad uno stadio di turbina di bassa pressione), seguito da un compressore assiale a sette stadi (collegato da un secondo albero concentrico al primo ad uno stadio di turbina di alta pressione), una camera di combustione di tipo anulare ed un postbruciatore con ugello di scarico a geometria variabile.\nLe modifiche principali riguardarono l'incremento del rapporto di diluizione da 0,2 a 0,34 (nella versione F404-GE-400) per migliorare il consumo specifico riducendo l'impronta infrarossa del motore ed un sistema di controllo migliorato che gli permetteva di passare dal regime di minimo a quello di massima spinta con postbruciatore in soli 4 secondi.\nIl motore era costruito seguendo una filosofia modulare, secondo la quale i suoi sei componenti principali (fan, compressore, camera di combustione, turbina di alta pressione, turbina di bassa pressione e postbruciatore) potevano essere sostituiti indipendentemente dagli altri, senza necessit\u00e0 di bilanciare nuovamente l'intero motore.\nLa General Electric decise di sacrificare 10 \u00b0C di temperatura massima dei gas in ingresso alla turbina per migliorare l'affidabilit\u00e0 della turbina di alta pressione pur perdendo qualcosa in termini di prestazioni.\nSecondo la GE, il motore era pi\u00f9 piccolo del GE J79 (pur generando la stessa spinta) e sarebbe costato la met\u00e0 del Pratt &amp; Whitney F100 (costruito per l'F-16).\nCompressore.\nIl fan a tre stadi (il cui diametro fu aumentato per raggiungere un rapporto di bypass di 0,34:1) fu reso meno sensibile alle turbolenze del flusso in ingresso applicando delle alette a geometria variabile ai supporti anteriori del carter del fan. Ci\u00f2, unito al ridisegno dei sette stadi del compressore assiale di alta pressione, permise di raggiungere gli obbiettivi sul funzionamento regolare ad elevati angoli d'attacco o con variazioni brusche della potenza richiesta, incrementando del 25% la sua tolleranza agli stalli.\nLe posizioni delle alette variabili del fan, degli statori mobili del compressore, e dell'ugello di scarico a geometria variabile erano tutte comandate da uno stesso sistema di controllo idromeccanico in modo tale che con la sola manetta era possibile gestire la spinta del motore dal regime di minimo a quello di massima spinta con postbruciatore.\nSistema di controllo.\nSu questi modelli fu introdotta l'elettronica per il controllo continuo delle condizioni di salute del motore che, mediante l'acquisizione di 11 parametri motore, otto del velivolo ed un computer di bordo, permetteva di avvisare in volo il pilota in caso di avarie rilevanti o salvare in memoria quelle minori per renderle disponibili al personale di manutenzione di terra che poteva cos\u00ec risolverle in minor tempo.\nNelle ultime versioni fu introdotto il sistema automatico di controllo digitale (FADEC) dei parametri di funzionamento del motore.\nVersioni.\nF404.\nSugli F/A-18 Hornet in servizio nel mondo sono installati pi\u00f9 di 4000 motori F404, totalizzando nel 2010 pi\u00f9 di 12 milioni di ore di volo.\nRM 12.\nLe modifiche apportate dalla Volvo Aero all'F404 nella versione RM12 portarono ad aumenti nelle prestazioni, nella resistenza agli impatti con volatili e un'affidabilit\u00e0 ancora migliore in modo da permettere l'impiego sicuro di un velivolo con un singolo motore.\nIl 60% dei componenti del motore erano prodotti dalla GE e poi spediti in Svezia per il montaggio finale. I dischi ed i carter delle ventole e del compressore, cos\u00ec come tutto il gruppo compressore ed il postbruciatore erano progettati e prodotti in Svezia.\nF412.\nLa GE svilupp\u00f2 l'F404 nella versione F412-GE-400, un turboventola senza postbruciatore per l'A-12 Avenger II. Dopo la cancellazione del programma A-12, lo sviluppo fu rivolto ad un motore per il Super Hornet, che porter\u00e0 alla nascita dell'F414.\nNel 412 le ventole furono ridisegnate diminuendone il rapporto di compressione ma rendendole pi\u00f9 resistenti agli impatti con corpi estranei (\"bird strike\") ed aumentando notevolmente il rapporto di diluizione e la portata. Si prevedeva di rendere disponibili versioni di questo modello con spinte comprese tra i 90 ed i 100 kN. Era prevista l'installazione di un sistema di controllo FADEC ed un ugello bidimensionale a spinta vettorizzabile."}
{"id": "3574934", "revid": "610351", "url": "https://it.wikipedia.org/wiki?curid=3574934", "title": "Miss Universo 1953", "text": "Miss Universo 1953, seconda edizione di Miss Universo, si \u00e8 tenuta a Long Beach (California), negli Stati Uniti d'America il 17 luglio 1953. Christiane Martel, Miss Francia, \u00e8 stata incoronata Miss Universo 1953."}
{"id": "3574936", "revid": "287204", "url": "https://it.wikipedia.org/wiki?curid=3574936", "title": "Thierry Ascione", "text": "Biografia.\nCarriera sportiva.\nOttenne il suo best ranking in singolare il 9 febbraio 2004 con la 81\u00aa posizione; mentre nel doppio divenne, il 3 maggio 2004, il 140\u00ba del ranking ATP.\nIn carriera in singolare, \u00e8 riuscito a conquistare otto tornei del circuito challenger e tre tornei del circuito futures. Nel 2004 \u00e8 stato convocato per la prima e unica volta nella squadra francese di Coppa Davis per l'incontro di primo turno del World Group contro la Croazia. Gioc\u00f2 il secondo singolare contro Ivan Ljubi\u010di\u0107 dal quale venne sconfitto con il punteggio di 5-7, 4-6, 4-6. Ci\u00f2 nonostante la Francia riusc\u00ec a qualificarsi al turno successivo con il punteggio si 4-1. Il 23 settembre 2010, in seguito alla sconfitta con l'olandese Igor Sijsling nel primo turno dell'Open de Moselle 2010, si \u00e8 ritirato dal tennis professionistico.\nDopo il ritiro.\nDopo aver collaborato con Nicolas Mahut e Kristina Mladenovic, dall'ottobre 2013 allena, insieme a Nicolas Escud\u00e9, Jo-Wilfried Tsonga."}
{"id": "3574940", "revid": "1851848", "url": "https://it.wikipedia.org/wiki?curid=3574940", "title": "Paolo Tomasoni", "text": "Caratteristiche tecniche.\nGiocatore.\nRicopr\u00ec per la maggior parte della carriera il ruolo di libero. Nel corso della sua esperienza piacentina, tuttavia, fu impiegato frequentemente come terzino fluidificante a sinistra.\nEra inoltre dotato di un tiro potente (per il quale era soprannominato \"Bombarda\"), che gli consent\u00ec di mettere a segno numerose reti su calcio piazzato.\nCarriera.\nGiocatore.\nProdotto del vivaio del , esord\u00ec in prima squadra nel vittorioso campionato di Serie C1 1979-1980, collezionando 2 presenze. Nella stagione successiva fece il suo debutto nella serie cadetta, disputando 19 partite con 2 reti.\nNel 1981 viene ceduto in prestito in Serie C1, al Sant'Angelo; con la formazione lodigiana si mise in luce, realizzando 4 reti in 28 presenze, non sufficienti tuttavia ad evitare la retrocessione in Serie C2. Rientrato al Varese, viene nuovamente ceduto in prestito, dapprima all' e poi, dopo poche gare, al , squadr\u00e0 in cui non riusc\u00ec ad imporsi come titolare collezionando 14 presenze. Fece quindi ritorno al Varese, con il quale disput\u00f2 due campionati di Serie B e fu impiegato con continuit\u00e0: nella prima stagione contribu\u00ec con 33 presenze e 2 reti alla conquista del decimo posto finale, mentre l'anno successivo i biancorossi lombardi, guidati da Giampiero Vitali, retrocessero in C1 per un solo punto di distacco dal Cagliari.\nDopo la retrocessione, venne acquistato dal , inizialmente come sostituto dell'infortunato Giorgio Mastropasqua. Con il rientro in campo del compagno di reparto, Tomasoni venne spostato sulla fascia sinistra, posizione che gli consent\u00ec di essere particolarmente prolifico dal punto di vista realizzativo: mise a segno 8 reti in 33 partite, laureandosi capocannoniere della squadra (giunta al terzo posto in Serie C1) insieme a Roberto Simonetta e Gianfranco Serioli. Conquist\u00f2 inoltre la Coppa Anglo-Italiana, competizione nella quale and\u00f2 anche a segno nella finale vinta per 5-1 sul di Marcello Lippi.\nNella stagione 1986-1987 riprese il proprio posto di libero e contribu\u00ec con 27 presenze e 3 reti alla promozione in Serie B degli emiliani. Riconfermato anche in cadetteria, si altern\u00f2 in difesa con Claudio Gentile e Luca Marcato, e mise a segno altre 5 reti in campionato, concluso con la salvezza della squadra piacentina.\nA fine stagione venne ceduto alla , appena retrocessa in Serie C1. Con gli alabardati riconquist\u00f2 immediatamente la cadetteria (terza promozione personale), quindi si trasfer\u00ec in Sicilia, al Giarre, sempre in C1. Con la formazione giallobl\u00f9 disput\u00f2 quattro campionati consecutivi in terza serie, ottenendo due terzi posti e un quarto posto sotto la guida di Gian Piero Ventura, ed indossando ripetutamente la fascia di capitano della squadra.\nNel 1993, a 31 anni, ritorn\u00f2 in Serie B per una stagione, vestendo la maglia del . In Veneto fu impiegato saltuariamente, e collezion\u00f2 17 presenze in campionato, scendendo in campo anche in occasione della vittoria in Coppa Italia contro la Juventus allo Stadio Pierluigi Penzo. A fine stagione torn\u00f2 in terza serie, accasandosi al , che nel 1995 scomparve per problemi finanziari, e Tomasoni si trasfer\u00ec al Borgosesia, formazione piemontese del Campionato Nazionale Dilettanti. Gi\u00e0 nel mese di novembre, tuttavia, la societ\u00e0 rescisse il contratto con il giocatore.\nIn totale ha collezionato 121 presenze e 10 reti in Serie B, e 289 presenze con 32 reti in Serie C1.\nAllenatore.\nDopo gli esordi nelle giovanili della Solbiatese e del , pass\u00f2 all'Inter; dal 2003 allen\u00f2 \u00abBerretti\u00bb (con cui sfior\u00f2 per due volte il titolo nazionale) e Allievi Regionali del club nerazzurro.\nNel luglio 2011 assume l'incarico di allenatore della formazione Primavera del Varese, finalista scudetto nella stagione precedente. Lascia la formazione lombarda a fine stagione, e dal novembre 2012 diventa allenatore degli Allievi della Pro Vercelli. Nel settembre 2013 passa alla guida della formazione Berretti.\nIl 23 luglio 2015 diventa nuovo allenatore della Pro Patria venendo esonerato prima dell'inizio del campionato.\nIl 21 febbraio 2017 viene chiamato sulla panchina del Legnano, in Serie D.\nNel 2019 assume la guida della Sestese, mentre la stagione successiva \u00e8 chiamato sulla panchina della Vergiatese, ma viene esonerato il 6 aprile 2021.\nNella stagione 2021-22 si siede sulla panchina della Vogherese, in Eccellenza Lombarda ma l'esperienza si chiude con l'esonero il 14 ottobre dopo la sconfitta e l'eliminazione in coppa Italia regionale contro il Pavia."}
{"id": "3574945", "revid": "1543377", "url": "https://it.wikipedia.org/wiki?curid=3574945", "title": "Jack Unterweger", "text": "Biografia.\nI primi anni.\nNato da madre viennese, il giovane Unterweger non conobbe mai il padre, uno sconosciuto soldato statunitense. Crebbe in povert\u00e0 col nonno, che negli anni successivi Unterweger descrisse come un violento alcolizzato, anche se la sua versione venne contraddetta dalla zia, che afferm\u00f2 che i nonni, sebbene poveri, furono molto amorevoli e premurosi col piccolo Unterweger. Unterweger pass\u00f2 l'adolescenza entrando e uscendo di prigione per vari reati, tra cui piccoli furti e aggressioni a prostitute del luogo.\nIl primo omicidio e la scarcerazione.\nNel 1974 commise il primo omicidio, Margaret Sch\u00e4fer, una diciottenne tedesca che Unterweger strangol\u00f2 col suo reggiseno. Arrestato e processato, venne condannato a 25 anni, di cui gli ultimi 15 di libert\u00e0 condizionata, il massimo della pena in Austria.\nIn prigione Unterweger inizi\u00f2 a scrivere alcuni brevi racconti, poesie e drammi teatrali. Scrisse anche un'autobiografia, dal titolo \"Fegefeuer - Eine Reise ins Zuchthaus\", da cui venne tratto un adattamento cinematografico. In breve tempo divenne noto col soprannome di \"H\u00e4fenpoet\" (\"Il prigioniero poeta\"), ed un gruppo di intellettuali austriaci, tra cui la scrittrice futuro premio Nobel Elfriede Jelinek, firmarono una petizione per il suo rilascio. Il 23 maggio 1990 gli fu concessa la grazia, e nei mesi successivi Unterweger partecip\u00f2 a numerosi programmi televisivi, soprattutto per discutere il tema della riabilitazione degli ex detenuti. In seguito la polizia scopr\u00ec che Unterweger aveva ucciso sei prostitute nel primo anno dopo la liberazione.\nGli omicidi successivi.\nNel 1991 fu assunto come giornalista da una rivista austriaca, con l'incarico di scrivere un articolo sulla criminalit\u00e0 a Los Angeles e pi\u00f9 in particolare sulle differenze tra il mondo della prostituzione statunitense e quello europeo. In Austria la polizia aveva iniziato a sospettare di Unterweger, ma, nonostante la stretta sorveglianza a cui era sottoposto, non riusc\u00ec a trovare prove sufficienti per un arresto prima della sua partenza per gli Stati Uniti. Negli Stati Uniti, Unterweger incontr\u00f2 esponenti delle forze dell'ordine locali e partecip\u00f2 ad un pattugliamento su un'auto della polizia in uno dei quartieri a luci rosse della citt\u00e0. Durante la sua permanenza a Los Angeles furono trovate morte tre prostitute, Shannon Exley, Irene Rodriguez e Sherri Ann Long, tutte e tre in precedenza picchiate, abusate con rami di albero ed infine strangolate coi loro reggiseni. Quando finalmente la polizia austriaca trov\u00f2 prove sufficienti, Unterweger era gi\u00e0 sparito. Fu inseguito in Europa, Canada e di nuovo negli Stati Uniti, dove l'FBI lo arrest\u00f2 a Miami il 27 febbraio 1992.\nLa condanna e il suicidio.\nDurante la sua latitanza, Unterweger era riuscito a contattare i media austriaci, a cui aveva professato la sua innocenza. Tornato in patria, fu processato per 11 omicidi, di cui uno commesso a Praga. Ritenuto colpevole dalla giuria di nove di essi, con una maggioranza di 6 a 2, il 29 giugno 1994 venne condannato all'ergastolo, stavolta senza possibilit\u00e0 di libert\u00e0 condizionata. Trasferito nel carcere di Graz-Karlau, Unterweger si suicid\u00f2 il giorno stesso della sentenza, impiccandosi con una corda fatta coi lacci delle sue scarpe ed un elastico preso da un paio di pantaloni da ginnastica. Il nodo del suo cappio era analogo a quello usato per le sue vittime. Per un cavillo del diritto austriaco, Unterweger \u00e8 considerato ufficialmente innocente in quanto morto prima della sentenza di appello."}
{"id": "3574946", "revid": "767487", "url": "https://it.wikipedia.org/wiki?curid=3574946", "title": "The Great White Trail", "text": "The Great White Trail \u00e8 un film muto del 1917 diretto da Leopold Wharton (con il nome Leopold D. Wharton) e Theodore Wharton.\nTrama.\nUn marito, sospettando ingiustamente il tradimento della moglie, la caccia di casa insieme al bambino appena nato. Impazzita dal dolore, la donna abbandona il piccolo. Quando rinsavisce, decide di partire per l'Alaska per ricostruirsi una nuova vita. Il marito parte alla sua ricerca.\nProduzione.\nIl film fu prodotto dalla Wharton. Venne girato nello stato di New York, a Enfield, Ithaca e al Lago Saranac.\nDistribuzione.\nDistribuito dalla Wharton (con il nome Wharton Releasing Co.), il film usc\u00ec nelle sale cinematografiche statunitensi nel giugno 1917. Il film fu poi tagliato e ridotto a 7 rulli. La Grapevine lo ha distribuito in VHS e in DVD."}
{"id": "3574949", "revid": "310175", "url": "https://it.wikipedia.org/wiki?curid=3574949", "title": "Johann Unterweger", "text": ""}
{"id": "3574950", "revid": "770634", "url": "https://it.wikipedia.org/wiki?curid=3574950", "title": "Miss Mondo 1953", "text": "Miss Mondo 1953, la terza edizione di Miss Mondo, si \u00e8 tenuta il 19 ottobre 1953, presso il Lyceum Theatre di Londra. Il concorso \u00e8 stato presentato da Eric Morley. Denise Perrier, rappresentante della Francia \u00e8 stata incoronata Miss Mondo 1953."}
{"id": "3574957", "revid": "287204", "url": "https://it.wikipedia.org/wiki?curid=3574957", "title": "Rifugio Nuvolau", "text": "Il rifugio Nuvolau \u00e8 un rifugio situato nel comune di Cortina d'Ampezzo, sulla sommit\u00e0 del monte Nuvolau.\nStoria.\nIl rifugio fu costruito alla fine dell'800, quando Cortina era parte del territorio Asburgico, dalla sezione locale del Club Alpino Austro-tedesco.\n\u00c8 stato inaugurato l'11 agosto 1883, primo rifugio alpino costruito nell'ampezzano ed il primo delle Dolomiti.\nVenne eretto grazie alla generosit\u00e0 di un colonnello tedesco, il barone Richard vom Meerheimb (Gro\u00dfenhain, 14 gennaio 1825 - Dresda, 18 gennaio 1896), il quale giunto a Cortina dalla Sassonia (\"Sachsen\" in tedesco) gravemente malato, trov\u00f2 guarigione nell'ampezzano ed in segno di gratitudine (\"dank\" in tedesco) fece costruire il rifugio con il nome di \"Sachsendankh\u00fctte\" (\"rifugio della gratitudine sassone\").\nDopo un primo ampliamento nel 1901, il rifugio venne distrutto nel corso della prima guerra mondiale.\nDopo il conflitto Cortina d'Ampezzo entr\u00f2 a far parte del Regno d'Italia (1918) ed il rifugio pass\u00f2 di propriet\u00e0 al CAI sezione di Cortina, che lo ampli\u00f2 e lo riapr\u00ec nel 1930 con il nome di rifugio Nuvolau.\nUlteriormente ampliato nel 1970, dal 1973 e per 47 anni \u00e8 stato gestito dalla famiglia Siorpaes.\nCaratteristiche e informazioni.\nIl rifugio \u00e8 aperto d'estate (15 giugno - 30 settembre). Ha 26 posti letto divisi in quattro camere ed una camerata.\nAccessi.\nDal passo Giau:\nDal passo Falzarego:\nDalle Cinque Torri:\nAscensioni.\nIl rifugio fa anche da punto di appoggio per gli alpinisti impegnati sulle pareti delle Cinque Torri."}
{"id": "3574958", "revid": "125165122", "url": "https://it.wikipedia.org/wiki?curid=3574958", "title": "Universit\u00e0 di Malta", "text": "L'Universit\u00e0 di Malta (in inglese University of Malta, in maltese L-Universit\u00e0 ta' Malta, in latino \"Universitas Melitensis\") \u00e8 il pi\u00f9 importante ente pubblico di istruzione della Repubblica di Malta e ha sede a Msida. \u00c8 membro dell'Associazione delle Universit\u00e0 del Commonwealth.\nStoria.\nL'ateneo ha origine dal \"Collegium Melitense\" fondato dall'Ordine dei Gesuiti nel 1592, quando Malta era vassalla del Regno di Sicilia. Il Gran Maestro Manuel Pinto de Fonseca rilev\u00f2 il collegio nel 1769, elevandolo al grado di Universit\u00e0 e affidandone l'organizzazione, nel 1771, a Roberto Costaguti, teologo italiano, frate dell'Ordine dei Servi di Maria, il quale provvide a predisporre le prime costituzioni dell'Universit\u00e0.\nDurante la breve occupazione napoleonica iniziata nel 1798, l'ateneo fu chiamato \"\u00c9cole Polytechnique\". La precedente denominazione fu ristabilita in concomitanza dell'arrivo dei Britannici nel 1800. Nel 1938 ha ricevuto il titolo di \"reale\" da re Giorgio VI, diventando \"The Royal University of Malta\". L'aggettivo \u00e8 stato tolto nel 1974, quando Malta \u00e8 divenuta una repubblica.\nFino al 1936 l'insegnamento \u00e8 avvenuto in italiano, dal 1936 al 1964 soltanto in inglese, e dal 1964 sia in inglese che in maltese. Attualmente, nell'universit\u00e0 \u00e8 presente un corso di italianistica.\nLa vecchia sede dell'universit\u00e0 era in St. Pauls Street a La Valletta, mentre oggi \u00e8 in University Ring Road a Msida; la scuola di medicina ha sede nell'ex St Luke's Hospital a Guardamangia, frazione di Piet\u00e0.\nSedi distaccate e partenariati internazionali.\nDal 1999 al 2011 ha avuto una filiazione a Roma che \u00e8 l'attuale Link Campus University. L'ateneo ospita dal 1988 presso il proprio campus di Msida le strutture dell'International Maritime Law Institute (istituto universitario autonomo costituito per iniziativa dell'Organizzazione marittima internazionale in collaborazione col governo maltese)."}
{"id": "3574961", "revid": "1494169", "url": "https://it.wikipedia.org/wiki?curid=3574961", "title": "Rinieri", "text": ""}
{"id": "3574965", "revid": "135491", "url": "https://it.wikipedia.org/wiki?curid=3574965", "title": "1\u00b0 Festival di Cannes", "text": ""}
{"id": "3574966", "revid": "1543377", "url": "https://it.wikipedia.org/wiki?curid=3574966", "title": "Elena Maria Petrini", "text": "Biografia.\nNell'anno 2010, all'et\u00e0 di 18 anni, Elena Maria Petrini si \u00e8 affermata a livello nazionale e internazionale vincendo i mondiali di aquathlon (junior), i campionati nazionali di triathlon e di aquathlon nonch\u00e9 la Coppa nazionale Junior.\nAl triathlon sprint \"Jedermann\" disputato nell'ambito della \"Dextro Energy World Championship Series\" a Kitzb\u00fchel, Petrini ha vinto la medaglia d'oro.\nAi mondiali di aquathlon (junior) Petrini ha concluso l'anno del suo debutto con un'altra medaglia d'oro.\nNell'anno 2011, Petrini ha vinto la medaglia di bronzo ai campionati europei di duathlon (junior). Ai campionati europei di triathlon a Pontevedra si \u00e8 piazzata quarta (junior).\nNell'anno 2011 Petrini partecipa anche al prestigioso Grand Prix de Triathlon \"Lyonnaise des Eaux\" in Francia. Al primo triathlon dell'anno 2011 a Nizza, Petrini si \u00e8 piazzata 21\u00aa ed \u00e8 risultata seconda del suo club SASTRI 37 (Saint Avertin Sports), cio\u00e8 \u00e8 riuscita ad essere una delle \"triathl\u00e8tes classants l'\u00e9quipe.\"\nPetrini vive a Roma e si prepara al centro Olimpico di Acquacetosa. I suoi allenatori sono Alessandro Bottoni e Piergiorgio Conti.\nRisultati internazionali.\nIl seguente elenco \u00e8 basato sulle graduatorie ufficiali e sulla \"Athletes's Profile Page.\"\nDove non \u00e8 indicato diversamente, si tratta di gare di triathlon (distanza Olimpica) e della categoria \"Elite.\""}
{"id": "3574967", "revid": "135491", "url": "https://it.wikipedia.org/wiki?curid=3574967", "title": "2\u00b0 Festival di Cannes", "text": ""}
{"id": "3574974", "revid": "287204", "url": "https://it.wikipedia.org/wiki?curid=3574974", "title": "Nieder\u00f6sterreichischen-Cup 1922-1923", "text": "La Nieder\u00f6sterreichischen-Cup 1922-1923 \u00e8 stata la 5\u00aa edizione della coppa nazionale di calcio austriaca. Vide la vittoria del Wiener Sport-Club, che sconfisse in finale il Wacker Vienna.\nParteciparono 29 squadre, contro le 31 della stagione precedente.\nRisultati.\nPrimo turno.\n ammesso direttamente agli ottavi di finale.\nOttavi di finale.\n ammesso direttamente ai quarti di finale.\nFinale.\nLa finale si gioc\u00f2 domenica 8 luglio 1923 all'Hohe Warte di Vienna."}
{"id": "3574978", "revid": "135491", "url": "https://it.wikipedia.org/wiki?curid=3574978", "title": "3\u00b0 Festival di Cannes", "text": ""}
{"id": "3574979", "revid": "135491", "url": "https://it.wikipedia.org/wiki?curid=3574979", "title": "4\u00b0 Festival di Cannes", "text": ""}
{"id": "3574983", "revid": "135491", "url": "https://it.wikipedia.org/wiki?curid=3574983", "title": "5\u00b0 Festival di Cannes", "text": ""}
{"id": "3574985", "revid": "135491", "url": "https://it.wikipedia.org/wiki?curid=3574985", "title": "6\u00b0 Festival di Cannes", "text": ""}
{"id": "3574987", "revid": "287204", "url": "https://it.wikipedia.org/wiki?curid=3574987", "title": "Edson Montano", "text": ""}
{"id": "3574988", "revid": "135491", "url": "https://it.wikipedia.org/wiki?curid=3574988", "title": "7\u00b0 Festival di Cannes", "text": ""}
{"id": "3574990", "revid": "135491", "url": "https://it.wikipedia.org/wiki?curid=3574990", "title": "8\u00b0 Festival di Cannes", "text": ""}
{"id": "3574991", "revid": "135491", "url": "https://it.wikipedia.org/wiki?curid=3574991", "title": "9\u00b0 Festival di Cannes", "text": ""}
{"id": "3574996", "revid": "119178182", "url": "https://it.wikipedia.org/wiki?curid=3574996", "title": "David Emanuel", "text": "Biografia.\nDavid Emanuel ha studiato dal 1972 al 1975 presso la Scuola di Arte e Design di Cardiff e dal 1976 al 1977 insieme alla futura moglie, Elizabeth Emanuel (nata Weiner, anche lei stilista, fra gli altri del Principe Carlo del Galles) presso il Royal College of Art di Londra.\nSuccessivamente ha lavorato tra l'altro come stilista personale per Elisabetta II. Nel 1977, all'et\u00e0 di 25 anni, ha aperto la sua boutique di moda a Londra, concentrandosi sulla realizzazione di vestiti per le stelle del cinema (tra cui Shirley Bassey, Shakira Caine, Joan Collins, Faye Dunaway, Lesley Garrett, Catherine Zeta Jones, Patsy Kensit, Madonna, Jane Seymour; Elizabeth Taylor, Ivana Trump e Sophie Ward) ed i reali.\nDopo aver divorziato dalla moglie Elizabeth nel 1990, David Emanuel ha continuato a lavorare sotto il nome di David Emanuel Couture. Ha lavorato per diverse emittenti televisive ed ha scritto articoli di moda in diversi giornali (fra cui \"Western Mail\") oltre ad aver pubblicato, insieme alla moglie, due libri di moda: \"Style for All Seasons\" (1983) e \"A Dress for Diana\" (2006)."}
{"id": "3574997", "revid": "135491", "url": "https://it.wikipedia.org/wiki?curid=3574997", "title": "10\u00b0 Festival di Cannes", "text": ""}
{"id": "3575002", "revid": "135491", "url": "https://it.wikipedia.org/wiki?curid=3575002", "title": "11\u00b0 Festival di Cannes", "text": ""}
{"id": "3575003", "revid": "135491", "url": "https://it.wikipedia.org/wiki?curid=3575003", "title": "12\u00b0 Festival di Cannes", "text": ""}
{"id": "3575005", "revid": "447535", "url": "https://it.wikipedia.org/wiki?curid=3575005", "title": "Lesoto", "text": ""}
{"id": "3575006", "revid": "135491", "url": "https://it.wikipedia.org/wiki?curid=3575006", "title": "13\u00b0 Festival di Cannes", "text": ""}
{"id": "3575010", "revid": "599013", "url": "https://it.wikipedia.org/wiki?curid=3575010", "title": "Jean Dargassies", "text": "Professionista dal 1903 al 1907, corse quattro edizioni del Tour de France.\nCarriera.\nDargassies prese parte alla prima edizione del Tour de France, che concluse all'undicesimo posto, mentre nell'edizione successiva, quella del 1904, chiuse ai piedi del podio. Sempre nel 1904 ottenne un secondo posto nell'allora classica francese Bordeaux-Parigi, dietro Fernand Augereau. Era soprannominato \"Le forgeron de Grisolles\", ossia il Fabbro di Grisolles, per via del suo lavoro."}
{"id": "3575012", "revid": "135491", "url": "https://it.wikipedia.org/wiki?curid=3575012", "title": "14\u00b0 Festival di Cannes", "text": ""}
{"id": "3575013", "revid": "135491", "url": "https://it.wikipedia.org/wiki?curid=3575013", "title": "15\u00b0 Festival di Cannes", "text": ""}
{"id": "3575015", "revid": "135491", "url": "https://it.wikipedia.org/wiki?curid=3575015", "title": "16\u00b0 Festival di Cannes", "text": ""}
{"id": "3575017", "revid": "135491", "url": "https://it.wikipedia.org/wiki?curid=3575017", "title": "17\u00b0 Festival di Cannes", "text": ""}
{"id": "3575018", "revid": "135491", "url": "https://it.wikipedia.org/wiki?curid=3575018", "title": "18\u00b0 Festival di Cannes", "text": ""}
{"id": "3575021", "revid": "110157", "url": "https://it.wikipedia.org/wiki?curid=3575021", "title": "Chiesa di San Luigi Gonzaga (Napoli)", "text": "La chiesa di San Luigi Gonzaga \u00e8 una chiesa monumentale di Napoli; \u00e8 posta ai margini del centro storico della citt\u00e0, nel quartiere Posillipo, ed \u00e8 raggiungibile tramite una scalinata rupestre ai cui margini sono presenti pregevoli pezzi marmorei.\nStoria e descrizione.\nLa chiesa fu costruita in onore di san Luigi Gonzaga. Egli visit\u00f2 la citt\u00e0 di Napoli nel 1585, per motivi di salute, poi fece ritorno a Roma per concludere i suoi studi filosofici in collegio. L'edificio \u00e8 contemporaneo alla non lontana chiesa di Sant'Antonio a Posillipo, ma venne completamente rifatto durante la seconda met\u00e0 del XVIII secolo.\nLa facciata richiama in piccolo la rielaborazione architettonica della Basilica della Santissima Annunziata Maggiore, ma priva della convessit\u00e0 spaziale di quest'ultima. La chiesa \u00e8 formata da un'unica navata, con tre cappelle dalla scarsa profondit\u00e0 per lato. Degni di nota sono: l'antico pavimento in riggiole policrome, gli altari in marmi policromi e i dipinti (perlopi\u00f9 settecenteschi, fatta eccezione per il cinquecentesco trittico situato alle spalle dell'altare maggiore e per una seicentesca \"Madonna del Rosario\" di Giovanni Bernardino Azzolino collocata nella seconda cappella a destra). La struttura religiosa \u00e8 parte di una ben pi\u00f9 grande opera architettonica, composta da un grosso monastero che oggi \u00e8 sede della Pontificia facolt\u00e0 teologica dell'Italia meridionale."}
{"id": "3575022", "revid": "135491", "url": "https://it.wikipedia.org/wiki?curid=3575022", "title": "19\u00b0 Festival di Cannes", "text": ""}
{"id": "3575023", "revid": "135491", "url": "https://it.wikipedia.org/wiki?curid=3575023", "title": "20\u00b0 Festival di Cannes", "text": ""}
{"id": "3575024", "revid": "135491", "url": "https://it.wikipedia.org/wiki?curid=3575024", "title": "21\u00b0 Festival di Cannes", "text": ""}
{"id": "3575026", "revid": "135491", "url": "https://it.wikipedia.org/wiki?curid=3575026", "title": "22\u00b0 Festival di Cannes", "text": ""}
{"id": "3575028", "revid": "135491", "url": "https://it.wikipedia.org/wiki?curid=3575028", "title": "23\u00b0 Festival di Cannes", "text": ""}
{"id": "3575030", "revid": "1543377", "url": "https://it.wikipedia.org/wiki?curid=3575030", "title": "Valerie Lim", "text": " La modella \u00e8 stata incoronata dalla detentrice del titolo uscente, Tania Lim, e si \u00e8 classificata davanti ad Amanda Leong e Shn Juay, rispettivamente seconda e terza classificata. Valerie Lim ha inoltre vinto il titolo di Miss Body Beautiful.\nIn precedenza Valerie Lim era stata eletta Miss Terra Singapore 2009 ed aveva partecipato alla nona edizione del concorso di bellezza internazionale Miss Terra 2009. Durante il concorso la modella era riuscita a classificarsi fra le prime sedici semifinaliste della competizione, dalla quale poi \u00e8 risultata vincitrice Larissa Ramos, rappresentante del Brasile.&lt;ref name=\"abs-cbnnews.com/entertainment/11/23/09/brazils-bet-miss-earth-2009\"&gt;&lt;/ref&gt;. Fra le sue altre partecipazioni a concorsi di bellezza si possono citare Miss Singapore International 2007 (3\u00aa classificata) e Miss Singapore Universe 2008 (top 8).\nLaureatasi presso il politecnico \"Temasek\" di Singapore, Valerie Lim al momento dell'incoronazione aveva gi\u00e0 accumulato alcune esperienze da modella in precedenza, e gestiva un blog di moda, intitolato \"Dweam\", oltre a lavorare come terapeuta comportamentale. In quanto vincitrice del titolo di bellezza nazionale, Valerie Lim ha rappresentato Singapore in occasione di Miss Universo 2011, che si \u00e8 tenuto a S\u00e3o Paulo, in Brasile, il 12 settembre 2011."}
{"id": "3575032", "revid": "729019", "url": "https://it.wikipedia.org/wiki?curid=3575032", "title": "Stazione di Cesano Maderno NS", "text": "La stazione di Cesano Maderno NS era una stazione ferroviaria posta sulla linea Saronno-Seregno, a servizio dell'omonimo comune.\nStoria.\nLa stazione fu aperta nel 1887 assieme al tronco Saronno-Seregno che completava la linea da Novara a Seregno. Fu denominata \"Cesano Maderno NS\" (sigla di \"Novara-Seregno\") per distinguerla dalla stazione FNM, posta sulla linea Milano-Asso.\nDal 1958, con la cessazione del servizio viaggiatori sul tronco Saronno-Seregno, la stazione fu adibita esclusivamente all'incrocio di convogli merci. Venne dismessa nel 2010, all'inizio dei lavori di ricostruzione della linea.\nDal 2012 la stazione fu sostituita da un nuovo impianto comune con la Milano-Asso.\nStrutture e impianti.\nEra costituita da un fabbricato viaggiatori e due binari per la circolazione dei treni. A novembre 2015 il fabbricato viaggiatori \u00e8 ancora esistente mentre il secondo binario \u00e8 stato smantellato nel 2014."}
{"id": "3575039", "revid": "599013", "url": "https://it.wikipedia.org/wiki?curid=3575039", "title": "Pablo Amo", "text": "Carriera.\nAmo cresce nel settore giovanile dell'Atl\u00e9tico Madrid e del Moscard\u00f3, prima di lasciare la capitale e di trasferirsi nelle Asturie, a Gij\u00f3n, per giocare nella squadra filiale dello Sporting Gij\u00f3n.\nDopo due stagioni nello Sporting Gij\u00f3n B, nel 1999 Amo viene promosso in prima squadra in Segunda Divisi\u00f3n.\nNel 2002 firma un contratto valido per cinque anni con il Deportivo La Coru\u00f1a, squadra della Primera Divisi\u00f3n allenata da Javier Irureta.\nNella prima stagione non scende mai in campo ma vince la Supercoppa spagnola.\nEsordisce in Primera il 20 marzo 2004, in una partita vinta per 1-0 contro il Real Murcia.\nIl 28 settembre debutta in Champions League, in una partita della fase a gironi persa per 2-0 contro il Monaco. In quella competizione colleziona quattro presenze.\nAmo resta al Deportivo fino al 2006, collezionando 18 presenze. Viene ceduto in prestito prima al Real Valladolid, in Segunda Divisi\u00f3n, dove non colleziona nessuna presenza e poi in massima serie al Recreativo de Huelva, dove gioca 18 partite e segna un gol.\nNella stagione 2007-2008 torna al Deportivo, dove viene utilizzato pi\u00f9 frequentemente; infatti l'allenatore Miguel \u00c1ngel Lotina lo fa scendere in campo 19 volte e Amo segna 3 gol.\nNella stagione successiva invece gioca 3 partite senza mai segnare e deve fare i conti con un infortunio al tendine d'Achille che lo tiene a lungo lontano dal campo.\nNell'estate del 2009, svincolatosi dal Deportivo, passa al , con cui firma un contratto biennale. Nella sua unica stagione nel club aragonese gioca 9 partite in Primera e due partite in Coppa del Re.\nNel 2010 lascia la Spagna per giocare con il Panserraikos, squadra della Super League greca. Esordisce il 29 agosto a Salonicco contro il PAOK, in una partita persa 3-2. Il Panserraikos arriva all'ultimo posto in campionato. Amo colleziona 19 presenze e a fine stagione rimane svincolato.\nViene ingaggiato dall'Olympiakos Nicosia, squadra della massima serie cipriota."}
{"id": "3575044", "revid": "1601148", "url": "https://it.wikipedia.org/wiki?curid=3575044", "title": "William Bailey", "text": "Biografia.\nDal 1911, anno in cui esord\u00ec come attore in un cortometraggio dell'Edison Company, al 1959, quando chiuse la sua carriera con un piccolo ruolo in \"Ma non per me\" di Walter Lang, William Bailey gir\u00f2 quasi 350 film. Negli anni dieci, lavor\u00f2 per la Essanay, una casa di produzione di Chicago fondata da Gilbert M. 'Broncho Billy' Anderson.\nNel 1917, Bailey firm\u00f2 come regista un film, interpretato da Paul Panzer, per la piccola compagnia Victor Film Company, che era stata fondata nel 1912 dalla famosa attrice Florence Lawrence con il marito, il regista Harry Solter.\nWilliam Bailey mor\u00ec a Hollywood nel 1962, all'et\u00e0 di 76 anni."}
{"id": "3575045", "revid": "287204", "url": "https://it.wikipedia.org/wiki?curid=3575045", "title": "John James Stevenson", "text": "Biografia.\nSi \u00e8 laureato all'Universit\u00e0 di New York nel 1863. Subito dopo ha insegnato, per un breve periodo, matematica e scienze naturali all'Accademia del Messico. Nel settembre del 1864 ha assunto un incarico manageriale in una scuola del Queens, dove ha curato la pubblicazione di un periodico mensile di storia e scienze della Terra.\nTra il 1866 e il 1867 si \u00e8 specializzato presso l'ateneo di New York prima in geologia, poi in filosofia. Successivamente ha lavorato nel campo della geologia presso dei giacimenti minerari negli Stati Uniti dell'ovest, ma tale attivit\u00e0 si \u00e8 scontrata con disagi, sia economici che di salute, avendo peraltro contratto la tubercolosi.\nTuttavia, dal 1869, \u00e8 riuscito ad essere nominato professore di chimica e scienze naturali all'Universit\u00e0 della Virginia Occidentale, dove \u00e8 rimasto per un triennio, partecipando anche a ricerche stratigrafiche in Ohio. Dal 1872 ha ottenuto la titolarit\u00e0 dalla cattedra di geologia all'Universit\u00e0 di New York. In questo periodo ha partecipato agli studi di George Montague Wheeler per la definizione del meridiano e, tra la fine degli anni settanta e l'inizio anni ottanta del XIX secolo, ha condotto ricerche sia per il Servizio geologico statunitense (in Virginia e Nuovo Messico) sia per l'ufficio geologico della Pennsylvania.\nAll'ateneo di New York, dove \u00e8 rimasto sino al 1909, data della nomina a professore emerito, ha insegnato anche, oltre alla geologia, chimica, fisica e biologia. Ha ricevuto la lauree \"honoris causa\" in religione dalla New York University (1865) e in Lettere sia dalla Princeton University (1893) che dall'Universit\u00e0 della Virginia (1902).\nSi \u00e8 occupato, in particolare, di stratigrafia in relazione al carbone. In tal senso i suoi principali articoli hanno riguardato il bacino carbonifero degli Appalachi, la formazione degli strati carboniferi, nonch\u00e9 l'interrelazione fra i combustibili fossili.\nSocio e vicepresidente dell'American Association for the Advancement of Science, presidente della New York Academy of Sciences, Stevenson \u00e8 stato tra i fondatori della Societ\u00e0 Geologica d'America, che ha presieduto nel 1898."}
{"id": "3575050", "revid": "1573940", "url": "https://it.wikipedia.org/wiki?curid=3575050", "title": "Chiesa del Castellare", "text": "L'oratorio di Santa Croce in Castellare o chiesa del Castellare \u00e8 un edificio religioso che si trova sulla vetta della collina che sovrasta il centro di San Giovanni alla Vena, frazione di Vicopisano in provincia di Pisa. L'oratorio \u00e8 dedicato alla Santa Croce e alle anime del Purgatorio. Il nome della localit\u00e0 ricorderebbe la presenza di un'antica rocca edificata prima delle invasioni barbariche e distrutta nel XIV secolo. In cima al castello c'era una chiesa edificata dai reduci della Prima Crociata, in cui ogni anno veniva festeggiata la ricorrenza del ritorno vittorioso da Gerusalemme.\nL'edificio \u00e8 stato gravemente danneggiato da un'esplosione dovuta a una fuga di gas il 2 maggio 2017 e completamente ricostruito nel 2019.\nStoria.\nLa costruzione del piccolo oratorio del Castellare venne iniziata nel 1656 dal pievano Giuliano Bonanni con le elemosine degli abitanti di San Giovanni alla Vena, probabilmente sulle fondamenta di un pi\u00f9 antico edificio, che secondo alcuni era il castello e venne inaugurato il 14 settembre del 1657.\nNel 1718 il pievano Giovan Battista Frullani si interess\u00f2 di ingrandirlo affinch\u00e9 un maggior numero di fedeli potesse entrare nell'edificio per assistere alla Messa. L'ampliamento avvenne grazie ad un lascito di 25 scudi del Signor Valerio Batini, che fece anche dono di una reliquia della Santa Croce e per le offerte di altri devoti fedeli e l'oratorio riedificato venne nel maggio del 1723 e in quell'occasione il pievano trasfer\u00ec nell'oratorio del Castellare la croce di Enrico di Tedice che si trovava nella cappellina della Madonna del Rosario nella pieve di San Giovanni Evangelista. Intorno al 1818 vennero fatti ulteriori lavori di ampliamento.\nNella notte tra il 20 e il 21 giugno del 1931 ignoti tentarono di rubare l'antico crocifisso, che venne preso in custodia dalla Sovrintendenza per il restauro, ma per un lungo periodo si persero le tracce. Nel corso della seconda guerra mondiale la sommit\u00e0 del Castellare era stata presa di mira dell'artiglieria americana e il 14 luglio del 1944 un forte cannoneggiamento centr\u00f2 del materiale esplosivo che i tedeschi avevano trasportato sulla sommit\u00e0 della collina, usato da loro come punto di osservazione. L'esplosione provoc\u00f2 la distruzione del tetto, le pareti schiantate in pi\u00f9 punti e l'altare ridotto in macerie.\nAl termine della guerra l'oratorio venne ricostruito con l'aiuto della popolazione che port\u00f2 a spalle sulla collina, mattoni, sabbia, acqua e calcina e venne riaperto al culto nel 1949. Nell'occasione il Pievano fece portare nell'oratorio l'altare di pietra e l'alzata di legno con il quadro raffigurante l'Ultima Cena che si trovava nella Compagnia del Santissimo Sacramento. Dopo lunghe ricerche, il crocifisso venne ritrovato, restaurato e, questa volta, messo sopra l'altare maggiore della pieve. L'oratorio \u00e8 ben visibile dal basso grazie alla caratteristica grande croce bianca illuminata durante la notte. Sul retro ci sono dei tavoli con delle panche dove potere sostare, mentre dalla terrazza anteriore si pu\u00f2 godere il panorama della pianura sottostante.\nLa sera del 2 maggio 2017, in seguito ad un'esplosione causata da una fuga di gas, la chiesa \u00e8 stata completamente sventrata lasciando intatta solo la parete a nord.\nIl 5 maggio 2018 \u00e8 stata posata la prima pietra per la ricostruzione del chiesino del Monte Castellare. La posa della prima pietra prevista il 1\u00ba maggio \u00e8 stata rimandata per maltempo. Sulla prima pietra \u00e8 stata scritta una frase a memoria del momento dell'inizio della ricostruzione, che \u00e8 stata completata nell'aprile 2019."}
{"id": "3575053", "revid": "520814", "url": "https://it.wikipedia.org/wiki?curid=3575053", "title": "Javier Iruretagoyena", "text": ""}
{"id": "3575056", "revid": "1543377", "url": "https://it.wikipedia.org/wiki?curid=3575056", "title": "Torneo Interbritannico 1952", "text": "Il Torneo Interbritannico 1952 fu la cinquantasettesima edizione del torneo di calcio conteso tra le Home Nations dell'arcipelago britannico. Il torneo fu vinto unitamente da Galles ed Inghilterra."}
{"id": "3575060", "revid": "767487", "url": "https://it.wikipedia.org/wiki?curid=3575060", "title": "The Fall of Montezuma", "text": "The Fall of Montezuma \u00e8 un cortometraggio muto del 1912 diretto da Harry McRae Webster.\nProduzione.\nIl film fu prodotto dalla Essanay Film Manufacturing Company. Alcune scene furono girate in Indiana.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 15 settembre 1912."}
{"id": "3575062", "revid": "1271053", "url": "https://it.wikipedia.org/wiki?curid=3575062", "title": "Kostas Charitos", "text": "Kostas Charitos \u00e8 il personaggio letterario creato dallo scrittore greco Petros Markar\u012bs. \u00c8 un commissario di polizia che vive e lavora ad Atene, ottenendo molti successi investigativi con il suo stile personale e molto coinvolgente. Protagonista di numerosi romanzi oltre alla raccolta di storie brevi \"I labirinti di Atene\" (2008) e l'introspezione del suo autore \"Io e Kostas Charitos\" (2010) e \"L'assassinio di un immortale. Dalle rotte dei migranti alle indagini del commissario Charitos \" (2016).\nNelle sue storie assumono un ruolo importante il Capo della Polizia Ghikas, la moglie Adriana, casalinga, la figlia Caterina, avvocato, e il genero Fanis, medico, che, a modo loro, lo aiutano nelle indagini. Da citare inoltre gli agenti Dermitzakis e Vlasopoulos, Koula la segretaria di Ghikas e il giornalista Sotiropoulos. Altro personaggio molto importante \u00e8 Lambros Zisis, un ex oppositore del regime dei colonnelli, che Charitos ha conosciuto quando era prigioniero nel carcere di Boubulinas.\nLa narrazione segue sempre il pensiero dell'io del commissario, disincantato, a tratti amaro, ma umano e mai privo di una vena di ironia con cui guarda non solo il mondo che lo circonda, ma anche se stesso e la sua vita."}
{"id": "3575063", "revid": "6923", "url": "https://it.wikipedia.org/wiki?curid=3575063", "title": "Proton KR Mk3", "text": ""}
{"id": "3575065", "revid": "481666", "url": "https://it.wikipedia.org/wiki?curid=3575065", "title": "Hernando Cortez", "text": ""}
{"id": "3575071", "revid": "767487", "url": "https://it.wikipedia.org/wiki?curid=3575071", "title": "The Bumpers", "text": "The Bumpers sono stati negli anni '60 un complesso beat romano, uno dei tre esecutori della \"messa beat\".\nStoria del gruppo.\nDopo precedenti incisioni, nel 1966 vengono coinvolti dal maestro Marcello Giombini nella realizzazione de \"La Messa dei Giovani\", nota come \"messa beat\", eseguita in prima assoluta nella cappella Borromini a Roma il 27 aprile 1966, alla presenza di un foltissimo pubblico, e dei mass media, compresa una troupe televisiva della RAI. L'evento, realizzato insieme ai gruppi Angel and the Brains e I Barrittas, dest\u00f2 molto scalpore nella Chiesa Cattolica, dando ulteriore impulso alla modernizzazione allora in atto del canto liturgico.\nL'esibizione \u00e8 stata immortalata su disco, divenuto un album \"cult\", ristampato qualche anno dopo."}
{"id": "3575073", "revid": "1543377", "url": "https://it.wikipedia.org/wiki?curid=3575073", "title": "Vent Vert", "text": "Vent Vert (in italiano \"Vento verde\") \u00e8 un profumo femminile dell'azienda di profumeria francese Parfums Pierre Balmain.\nStoria.\nCreato da Germaine Cellier, \"Vent Vert\" \u00e8 considerato il primo profumo \"Floreale - Verde\" della storia della profumeria. Nelle intenzioni iniziali del suo ideatore Pierre Balmain, \"Vent Vert\" doveva rappresentare \"l'aria di libert\u00e0 del dopo guerra\", e quindi volutamente diverso da tutti i profumi fioriti di moda all'epoca. c Il profumo vide la luce nel 1947. L'elemento rivoluzionario nella composizione della Cellier era il galbano, una resina gommosa dall'odore molto caratteristico.\nNel 1990 la fragranza \u00e8 stata riorchestrata da Calice Becker, con le note di cuore rafforzate per includere giacinto, rosa e gelsomino e le note di fondo con salvia e legno di sandalo. Anche la bottiglia color appare semplificata, dalla forma quadrata e con un tappo verde che ricorda un ciuffo d'erba piegato dal vento. \u00c8 stato nuovamente rielaborato, stavolta da Nathalie Feisthauer e rilanciato sul mercato nel 1999.\nProfumi ispirati a \"Vert Vent\".\nAlla formula di \"Vent Vert\" si sono ispirati negli anni successivi numerose altre fragranze. Fra le pi\u00f9 importanti si possono citare "}
{"id": "3575083", "revid": "520814", "url": "https://it.wikipedia.org/wiki?curid=3575083", "title": "Pablo Amo Aguado", "text": ""}
{"id": "3575084", "revid": "6923", "url": "https://it.wikipedia.org/wiki?curid=3575084", "title": "Modenas KR3", "text": ""}
{"id": "3575086", "revid": "6923", "url": "https://it.wikipedia.org/wiki?curid=3575086", "title": "Proton KR", "text": ""}
{"id": "3575088", "revid": "1305772", "url": "https://it.wikipedia.org/wiki?curid=3575088", "title": "Shamlugh", "text": "Shamlugh (in armeno \u0547\u0561\u0574\u056c\u0578\u0582\u0572, conosciuta anche come \"Shamlug\") \u00e8 una citt\u00e0 dell'Armenia di 821 abitanti (2008) della provincia di Lori."}
{"id": "3575096", "revid": "1305772", "url": "https://it.wikipedia.org/wiki?curid=3575096", "title": "Spitak", "text": "Spitak (in armeno \u054d\u057a\u056b\u057f\u0561\u056f, fino al 1949 \"Hamamlu\") \u00e8 un comune dell'Armenia di 15 145 abitanti (2008) della provincia di Lori.\nIl 7 dicembre 1988 fu epicentro di un violentissimo terremoto che ne provoc\u00f2 la distruzione quasi totale e innumerevoli vittime come si evince dalla tabella demografica."}
{"id": "3575099", "revid": "567560", "url": "https://it.wikipedia.org/wiki?curid=3575099", "title": "Gion Matsuri", "text": "Il Gion Matsuri (\u7957\u5712\u796d), o Festa di Gion, prende il suo nome dal noto quartiere Gion, situato nel distretto di Higashiyama nella citt\u00e0 di Ky\u014dto (Giappone). Si tratta di una festa religiosa, nella quale si invoca e si prega il dio Takehaya Susanoo-no-Mikoto, venerato presso il santuario Yasaka.\nInsieme allo Jidai Matsuri e allo Aoi Matsuri, il \"Gion Matsuri\" costituisce una delle tre pi\u00f9 grandi feste religiose di Ky\u014dto.\nSi celebra tradizionalmente ogni estate a partire dal 1\u00ba luglio per un intero mese allo scopo di calmare gli spiriti dei defunti e invocare la protezione del dio sulla citt\u00e0 di Ky\u014dto perch\u00e9 tenga lontano malattie e catastrofe naturali. \u00c8 caratterizzata principalmente dagli eventi \"Yamaboko Junk\u014d\" (sfilata dei carri) e \"Mikoshi Togyo\" (l'uscita dei palanchini divini), che si svolgono entrambi il 17 luglio, giorno in cui la festa raggiunge il suo apice.\nStoria.\nSi tramanda che il \"Gion Matsuri\" sia nato nell'anno 869, quando, in seguito alla diffusione di un'epidemia, la Corte Imperiale decise di tenere, presso il piccolo tempio Shinsen'en, il primo \"gory\u014de\" (\u5fa1\u970a\u4f1a), un rito purificatore che mira a calmare gli spiriti dei defunti.\nLa capitale dell'impero Heian, Heian-ky\u014d, si trovava in una regione piuttosto paludosa dell'entroterra, molto calda ed umida, ed era caratterizzata, oltre che da un'alta concentrazione di popolazione, dalla mancanza di fognature e acquedotti che favoriva la contaminazione delle acque potabili da parte delle acque di scolo. Questa e altre condizioni portarono al diffondersi di malattie epidemiche quali la malaria, il vaiolo, l'influenza e la dissenteria. La causa dell'epidemia venne per\u00f2 diversamente spiegata con una predizione da un autorevole maestro divinatore del tempo, il quale afferm\u00f2 che la causa di ci\u00f2 che stava accadendo era da attribuirsi all'azione di sei spiriti malvagi. Questi spiriti erano i fantasmi del principe Sawara Shinn\u014d e di altri suoi compagni che, accusati dell'omicidio del nobile Fujiwara no Tanetsugu, morirono protestando la loro innocenza.\nNel tentativo di calmare gli spiriti dei defunti, si tenne quindi il rito purificatore del \"gory\u014de\" e si cominci\u00f2 a pregare e invocare il divino Imperatore Gozu, noto anche come Takehaya Susanoo-no-Mikoto, dio del mare e delle tempeste e signore del mondo dei morti, perch\u00e9 liberasse la capitale dalle malattie e dalle catastrofi naturali. Inoltre, il nobile Urabe Hiramaru fece erigere 66 lance, una per ogni provincia del Giappone, per rinchiudervi questi spiriti malvagi e purificare, cos\u00ec, la capitale da ogni male. Da questi eventi ebbe origine l'usanza di portare in processione i tre \"mikoshi\", o palanchini divini, e di tenere il rito del \"gory\u014de\" ogni qualvolta ci si trovava di fronte allo scoppio di un'epidemia o al diffondersi di qualche malattia.\nCirca un secolo dopo, per\u00f2, nel 970 venne decretato che il \"Gion Gory\u014de\" (\u7957\u5712\u5fa1\u970a\u4f1a) si dovesse svolgere regolarmente ogni anno. In seguito, a partire dal periodo Muromachi, l'evento fu arricchito con la collaborazione del ceto mercantile, il quale prese a costruire dei carri, gli \"yamaboko\" (\u5c71\u927e), da addobbare e da portare in processione. Le decorazioni dei carri divennero con il passare del tempo sempre pi\u00f9 sofisticate e la sfilata divenne poi un modo per esibire alla citt\u00e0 la ricchezza dei mercanti che contribuivano alla realizzazione degli \"yamaboko\". Da allora l'evento si svolge cos\u00ec ogni anno e, nonostante l'interruzione subita durante la guerra \u014cnin (1467-1477) e durante la seconda guerra mondiale (1941-1945), vanta una storia che ha pi\u00f9 di mille anni, anche se fu solo con l'entrata nel periodo Meiji che venne chiamato \"Gion Matsuri\".\nSvolgimento.\nLa festa ha inizio il primo luglio, quando i rappresentanti dei quartieri responsabili dell'organizzazione della festa si riuniscono presso il santuario di Yasaka per tenere la cerimonia del \"kippuiri\" (\u5409\u7b26\u5165), durante la quale essi pregano perch\u00e9 durante la festa non sorgano problemi e perch\u00e9 l'organizzazione degli eventi non incontri inconvenienti. Questa fase dura in realt\u00e0 per pi\u00f9 giorni, perch\u00e9 il giorno della cerimonia \u00e8 diversa per ogni quartiere.\nIl 2 luglio, presso il palazzo comunale di Ky\u014dto, si svolge invece il rito del \"kujitorishiki\" (\u304f\u3058\u53d6\u308a\u5f0f), presieduto dal sindaco della citt\u00e0. Durante questo evento, viene deciso con un'estrazione l'ordine di processione che dovranno seguire i carri durante la sfilata che li vedr\u00e0 coinvolti il 17 luglio, anche se l'apertura della processione spetta sempre al \"Naginataboko\".\nIl 10 luglio vengono preparati i \"mikoshi\" (\u795e\u8f3f), tre palanchini divini con i quali il 17 e il 24 luglio verranno trasportati in processione i tre piccoli tempi portatili dedicati al dio Susanoo. Durante il giorno \u00e8 prevista, innanzitutto, la cerimonia dello \"shiny\u014dsui kyoharai\" (\u795e\u7528\u6c34\u6e05\u7953\u5f0f), durante la quale dei secchi vengono calati dal ponte Shij\u014d per raccogliere dal sacro fiume Kamo l'acqua destinata al lavaggio dei \"mikoshi\". Nel tardo pomeriggio si tiene poi una sfilata, durante la quale vengono esibite delle lanterne di manifattura tradizionale che serviranno ad accogliere il dio. Alla sfilata partecipano solitamente: i musicanti che suoneranno sui carri durante la processione del 17 luglio; i \"chigo\" (\u7a1a\u5150), bambini scelti tra le pi\u00f9 importanti famiglie di mercanti e commercianti di Ky\u014dto, ai quali viene attribuito l'onore di rappresentare e \"incarnare\" il dio durante la sua uscita dal tempio; seguono inoltre danzatori e acrobati di vari generi vestiti con costumi tradizionali e colorati. Terminata la sfilata, alla sera, ha inizio il rito del \"mikoshi-arai\" (\u795e\u8f3f\u6d17\u5f0f), il lavaggio dei \"mikoshi\". Dal santuario Yasaka i \"mikoshi\" vengono trasportati sul ponte Shij\u014d e qui vengono lavati con l'acqua benedetta che in mattinata era stata raccolta dal fiume Kamo. Si dice porti fortuna essere colpiti dagli schizzi dell'acqua destinata al dio durante questa fase del rito. Nello stesso giorno ha inizio anche la costruzione dei carri e tra il 10 e il 13 luglio si possono solitamente ammirare i carri prendere lentamente forma per le strade del centro di Ky\u014dto.\nIl 13 luglio il \"chigo\" che salir\u00e0 sul \"Naginataboko\" come rappresentante del dio si reca al santuario di Yasaka per pregare il dio affinch\u00e9 vada tutto bene durante la sfilata dei carri. Il bambino visita il tempio dopo essersi sottoposto a settimane di riti purificatori e ad un periodo di completo isolamento, durante il quale viene tenuto lontano da tutto ci\u00f2 che pu\u00f2 contaminarlo, quindi anche dalla presenza delle donne. Per questa ragione, non gli \u00e8 nemmeno permesso di toccare il suolo comune e, durante eventuali spostamenti, viene portato sulle spalle da alcuni uomini incaricati del suo trasporto. Nel pomeriggio si recano in visita al santuario anche i due bambini chiamati \"Kuze komagata chigo\" (\u4e45\u4e16\u99d2\u5f62\u7a1a\u5150), scelti per presiedere allo Shink\u014d-sai (\u795e\u5e78\u796d) e al Kank\u014d-sai (\u9084\u5e78\u796d), i due riti che prevedono rispettivamente l'uscita dei palanchini divini (17 luglio) e il loro ritorno al santuario al termine della processione (24 luglio). I bambini vengono chiamati \"Kuze komagata chigo\" perch\u00e9 vengono scelti tra i devoti del santuario Ayatokunaka di Kuze (distretto Sud di Ky\u014dto), nel quale si trova la statua di un bambino dalla testa di cavallo chiamata \"komagata\" (\u99d2\u5f62).\nIl periodo tra il 14 al 16 luglio viene chiamato \"yoiyama\" (\u5bb5\u5c71) e costituisce una sorta di vigilia della festa vera e propria. In questi giorni, a partire dalle ore 6:00 del pomeriggio, le vie del centro vengono chiuse al traffico e si riempiono di bancarelle. I pedoni possono ammirare gli \"yamaboko\" ormai completati e passeggiare tra le romantiche lanterne, che vengono tenute accese durante la notte. In questi tre giorni, le famiglie pi\u00f9 antiche della citt\u00e0 aprono le finestre delle loro case permettendo cos\u00ec ai passanti di ammirare i tesori che custodiscono da generazioni. Tra questi, in particolare, spiccano i meravigliosi paraventi con decorazioni floreali che venivano usati per decorare le tradizionali stanze in tatami. Per questo motivo, questo periodo viene anche chiamato \"By\u014dbu Matsuri\" (\u5c4f\u98a8\u796d), la Festa dei Paraventi.\nIl 15 luglio, si tengono lo \"imitaketate\" (\u658e\u7af9\u5efa) e lo \"yoimiya-sai\" (\u5bb5\u5bae\u796d). Il primo \u00e8 un rito durante il quale si dispongono a quadrato dei tronchi di bamb\u00f9 intorno all'area in cui si svolger\u00e0 la processione, cos\u00ec da proteggerla da ogni contaminazione. I tronchi utilizzati sono alti parecchi metri e vengono solitamente legati saldamente a pali della luce con corde sacre realizzate in paglia. Quello dello \"yoimiya-sai\" \u00e8 invece un rito che si tiene presso il santuario di Yasaka, durante il quale lo spirito della divinit\u00e0 viene trasferito nei tre \"mikoshi\". Dovendo questi ospitare lo spirito del dio, \u00e8 ovviamente necessario che questo rito venga svolto dopo quello del \"mikoshi-arai\", perch\u00e9 per ospitare il dio devono essere prima purificati.\nIl 16 luglio i musicanti di ogni carro si recano al tempio per pregare perch\u00e9 ci sia bel tempo il giorno successivo e tengono spettacoli musicali e di danza per le strade.\nIl 17 luglio \u00e8 l'atteso giorno di festa. Il climax della festa \u00e8 l'evento del \"Yamaboko Junk\u014d\" (\u5c71\u927e\u5de1\u884c), la grande sfilata dei carri. Protagonisti dell'evento sono dei carri chiamati \"yamaboko\" (\u5c71\u927e), dall'unione tra i caratteri \"yama\" \u5c71 (montagna) e \"hoko\" \u927e (lancia). I carri sono infatti distinti in due gruppi: i grandi carri \"hoko\", che sono in tutto 9 e simboleggiano le 66 lance utilizzate da Urabe Hiramaru per scacciare gli spiriti maligni; e i carri \"yama\", pi\u00f9 piccoli, che sono in tutto 23 e che trasportano rappresentazioni a grandezza naturale di personaggi importanti e famosi. Ogni carro \"hoko\" trasporta musicanti che ne accompagnano la processione con il \"konchikichin\" (\u30b3\u30f3\u30c1\u30ad\u30c1\u30f3), una musica tradizionale e caratteristica della festa di Gion risalente al periodo Edo. I carri vengono, inoltre addobbati, con nastri e arazzi della pi\u00f9 raffinata arte giapponese. La sfilata \u00e8 guidata dal carro \"Naginataboko\", il quale trasporto un \"chigo\", un bambino vestito con ricchi abiti tradizionali e con un copricapo a forma di fenice dorata che ha il compito di rappresentare il dio durante la festa. Al bambino spetta il compito di tagliare con un solo colpo una grossa corda sacra realizzata in paglia. Con questo gesto viene dato ufficialmente inizio alla grande festa e, terminata la sfilata, gli \"yamaboko\" vengono subito smantellati. Nel tardo pomeriggio, si assiste invece all'uscita dal tempio dei palanchini divini (\"Shink\u014d-sai\" \u795e\u5e78\u796d) e all'evento del \"mikoshi togyo\" \u795e\u8f3f\u6e21\u5fa1, durante il quale i tre \"mikoshi\" vengono portati in processione.\nIl 24 luglio si tiene poi lo \"Hanagasa Junk\u014d\" (\u82b1\u5098\u5de1\u884c), un evento durante il quale vengono fatti sfilare piccoli carretti su cui vengono montati dei parasole addobbati di fiori. Seguono i carretti moltissime persone in abiti tradizionali, tra i quali anche i bambini \"chigo\", i rappresentanti di associazioni culturali e commerciali, musicisti, danzatori e persino alcune tra le pi\u00f9 note geisha e maiko della citt\u00e0. Alla sera i tre \"mikoshi\" vengono di nuovo portati in processione, la quale poi si conclude con il rito del Kank\u014d-sai (\u9084\u5e78\u796d), con il quale lo spirito del dio ritorna definitivamente al tempio.\nIl 28 luglio viene effettuato nuovamente il rito del \"mikoshi-arai\", dopodich\u00e9 il giorno dopo viene annunciata ufficialmente la fine del Gion Matsuri, che si conclude con il rito del \"nagoshisai\" (\u590f\u8d8a\u796d), presso il santuario Eki, dove vengono distribuiti amuleti per scacciare la sfortuna."}
{"id": "3575103", "revid": "287204", "url": "https://it.wikipedia.org/wiki?curid=3575103", "title": "31139 Garnavich", "text": "31139 Garnavich \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,4165350\u00a0UA e da un'eccentricit\u00e0 di 0,1477652, inclinata di 1,37196\u00b0 rispetto all'eclittica."}
{"id": "3575108", "revid": "1833487", "url": "https://it.wikipedia.org/wiki?curid=3575108", "title": "Amouage", "text": "Amouage \u00e8 un'azienda di profumeria di lusso fondata nel 1983 in Oman, da Sayyid Hamad bin Hamoud al-Busaidi, all'epoca ministro del governo in carica. La sede principale dell'azienda si trova a Rusayl, nel Governatorato di Mascate.\nAmouage \u00e8 anche il nome del primo e pi\u00f9 prestigioso profumo creato dall'azienda l'anno successivo. Il profumo fu realizzato da Guy Robert, un profumiere di Grasse, mentre il design della bottiglia in oro, argento e pietre semi-preziose \u00e8 stato affidato ad Asprey. Nel 1991 il profumo \u00e8 stato eletto Prodotto dell'Anno al Festival di Cannes. \"Amouage\" viene spesso citato come \"il profumo pi\u00f9 prezioso al mondo\".\nNel 1995 \u00e8 stato lanciato un nuovo profumo, \"Ubar\", in occasione delle celebrazione del 25\u00ba anniversario della ascesa al potere del Sultano Qabus dell'Oman."}
{"id": "3575110", "revid": "767487", "url": "https://it.wikipedia.org/wiki?curid=3575110", "title": "U &amp; Me", "text": "U &amp; Me \u00e8 un singolo del 1994 dei Cappella.\nApprezzato in Francia, Austria, Svizzera e Svezia il brano raggiunse la 4\u00aa posizione nei Paesi Bassi, il 10\u00b0 della classifica inglese. e il 3\u00b0 nella Dutch Top 40 e nell'Euro Top 20\nIn Italia si ferm\u00f2 al 5\u00ba posto, classificandosi il 53\u00b0 brano pi\u00f9 venduto del 1994.\nTracce.\nCD-Maxi"}
{"id": "3575111", "revid": "1573940", "url": "https://it.wikipedia.org/wiki?curid=3575111", "title": "Eleleides", "text": "Eleleides \u00e8 un genere di insetti appartenente alla famiglia Ephydridae (Diptera: Schizophora). Comprende tre sole specie che si distribuiscono su un areale apparentemente anomalo. \nSistematica.\nIl genere \"Eleleides\" fu istituito come monotipico da Cresson in uno studio sugli Efidridi delle regioni orientale e australasiana. \nGli aggiornamenti tassonomici relativi alla suddivisione seguirono nella seconda met\u00e0 degli anni settanta, ad opera di Mathis (1977, 1978), con l'aggiunta di due nuove specie. In seguito, le sole revisioni che riguardano questo genere si collocano nell'ambito del riordino tassonomico della famiglia, sviluppato a partire dai primi anni novanta: come tutti i generi appartenenti alla vecchia sottofamiglia delle Psilopinae, \"Eleleides\" ha trovato una nuova collocazione tassonomica, in questo caso all'interno della sottofamiglia Hydrelliinae nella piccola trib\u00f9 dei Typopsilopini.\nNon si esclude l'esistenza di specie ancora sconosciute appartenenti a questo genere, ma il numero \u00e8 rimasto immutato dal 1978:\nDistribuzione.\nLa distribuzione geografica del genere \"Eleleides\" costituisce un aspetto di particolare interesse, in quanto fenomeno piuttosto raro fra gli Schizophora. Il genere presenta infatti una disgiunzione transantartica: \"E. chloris\" \u00e8 presente in Australia meridionale (Victoria e Nuovo Galles del Sud), mentre le altre due sono neotropicali. In dettaglio, \"E. liroceras\" \u00e8 stato ritrovato in quattro distinte stazioni su un ampio areale che comprende il Brasile meridionale, l'Argentina e il Cile, mentre \"E. penai\" \u00e8 stato ritrovato in altrettante stazioni tutte ubicate in Cile.\nLa disgiunzione transantartica, tipica dei paleoendemismi dei Ditteri inferiori, differenziati in epoca precoce nel Triassico e nel primo Mesozoico, \u00e8 un'apparente anomalia nel caso degli Schizofori, la cui differenziazione si \u00e8 propagata nel corso del Cenozoico, ovvero dopo la deriva dei continenti. Nell'ambito degli Schizofori, questa distribuzione \u00e8 stata riscontrata, oltre al genere \"Eleleides\", solo in poche altre famiglie.\nSecondo Mathis (1978) il genere \"Eleleides\" avrebbe in realt\u00e0 un areale pi\u00f9 vasto ed \u00e8 probabile che altre specie, ancora sconosciute, possano essere presenti in altre regioni dell'emisfero australe, quali il Sudafrica e la Nuova Guinea.\nIn merito alla distribuzione di \"E. chloris\", va osservato che Mathis, nel Catalogo dei ditteri delle regioni australasiane e oceaniche segnalava la presenza della specie anche a Taiwan. Questa segnalazione \u00e8 riportata anche nel BioSystematic Database of World Diptera, che segnala, come ulteriore stazione, anche Hong Kong. La presenza di questa specie nella regione orientale necessita tuttavia di una conferma a causa delle scarse informazioni reperibili."}
{"id": "3575112", "revid": "254059", "url": "https://it.wikipedia.org/wiki?curid=3575112", "title": "Simona Malatesta", "text": "Biografia.\nSimona, ultima figlia di Malatesta da Verucchio, spos\u00f2 in prime nozze Marco di Cunio, figlio del conte Rainerio. Nel 1324 risulta essere vedova: al 3 giugno 1324 risale una dispensa papale che permetteva a Simona di sposare il conte Taddeo di Pietrarubbia, parente di quarto grado del defunto Marco di Cunio. Simona risulta ancora in vita nel 1355, anno in cui dispone l'allestimento a sue spese di una infermeria per i Frati Agostiniani di Rimini."}
{"id": "3575113", "revid": "767487", "url": "https://it.wikipedia.org/wiki?curid=3575113", "title": "Santiago Prim", "text": ""}
{"id": "3575116", "revid": "599013", "url": "https://it.wikipedia.org/wiki?curid=3575116", "title": "Le Claret", "text": "Le Claret (nome ufficiale in francese: Tremplin au Claret) \u00e8 un trampolino situato ad Autrans, presso Grenoble, in Francia.\nStoria.\nFu costruito nel 1966 lungo un pendio gi\u00e0 utilizzato per il salto con gli sci dagli anni trenta, al fine di ospitare le gare di salto dal trampolino normale e di combinata nordica dei X Giochi olimpici invernali; quella dal trampolino lungo si disput\u00f2 sul Dauphine. All'epoca dei Giochi olimpici la struttura aveva punto K a 70\u00a0m, ma in seguito il trampolino \u00e8 stato ristrutturato.\nCaratteristiche.\nAttualmente ha un punto K 90, per cui \u00e8 un trampolino normale (HS 92); il primato di distanza, 97\u00a0m, \u00e8 stato stabilito dall'austriaco Manuel Fettner nel 2000."}
{"id": "3575122", "revid": "1442080", "url": "https://it.wikipedia.org/wiki?curid=3575122", "title": "Mercedes Cup 2011 - Doppio", "text": "Il doppio del Mercedes Cup 2011 \u00e8 stato un torneo di tennis facente parte dell'ATP World Tour 2011.\nCarlos Berlocq e Eduardo Schwank erano i detentori del titolo ma non hanno preso parte a questa edizione del torneo.\nJ\u00fcrgen Melzer e Philipp Petzschner hanno sconfitto in finale Marcel Granollers e Marc L\u00f3pez per 6-3, 6-4."}
{"id": "3575124", "revid": "46931", "url": "https://it.wikipedia.org/wiki?curid=3575124", "title": "Poturujara", "text": ""}
{"id": "3575125", "revid": "86599", "url": "https://it.wikipedia.org/wiki?curid=3575125", "title": "58499 St\u00fcber", "text": "58499 St\u00fcber \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,5475374\u00a0UA e da un'eccentricit\u00e0 di 0,1439475, inclinata di 12,90008\u00b0 rispetto all'eclittica."}
{"id": "3575126", "revid": "287204", "url": "https://it.wikipedia.org/wiki?curid=3575126", "title": "58499 Stuber", "text": ""}
{"id": "3575127", "revid": "306856", "url": "https://it.wikipedia.org/wiki?curid=3575127", "title": "Rifugio Biella", "text": "Il rifugio Biella (\"Seekofelh\u00fctte\" in tedesco) \u00e8 un rifugio situato nel comune di Cortina d'Ampezzo (BL), sorge sull'Alpe di Fosses ai piedi della Croda del Becco, nel gruppo della Croda Rossa d'Ampezzo.\nIl rifugio \u00e8 la prima tappa dell'Alta via n. 1.\nStoria.\nIl rifugio fu costruito dal Club Alpino Austro-tedesco della sezione di \"Eger\" (citt\u00e0 della Boemia oggi chiamata Cheb) ed inaugurato il 16 luglio 1907 con il nome di \"Egererh\u00fctte\".\nLa prima gestione del rifugio fu affidato alla signora Babette Knollseisen di Tires. Inizialmente il rifugio era sviluppato su due piani con 27 posti letto (15 in camerette triple ed una camerata da 12 posti). Nel 1909 la gestione fu affidata a Hermine Egger di Windisch-Matrei (oggi chiamato Matrei in Osttirol), che lo mantenne fino al 1912, anno in cui pass\u00f2 alla signora Anna Oberhammer. Nel 1913 furono fatti lavori di ampliamento, ma nel 1914, a seguito dello scoppio della prima guerra mondiale, il rifugio divent\u00f2 propriet\u00e0 dell'esercito austro-ungarico in quanto situato in un punto strategico rispetto al fronte di Son Pouses.\nDopo il conflitto Cortina d'Ampezzo entr\u00f2 a far parte del Regno d'Italia (1918) ed il rifugio pass\u00f2 di propriet\u00e0 all'esercito italiano. Nel 1920 venne preso in gestione dal CAI sezione di Biella che lo ampli\u00f2 e lo riapr\u00ec con il nome di rifugio Biella.\nIn seguito alla seconda guerra mondiale il rifugio and\u00f2 in gestione alla sezione di Treviso del CAI, per poi passare nel 1992 alla famiglia della guida alpina Guido Salton che lo gestisce tuttora.\nCaratteristiche e informazioni.\nIl rifugio \u00e8 aperto d'estate (15 giugno - 30 settembre).\nIl rifugio ha 42 posti letto.\nAccessi.\nDal castello di Podestagno:\nDal passo Cimabanche:\nDa Carbonin:\nDal lago di Braies: "}
{"id": "3575142", "revid": "767487", "url": "https://it.wikipedia.org/wiki?curid=3575142", "title": "Stuart Staples", "text": "Staples \u00e8 stato tra i fondatori del gruppo musicale Tindersticks, formato a Nottingham nel 1991 e giunto al successo di critica nel 1993 con l'omonimo album. Ha pubblicato 12 dischi con i Tindersticks e 3 come solista."}
{"id": "3575144", "revid": "287204", "url": "https://it.wikipedia.org/wiki?curid=3575144", "title": "San Firmino (Revello)", "text": "San Firmino \u00e8 una frazione del comune di Revello, in provincia di Cuneo, facente parte del parco fluviale del Po \nChiesa di San Firmino.\nLa chiesa parrocchiale di San Firmino, il cui attuale edificio edificato sul precedente risale all'inizio del XX secolo, \u00e8 caratterizzata da una navata unica con una piccola cappella battesimale sul fondo e un transetto di fianco all'altare; sulla parte posteriore della sagrestia \u00e8 presente il campanile. La chiesa preesistente venne edificata dai monaci dell'abbazia di Pagno da cui dipese fin dall'VIII secolo, costruita sulle rovine di un antico tempio romano, di cui rimangono solo alcune rovine di colonne di fronte alla chiesa: nel 1888 e 1890, in un terreno adiacente alla chiesa, vennero ritrovate alla profondit\u00e0 di un metro diverse tombe ricoperte di lastre di pietra a secco, all'interno delle quali vi erano vasi di terra cotta, figurine e oggetti di vetro.\nCarsismo del fiume Po.\nIl fenomeno del carsismo del fiume Po nei pressi del \"Forum Vibii\" era gi\u00e0 conosciuto nell'antichit\u00e0, descritto da Plinio il vecchio Nel tratto tra Sanfront e Revello, infatti, le acque del Po confluiscono in gran parte in diversi canali di derivazione, riducendo la portata fluviale a circa la met\u00e0; peraltro l'acqua residua, infiltrandosi sotto il greto ghiaioso, scompare lasciando l'alveo asciutto per circa 3.800 metri soprattutto nella stagione estiva, iniziando a riaffiorare nella localit\u00e0 detta di San Firmino da alcune fonti risorgive (situate nei fondi Laurentia e Paracollo) fino alla confluenza con il torrente Bronda. In tale area \u00e8 stata istituira l'area naturale protetta della \"Confluenza Po-Bronda\", anche classificata come Zona Speciale di Conservazione (ZSP IT1160009)."}
{"id": "3575146", "revid": "33689", "url": "https://it.wikipedia.org/wiki?curid=3575146", "title": "Francis X. Bushman", "text": "Biografia.\nAlto 1,80, con un fisico scultoreo che aveva curato fin dalla giovinezza al Maryland Athletic Club, Bushman segu\u00ec la disciplina del body building e cit\u00f2 tra coloro che influenzarono tale scelta Eugen Sandow, reputato il padre del culturismo moderno. Bushman, come molti attori a lui coevi, arriv\u00f2 al cinema attraverso il teatro. Furono proprio i suoi muscoli ad attirare l'attenzione su di lui e a fargli ottenere i primi lavori. Debutt\u00f2 nel 1911, in un corto dell'Essanay Film Manufacturing Company, il primo di 26 film che gir\u00f2 in quell'anno. L'anno dopo, il 1912, gir\u00f2 49 pellicole.\nNegli ultimi anni della sua vita, prese parte a numerosi film televisivi, anche in ruoli di primo piano.\nLa sua ultima apparizione fu in un episodio del serial tv di fantascienza \"Viaggio in fondo al mare\", che venne trasmesso il 16 ottobre 1966, a due mesi dalla sua morte.\nVita privata.\nBushman fu sposato quattro volte. La prima, dal 1902 al 1918, con la sarta Josephine Fladune. Dal matrimonio nacquero cinque figli. Uno di questi, Ralph Bushman (1903-1978), sarebbe diventato pure lui attore.\nNel 1918, scoppi\u00f2 uno scandalo quando si venne a sapere della relazione che legava Bushman all'attrice Beverly Bayne, sua partner preferita sullo schermo: la moglie chiese e ottenne il divorzio. Tre giorni dopo che questo era diventato effettivo, Bushman spos\u00f2 la Bayne in segreto, in seguito a pressioni degli studios che non volevano venisse intaccata la sua popolarit\u00e0. La loro unione fin\u00ec nel 1925 con un secondo divorzio per Bushman.\nNel 1933, spos\u00f2 Norma Emily Atkin: il loro matrimonio dur\u00f2 fino al 1956.\nL'ultimo, celebrato nel 1956, fu con Iva Millicient Richardson e dur\u00f2 dieci anni fino alla morte di Bushman, avvenuta il 23 agosto 1966, all'et\u00e0 di 83 anni per un infarto nella sua casa di Pacific Palisades. \u00c8 sepolto al Forest Lawn Memorial Park Cemetery di Glendale.\nRiconoscimenti.\nPer il suo contributo all'industria cinematografica, gli \u00e8 stata assegnata una stella sulla Hollywood Walk of Fame al 1651 Vine Street."}
{"id": "3575150", "revid": "1409041", "url": "https://it.wikipedia.org/wiki?curid=3575150", "title": "Bologna Football Club 1956-1957", "text": "Questa voce raccoglie le informazioni riguardanti il Bologna Football Club nelle competizioni ufficiali della stagione 1956-1957.\nStagione.\nNella stagione 1955-1956 il Bologna ha disputato il campionato di Serie A, con 34 punti in classifica si \u00e8 piazzato in sesta posizione, il titolo di campione d'Italia \u00e8 andato al Milan di Gipo Viani che ha vinto il campionato con 48 punti, seconda la Fiorentina con 42 punti, terza la Lazio con 41 punti. Sono retrocesse la Triestina con 29 punti ed ultimo il Palermo con 22 punti.\nIl Bologna perso l'allenatore Gipo Viani che \u00e8 andato al Milan a vincere lo scudetto, si affida per questa stagione ad Aldo Campatelli e ottiene un buon sesto posto in classifica, Gino Pivatelli non si ripete, in questa stagione realizza 10 reti, un terzo della messe della scorsa stagione, Ezio Pascutti ne realizza 11 di goal, ma il miglior marcatore stagionale dei rossobl\u00f9 con 12 centri \u00e8 Cesarino Cervellati."}
{"id": "3575156", "revid": "287204", "url": "https://it.wikipedia.org/wiki?curid=3575156", "title": "24087 Ciambetti", "text": "24087 Ciambetti \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,4168512\u00a0UA e da un'eccentricit\u00e0 di 0,2223091, inclinata di 11,57759\u00b0 rispetto all'eclittica."}
{"id": "3575157", "revid": "1409041", "url": "https://it.wikipedia.org/wiki?curid=3575157", "title": "Bologna Football Club 1957-1958", "text": "Questa voce raccoglie le informazioni riguardanti il Bologna Football Club nelle competizioni ufficiali della stagione 1957-1958.\nStagione.\nNella stagione 1957-1958 il Bologna disputa il campionato di Serie A, un torneo a diciotto squadre, con 34 punti in classifica si piazza in sesta posizione. Il titolo di Campione d'Italia va alla Juventus che vince il torneo con 51 punti, seconda la Fiorentina con 43 punti, terzo il sorprendente Padova con 42 punti, quarto il Napoli con 40 punti, quinta la Roma con 36 punti. L'Atalanta che si era piazzata penultima, \u00e8 stata retrocessa all'ultimo posto e retrocessa in Serie B, su delibera della Commissione di controllo, vedi il caso Azzini, mentre il Verona \u00e8 retrocesso perdendo gli spareggi con il Bari giunto secondo in Serie B."}
{"id": "3575162", "revid": "729019", "url": "https://it.wikipedia.org/wiki?curid=3575162", "title": "Revillagigedo Island", "text": "Revillagigedo Island \u00e8 una delle isole dell'Arcipelago Alexander, nell'Alaska sud-orientale, Stati Uniti d'America. Amministrativamente appartiene al Borough di Ketchikan Gateway e si trova all'interno della \"Tongass National Forest\".\nGeografia.\nL'isola \u00e8 lunga circa 89\u00a0km (asse nord-sud) e larga 48 (asse est-ovest) per una superficie totale di 2 965\u00a0km\u00b2 il che la rende la 166\u00b0 isola al mondo per dimensioni e la 12\u00b0 degli Stati Uniti. L'altitudine massima \u00e8 quella del monte Reid (1 400 metri s.l.m.) nella parte nord-est dell'isola.\nIl canale Behm separa l'isola Revillagigedo dalla terraferma circondandola su tre lati (ovest-nord-est); a sud-ovest lo stretto canale \"Tongass Narrows\" la divide da Gravina Island; sempre a ovest, al di l\u00e0 dello stretto di Clarence, si trova l'isola Principe di Galles; infine a sud il canale Revillagigedo la divide da Annette Island.\nVi sono due cittadine sull'isola: Ketchikan e Saxman. Ketchikan, che si affaccia sul \"Tongass Narrow\" ha il suo aeroporto sull'isola Gravina. Al censimento del 2000 l'intero Borough di Ketchikan Gateway contava 14 070 abitanti e la cittadina di Ketchikan 7 922. Le principali industrie di Revillagigedo sono: pesca, industria conserviera, legname e turismo.\nInsenature e altre masse d'acqua.\nIntorno all'isola sono presenti le seguenti insenature marine:\nPromontori.\nSull'isola sono presenti alcuni promontori:\nLaghi.\nAlcuni laghi presenti sull'isola (le misure possono essere indicative - la seconda dimensione in genere \u00e8 presa ortogonalmente alla prima nel suo punto mediano):\nFiumi.\nPrincipali fiumi dell'isola (le coordinate si riferiscono alla foce):\nMonti.\nElenco dei monti presenti nell'isola:\nAccessi, strade e turismo.\nSul lato orientale del canale di Tongass si trovano le citt\u00e0 di Saxman e Ketchikan. Mentre sul lato opposto si trova l'Aeroporto internazionale di Ketchikansi (sull'isola di Gravina). Il canale (comprese le due citt\u00e0) \u00e8 raggiungibile solamente via mare o via aerea in quanto si trova in mezzo a diverse isole dell'Alaska meridionale. In particolare la parte navigabile del canale fa parte dei percorsi della societ\u00e0 di navigazione Alaska Marine Highway con collegamenti a nord verso Hollis, Juneau e Wrangell e a sud con Bellingham, Prince Rupert e Metlakatla. \u00c8 inoltre utilizzata da navi da crociera, da pesca e da diporto. Il canale \u00e8 anche frequentato da idrovolanti (Ketchikan \u00e8 il centro regionale per il trasporto aereo verso comunit\u00e0 isolate).\nL'isola fa parte della foresta Nazionale di Tongass (\"Tongass National Forest\") e, sul lato orientale del parco nazionale Misty Fiords National Monument.\nUn'unica strada (\"South-North Tongass Hwy\") di 44 chilometri collega la baia di Knudson (\"Knudson Bay\") con la localit\u00e0 di Cannery sull'insenatura di George (\"George Inlet\") passando per le citt\u00e0 di Ketchikan e Saxman.\nStoria.\nIl primo europeo a scoprire l'isola fu l'esploratore spagnolo Jacinto Caama\u00f1o nel 1792; il nome dell'isola \u00e8 stato dato dal capitano George Vancouver in onore del vicer\u00e9 della Nuova Spagna Juan Vicente de G\u00fcemes Padilla Horcasitas y Aguayo secondo conte di Revillagigedo."}
{"id": "3575167", "revid": "1409041", "url": "https://it.wikipedia.org/wiki?curid=3575167", "title": "Bologna Football Club 1958-1959", "text": "Questa voce raccoglie le informazioni riguardanti il Bologna Football Club nelle competizioni ufficiali della stagione 1958-1959.\nStagione.\nNella stagione 1958-1959 il Bologna ha disputato il campionato di Serie A, un torneo a 18 squadre che ha assegnato il titolo di campione d'Italia al Milan con 52 punti in classifica, alle spalle dei rossoneri la Fiorentina con 49 punti e l'Inter con 46 punti. Il Bologna con 31 punti ha ottenuto la decima posizione al centro della classifica, sono retrocessi la Triestina ed il Torino con 23 punti.\nIl Bologna allenato da Alfredo Foni ha giocato un discreto torneo, ha fatto le sue prime apparizioni in prima squadra il giovane talentuoso del vivaio Giacomo Bulgarelli che ha esordito il 19 aprile a Bologna nella vittoria (1-0) sul L. R. Vicenza, si sono messi in evidenza nella squadra rossobl\u00f9, andando in doppia cifra i goleador Ezio Pascutti miglior marcatore stagionale con 17 reti e Gino Pivatelli che ne ha segnati 12."}
{"id": "3575175", "revid": "287204", "url": "https://it.wikipedia.org/wiki?curid=3575175", "title": "Canottieri Caprera", "text": "La Societ\u00e0 Canottieri Caprera \u00e8 una societ\u00e0 di canottaggio fondata nel 1883 a Torino.\nLa sua sede si trova a ridosso del Ponte Umberto I, sulla sponda destra del fiume Po in corso Moncalieri. Si tratta di uno dei circoli remieri pi\u00f9 antichi d'Italia, presente nel 1888 alla fondazione della Federazione Italiana Canottaggio (allora Rowing Club Italiano) nonch\u00e9 insignita nel 1970 della Medaglia d'Argento del C.O.N.I. al merito sportivo e di quella d'Oro nel 1993.\nStoria.\nLa societ\u00e0 venne fondata il 15 aprile 1883 da diciannove giovani, che battezzarono il circolo \"Caprera\" in ricordo delle imprese garibaldine, ancora indimenticate e vive a soli ventidue anni dall'unificazione italiana. I colori sociali scelti furono il rosso ed il bianco. Inizialmente vennero affittati dei locali da due coniugi nella barriera di Piacenza ma presto si fece sentire la necessit\u00e0 di una sede di propriet\u00e0, che venne edificata ed inaugurata nel 1885 in un terreno ceduto alla Caprera dal Comune. La Societ\u00e0 riusc\u00ec cos\u00ec a farsi spazio tra i principali circoli remieri e sportivi di Torino.\nAntonio Masera, esordiente all'et\u00e0 di trentacinque anni, si laure\u00f2 Campione Italiano nella specialit\u00e0 dello \"skiff\" ai primi Campionati Nazionali di Stresa del 1889, traguardo nuovamente conquistato nel 1890 a Pallanza e nel 1891 a Como.\nIl terremoto del 1900 costrinse i soci a ricercare una nuova struttura inaugurata nel 1914 e ancora attiva, sita sulla sponda destra del Po, a ridosso del Ponte Umberto I. Le due guerre mondiali portarono sconvolgimento e terrore anche nelle stanze di Corso Moncalieri. La societ\u00e0 per\u00f2 dal secondo dopoguerra conobbe un periodo di florida attivit\u00e0 agonistica, con l'ampliamento delle proprie strutture e un crescente numero di atleti e soci.\nNel 2006 la squadra Olimpica Statunitense in occasione dei XX Giochi Olimpici Invernali \u00e8 stata ospitata dalla Canottieri Caprera e ha contribuito alla ristrutturazione di alcuni locali. Attualmente al canottaggio si affiancano il tennis grazie alla presenza di tre campi da gioco, il bridge ed una piscina in riva al fiume.\nAtleti ed Allenatori.\nOltre ad Antonio Masera, protagonista nel singolo nella fine dell'Ottocento, la Caprera conobbe successi nazionali di rilievo con Silvio Venesia e Primo Serramoglia nella specialit\u00e0 del due di coppia. Lo stessio Venesia divenne in seguito allenatore della squadra; a succedergli fu negli anni ottanta Danilo Francescon sotto la cui guida il quattro di coppia femminile della Caprera divenne Campione Italiano Assoluto nel 1996 (lo stesso equipaggio vinse anche il Campionato Italiano Assoluto in quattro senza), 1998 e 1999.\nNel 2004 si trasferisce a Torino e diventa l'allenatore della squadra agonistica il laziale Vittorio Altobelli, ex atleta del Corpo Forestale dello Stato e della Nazionale Italiana e artefice del successo di Gianluca Sapino e Giulio Gastaldo, vincitori dei Campionati Italiani Juniores di Varese del 2008 nella barca del due senza. Il 2008 \u00e8 anche l'anno della partecipazione ai Mondiali under23 di Brandeburgo di Ciprian Cursaru.\nI successi recenti.\nIl 2009 ed il 2010 vedono i successi dell'atleta Adaptive Silvia de Maria, campionessa italiana a Gavirate e Piediluco. Nel 2010 inoltre si classifica quinta ai Campionati Mondiali in Nuova Zelanda a Lake Karapiro e nel 2011 riconferma il posto per il Mondiale a Bled dove, piazzatasi nuovamente quinta, qualifica la barca per Londra 2012.\nIl 2012 \u00e8 l'anno dei successi di Gianluca Sapino e Alin Zaharia. Convocati ai raduni dal CT Antonio Baldacci sin da gennaio, entrano a far parte della squadra nazionale U23 e conquistano la vittoria al primo ed al secondo meeting nazionale nella specialit\u00e0 del quattro senza pesi leggeri. La formazione del secondo meeting vede Matteo Pinca, allora in forza alla Canottieri Moto Guzzi, come capovoga, Gianluca e Alin al centro barca e Guido Gravina della Reale Societ\u00e0 Canottieri Cerea come prodiere. L'equipaggio convince il CT che convoca i quattro ragazzi al raduno premondiale a Piediluco ed in seguito li conferma per partecipare al Campionato del Mondo U23 di Trakai in Lituania nella specialit\u00e0 del quattro senza pesi leggeri, imbarcazione della quale l'Italia detiene il Titolo Mondiale conquistato l'anno prima ad Amsterdam dallo stesso Pinca assieme a Luca de Maria, Catello Amarante II e Marcello Nicoletti. Per Sapino si tratta del primo Campionato del Mondo, per Alin invece della terza partecipazione dopo il quarto posto in doppio ai Mondiali Junior nel 2009 a Brive de la Gaillarde ed il Mondiale U23 del 2010 a Brest, saltato il giorno prima della batteria per infortunio. Il Mondiale Lituano inizia nel migliore dei modi: vittoria in batteria e miglior tempo consentono l'accesso diretto alla semifinale in cui il copione si ripete. In finale gli azzurri partono in acqua 5 per decisione della Giuria di assegnare la quinta e la sesta corsia ai migliori tempi registrati nelle fasi precedenti. I quattro ragazzi si mettono subito in testa ma devono contenere le pressioni dell'equipaggio spagnolo. All'intermedio dei primi 500 metri il ritardo degli spagnoli \u00e8 di soli 87 centesimi. A met\u00e0 gara l'equipaggio italiano viaggia a 40 colpi, il vantaggio si consolida e negli ultimi 500 metri Pinca inizia ad allungare e distacca definitivamente gli iberici che tagliano il traguardo con un ritardo di due secondi e 56 centesimi. L'Italia vince e si conferma Campione del Mondo. \u00c8 il primo titolo mondiale vinto da atleti della Canottieri Caprera.\nPoche settimane dopo, a Londra, Silvia de Maria in coppia con Daniele Stefanoni della Societ\u00e0 Canottieri Aniene conquista l'accesso alla finale paralimpica del Doppio Adaptive. In finale l'equipaggio si classificher\u00e0 in sesta posizione.\nA settembre Alin Zaharia viene convocato al raduno di preparazione per i Campionati Europei Assoluti di Varese. Dopo varie prove viene selezionato per gareggiare nel quattro senza pesi leggeri assieme all'olimpico Martino Goretti, Luca de Maria e Armando dell'Aquila, atleti appartenenti al Gruppo Sportivo delle Fiamme Oro. Dopo aver vinto agilmente le batterie, il 4- vince anche la finale ed diventa Campione Europeo."}
{"id": "3575178", "revid": "599013", "url": "https://it.wikipedia.org/wiki?curid=3575178", "title": "Dejan Rusmir", "text": "Carriera.\nSerbia.\nHa iniziato la sua carriera nelle file giovanili del Radnicki Belgrado. Dopo aver impressionato nel il club di terza divisione, nel 2001 viene subito preso dal Partizan Belgrado e viene subito inserito in prima squadra. Nel 2003 lascia il Partizan e si trasferisce al Rad Belgrado dove rimane per tre stagioni.\nRomania.\nNel 2006 si trasferisce in Romania per giocare con il Ceahl\u0103ul Piatra Neam\u0163, squadra che allora era stata promossa in prima divisione. Nelle sue due stagioni con il club ha dato buone prestazioni, ottenendo cos\u00ec un posto da titolare e collezionando 53 presenze in totale, con 10 gol segnati. Per la stagione 2008-2009, si unisce al Farul Costanza, in cui colleziona 27 presenze e 5 gol segnati. Nonostante ci\u00f2 il club rumeno non riesce a salvarsi e retrocede in seconda divisione. Anche se retrocesso, Rusmir rimane con il Farul Costanza per la stagione 2009-2010. In Liga II conta 10 presenze e 1 gol segnato.\nStati Uniti.\nNel febbraio 2011 si unisce alla squadra statunitense del Columbus Crew. \u00c8 stato inserito per la prima volta nella rosa della squadra nella partita dei quarti di finale della CONCACAF Champions League 2011 contro il Real Salt Lake. Ha fatto il suo debutto in Major League Soccer il 19 marzo 2011, nella gara di apertura della stagione 2011 contro il DC United."}
{"id": "3575179", "revid": "92723", "url": "https://it.wikipedia.org/wiki?curid=3575179", "title": "Pietro Donders", "text": "Biografia.\nOrdinato sacerdote nel 1841, part\u00ec come missionario per la Guyana olandese e nel 1867 entr\u00f2 come religioso nella Congregazione del Santissimo Redentore.\nSi dedic\u00f2 all'apostolato presso le popolazioni indigene, gli schiavi neri e i lebbrosi: mor\u00ec nel lebbrosario di Batavia nel 1887.\nIl culto.\nLa sua causa di canonizzazione venne introdotta nel 1913: dichiarato venerabile nel 1945, \u00e8 stato proclamato beato da papa Giovanni Paolo II il 23 maggio 1982.\nLa sua memoria si celebra il 14 gennaio."}
{"id": "3575181", "revid": "767487", "url": "https://it.wikipedia.org/wiki?curid=3575181", "title": "Ferrari 326 MI", "text": "La 326 MI \u00e8 un'autovettura monoposto da competizione prodotta dalla Ferrari nel 1958 in un solo esemplare.\nIl contesto.\nIl modello derivava dalla 246 F1 e nacque sostanzialmente dalla sostituzione del motore di quest'ultima con un propulsore tipo \u201cDino\u201d. Questi motori derivavano l'appellativo dal nome del figlio di Enzo Ferrari, Dino, a cui \u00e8 assegnata la progettazione. Essi possedevano una peculiarit\u00e0: erano dei V6 con l'angolo tra le due bancate di 65\u00b0. Furono progettati con questa caratteristica per ridurre gli ingombri. In particolare, il motore della 326 MI era il massimo sviluppo, inteso come cilindrata, che si poteva ottenere dal monoblocco dei propulsori \u201cDino\u201d. La caratteristica principale della \u201c326 MI\u201d era la leggerezza nei confronti delle monoposto contemporanee, che rendeva la vettura agile e le permetteva di sfruttare la potenza del motore.\nLa sigla numerica nel nome del modello era collegata alle caratteristiche del motore; pi\u00f9 precisamente richiamava la cilindrata, che era di circa 3,2 L, ed il numero dei cilindri, che erano 6 a V. La sigla \u201cMI\u201d invece significava \u201cMonza Indianapolis\u201d, e si riferiva alla gara per cui fu progettata, costruita ed a cui partecip\u00f2.\nLe competizioni.\nIl modello esord\u00ec il 29 giugno 1958 all'Autodromo di Monza in occasione della 500 Miglia di Monza. A questa competizione presero parte vetture monoposto europee e statunitensi idonee a partecipare a gare che si svolgevano su tracciati ovali tipo Indianapolis. La Ferrari e la Maserati parteciparono a questo evento con, rispettivamente, due modelli (la 412 MI e, appunto, la \u201c326 MI\u201d) ed uno. Questa competizione era divisa in tre parti, ciascuna lunga 267 km, che portavano la lunghezza della gara, nell'insieme, a 500 miglia (da cui il nome dell'evento sportivo, 500 Miglia di Monza), ovvero circa 800 km.\nLa \u201c326 MI\u201d fu nell'occasione pilotata da Phil Hill, ma non complet\u00f2 la gara per guai all'accensione. Il pilota statunitense guid\u00f2 poi, nel prosieguo della competizione, l'altra monoposto Ferrari partecipante, ossia la 412 MI.\nCaratteristiche tecniche.\nIl motore era un V6 a 65\u00b0 anteriore e longitudinale. L'alesaggio e la corsa erano rispettivamente di 87 mm e 90 mm, che portavano la cilindrata totale a 3210,12 cm\u00b3. Il rapporto di compressione era di 9,9:1. La potenza massima erogata dal propulsore era di 330 CV a 7250 giri al minuto.\nLa distribuzione era formata da un doppio albero a camme in testa che comandava due valvole per cilindro. L'alimentazione era assicurata da tre carburatori di marca Weber e modello 50 DCN. L'accensione era doppia ed il relativo impianto comprendeva un magnete gemello. La lubrificazione era a carter secco, mentre la frizione era multidisco.\nLe sospensioni anteriori erano indipendenti, con quadrilateri trasversali e barra stabilizzatrice, mentre quelle posteriori erano formate da un ponte De Dion e doppi puntoni. Entrambe avevano installato molle elicoidali ed ammortizzatori telescopici. I freni erano a tamburo, mentre la trasmissione era formata da un cambio manuale a tre rapporti pi\u00f9 la retromarcia. Lo sterzo era a vite senza fine e settore dentato\nIl telaio era tubolare in acciaio, mentre la carrozzeria era monoposto."}
{"id": "3575187", "revid": "963244", "url": "https://it.wikipedia.org/wiki?curid=3575187", "title": "Placida Viel", "text": " Seconda superiora generale delle suore delle Scuole Cristiane della Misericordia, \u00e8 stata proclamata beata da papa Pio XII nel 1951.\nBiografia.\nNel 1835 abbracci\u00f2 la vita religiosa tra le suore delle Scuole Cristiane della Misericordia dell'abbazia di Saint-Sauveur-le-Vicomte, dove gi\u00e0 viveva una sua zia: fu questuante e maestra delle novizie.\nAlla morte di Maria Maddalena Postel, fondatrice dell'istituto, la Viel venne chiamata a succederle come superiora generale della congregazione. Govern\u00f2 la congregazione fino alla morte.\nIl culto.\nLa sua causa di canonizzazione venne introdotta nel 1925: dichiarata venerabile nel 1941, \u00e8 stata proclamata beata da papa Pio XII il 6 maggio 1951.\nLa sua memoria liturgica si celebra il 4 marzo."}
{"id": "3575191", "revid": "123834347", "url": "https://it.wikipedia.org/wiki?curid=3575191", "title": "Maria del Divin Cuore", "text": "\u00c8 nota per aver promosso la consacrazione del mondo al Sacro Cuore di Ges\u00f9, effettuata da papa Leone XIII nel 1899; \u00e8 stata beatificata da papa Paolo VI il 1\u00ba novembre 1975\nBiografia.\nMaria Anna Johanna Franziska Theresia Antonia Huberta Droste zu Vischering nacque insieme al fratello Max l'8 settembre 1863 nel Palazzo Erbdrostenhof a M\u00fcnster, divenendo figlia di una delle pi\u00f9 aristocratiche famiglie della Westfalia (Germania), benemerita per la fedelt\u00e0 alla Chiesa durante la persecuzione del \"Kulturkampf\", e ricevette un'educazione all'altezza delle tradizioni nobiliari e cattoliche dei genitori.\nStudi\u00f2 presso le Dame del Sacro Cuore a Riedenburg e, dopo una breve esperienza tra le Suore di San Giuseppe di Chamb\u00e9ry e alcuni anni di volontario ritiro nel Castello di Darfeld, condusse una vita innocentissima fra pratiche di piet\u00e0 e opere di carit\u00e0, specialmente visitando ed aiutando economicamente gli ammalati nell'ospedale fondato da suo padre. In una di queste visite incontr\u00f2 una ragazza affetta da una malattia che era conseguenza di una vita troppo libera. La madre, che l'accompagnava, avrebbe voluto allontanarla da quel letto ma la figlia pens\u00f2: \"Che cosa avrebbe fatto Ges\u00f9?\" e, tesa la mano, abbracci\u00f2 quell'infelice, sanandone in pochi giorni le piaghe spirituali.\nNacque cos\u00ec in lei la vocazione per la Congregazione di Nostra Signora della Carit\u00e0 del Buon Pastore.\nNel 1888, all'et\u00e0 di 25 anni, entr\u00f2 nel Convento delle Suore del Buon Pastore a M\u00fcnster, Germania, dove, conclusa la formazione religiosa, divenne educatrice delle ragazze bisognose di speciale protezione.\nNel 1894 fu destinata alla missione del Portogallo, ove, trascorsi tre mesi di residenza nel ruolo di assistente alla Madre Superiora del Convento del Buon Pastore di Lisbona, fu nominata Madre Superiora nel Convento del Buon Pastore di Porto. Ivi rimase ininterrottamente dal maggio 1894 alla morte.\nSuor Maria del Divin Cuore, vincendo quotidianamente la naturale ripugnanza per tante e svariate miserie umane, riusc\u00ec, in appena due anni, a fare del Convento di Porto, trovato in condizioni materiali e morali disastrose, un Convento modello, secondo lo spirito dell'Istituto.\nCol permesso dei superiori ottenne dai suoi familiari la sua parte ereditaria come contessa Droste zu Vischering e la spese interamente per il risanamento del vecchio convento e la costruzione di nuovi reparti, fino a renderlo capace di accogliere oltre duecento ospiti. Il Cardinale Am\u00e9rico Ferreira dos Santos Silva, della Diocesi di Porto, segu\u00ec con plauso l'opera della giovane e capacissima Madre Superiora divenuta la madre di tutte le miserie morali di Porto.\nSuor Maria del Divin Cuore fond\u00f2 una casa di prevenzione per bambine bisognose di essere aiutate, guidate, educate; circond\u00f2 con il suo amore chi era in particolari difficolt\u00e0 personali, riport\u00f2 la pace in numerose famiglie e si adoper\u00f2 per legittimare innumerevoli matrimoni. La sua vita a Porto fu una testimonianza evangelica quotidiana nell'imitazione di Ges\u00f9, che cur\u00f2 la pecorella ferita e fortific\u00f2 quella debole.\nMentre esteriormente non trovava soste in quest'opera di carit\u00e0 e di evangelizzazione delle anime, interiormente fu assistita da straordinarie comunicazioni divine, con le quali le fu affidata la missione ecclesiale della consacrazione del genere umano al Sacro Cuore di Ges\u00f9. Sollecit\u00f2 caldamente questa a papa Leone XIII che, premesse le dovute indagini sull'ascetica e mistica di Suor Maria del Divin Cuore, con l'Enciclica \"Annum Sacrum\" del 25 maggio 1899 prescrisse la consacrazione del mondo al Sacro Cuore l'11 giugno dello stesso anno, al chiudersi del secolo XIX e all'inizio del secolo XX.\nSuor Maria del Divin Cuore, compiuta la sua duplice missione di testimonianza evangelica e di messaggera del sacro Cuore, mor\u00ec santamente a Porto l'8 giugno 1899, dopo che per tre anni era rimasta paralizzata e immobile.\nSuor Maria del Divin Cuore \u00e8 stata beatificata da papa Paolo VI il 1\u00ba novembre 1975 al chiudersi nel terzo centenario delle rivelazioni del Sacro Cuore a Margherita Maria Alacoque, alla quale si affianca come apostola della misericordia del Divin Cuore.\nIl culto.\nLa sua causa di canonizzazione fu introdotta nel 1941: dichiarata venerabile nel 1964, \u00e8 stata proclamata beata da papa Paolo VI il 1\u00ba novembre 1975.\nIl corpo della beata Maria del Divin Cuore, ancora incorrotto, \u00e8 esposto alla pubblica venerazione nella chiesa del Sacro Cuore di Ges\u00f9 in Ermesinde, nel nord del Portogallo. Una sua reliquia \u00e8 esposta nel santuario di Cristo Re in Almada.\nIl suo elogio si legge nel martirologio romano all'8 giugno."}
{"id": "3575196", "revid": "767487", "url": "https://it.wikipedia.org/wiki?curid=3575196", "title": "Rent Free", "text": "Rent Free \u00e8 un film muto del 1922 diretto da Howard Higgin. Fu l'ultimo film di Wallace Reid.\nTrama.\nBuell Arnister, Jr preferisce vivere poveramente ma seguendo le sue aspirazioni artistiche piuttosto che intraprendere la carriera di avvocato come pianificato da suo padre. Espropriato del suo studio, deve trovarsi un riparo sui tetti di un palazzo vicino e l\u00ec conosce Barbara Teller. Anche la ragazza vive accampata come pu\u00f2 insieme a Justine, un'amica, dopo essere stata defraudata dalla propria eredit\u00e0 dalla matrigna. Durante una tempesta, i tre trovano rifugio in una stanza del palazzo che non \u00e8 occupata. Buell trova nella tasca di una vestaglia, un biglietto firmato James Teller e indirizzato a suo padre dove il padre di Barbara dichiarava la sua intenzione di lasciare i suoi averi alla figlia. Buel, che ha trovato lavoro come disegnatore, fa uno schizzo del conte de Mourney, il nuovo marito della matrigna di Barbara, che lo invita a cena. La contessa fa arrestare Buell e le due ragazze, ma il giovane mostra il biglietto di Teller: il documento porta alla scoperta di un nuovo testamento che fa di Barbara l'erede di tutti i suoi beni.\nProduzione.\nIl film fu prodotto dalla Famous Players-Lasky Corporation.\nDistribuzione.\nDistribuito dalla Paramount Pictures, il film usc\u00ec nelle sale cinematografiche USA il 1\u00ba gennaio 1922. In Francia, fu distribuito il 17 agosto 1923 con il titolo \"La Crise du logement\" mentre in Finlandia usc\u00ec il 25 novembre dello stesso anno.\nNon si conoscono copie ancora esistenti della pellicola che viene considerata presumibilmente perduta."}
{"id": "3575197", "revid": "287204", "url": "https://it.wikipedia.org/wiki?curid=3575197", "title": "Pauline von Mallinckrodt", "text": "Biografia.\nNata da padre evangelico-luterano e madre cattolica, inizi\u00f2 giovanissima a dedicarsi, in compagnia di un gruppo di collaboratrici, all'assistenza agli orfani, ai malati e ai poveri di Paderborn. Su consiglio dell'arcivescovo di Colonia la compagnia si trasform\u00f2 in congregazione religiosa e la von Mallinckrodt ne fu la fondatrice.\nA causa del \"Kulturkampf\" le suore dovettero abbandonare la Germania: la fondatrice si trasfer\u00ec nelle Americhe e diede un notevole impulso alla diffusione della sua congregazione negli Stati Uniti.\nTornata in Europa, presso la casa madre, si ammal\u00f2 e mor\u00ec nel 1881.\nIl culto.\nLa sua causa di canonizzazione venne introdotta nel 1958: dichiarata venerabile nel 1983, \u00e8 stata proclamata beata da papa Giovanni Paolo II il 14 aprile 1985.\nLa sua memoria liturgica si celebra il 30 aprile."}
{"id": "3575201", "revid": "1641266", "url": "https://it.wikipedia.org/wiki?curid=3575201", "title": "Louise-Th\u00e9r\u00e8se de Montaignac de Chauvance", "text": "Biografia.\nDi nobile famiglia francese, studi\u00f2 presso le Fedeli Compagne di Ges\u00f9 e poi presso il collegio parigino \"des Oiseaux\", tenuto dalle Canonichesse di Sant'Agostino della Congregazione di Nostra Signora.\nDiede inizio a numerose opere per il sostentamento alle chiese povere, l'assistenza alle orfane e il sostegno alle vocazioni sacerdotali. Colpita da una malattia alle gambe, rimase per anni immobilizzata a letto.\nPropag\u00f2 la devozione al Sacro Cuore di Ges\u00f9 e, sotto la direzione del gesuita Fran\u00e7ois-Xavier Gautrelet, fond\u00f2 le Oblate del Cuore di Ges\u00f9.\nFu segretaria generale dell'Apostolato della Preghiera, diretto da Henri Rami\u00e8re.\nIl culto.\nLa sua causa di canonizzazione venne introdotta nel 1914: dichiarata venerabile nel 1988, \u00e8 stata proclamata beata da papa Giovanni Paolo II il 4 novembre 1990.\nLa sua memoria liturgica si celebra il 27 giugno."}
{"id": "3575209", "revid": "767487", "url": "https://it.wikipedia.org/wiki?curid=3575209", "title": "L'eroico salvataggio del diretto di Atlantic", "text": "L'eroico salvataggio del diretto di Atlantic (\"His Picture in the Papers\") \u00e8 un film muto del 1916 diretto da John Emerson sotto la supervisione di D.W. Griffith.\nOltre a comparire come aiuto regista, Erich von Stroheim ricopre il ruolo del killer dei Weazels, colui che attenta alla vita di Cadwalader aggredendolo con un pugnale. Compare in molte altre scene del film, sempre con una benda nera all'occhio.\nL'incontro di boxe cui partecipa il protagonista, \u00e8 arbitrato da Terry McGovern, celebre campione del mondo di pugilato, ormai ritirato, che morir\u00e0 due anni pi\u00f9 tardi. Questa \u00e8 una delle poche volte che McGovern appare su uno schermo.\nTrama.\nPete Prindle deve far pubblicare a tutti i costi una sua foto sul giornale. Per questo, una ne fa e cento ne pensa. Per lui, figlio degenere di Proteus Prindle, grosso industriale di prodotti vegetariani, \u00e8 il solo metodo per rientrare nelle grazie del padre che lo accusa di vita scioperata. Una bella foto che lo porti a testimonial della ditta familiare (pubblicit\u00e0 gratuita!), dimostrer\u00e0 al genitore il suo attaccamento all'azienda. Anche il ricco Cadwalader, padre di Christine, una bella fanciulla che Pete corteggia con successo, \u00e8 della stessa idea: non dar\u00e0 sua figlia a quel brutto soggetto finch\u00e9 non dimostrer\u00e0 di essere degno di suo padre Proteus e dei princip\u00ee di morigeratezza che questi professa da una vita. Mentre Pete escogita uno dietro l'altro piani di scarso successo per vedere la sua foto sul giornale, Cadwalader si trova a dover fronteggiare le minacce di una banda di delinquenti, i Weazels, che lo fanno oggetto di attentati.\nDopo aver finto di essere stato vittima di un incidente stradale che gli procura uno striminzito trafiletto nelle pagine interne, Pete sembra aver finalmente trovato il modo di comparire sui giornali: vincendo un incontro di boxe. Ma, gi\u00e0 in posa per la stampa che dovrebbe immortalare l'avvenimento, \u00e8 interrotto dall'intervento della polizia. Viene persino arrestato per aver aggredito un poliziotto che lo vuole multare perch\u00e9 si aggira su una spiaggia in pigiama: ma niente di ci\u00f2 che combina, nel bene o nel male, gli procura l'agognata foto. Sconsolato, senza un soldo, cammina lungo la ferrovia che porta ad Atlantic City senza una meta.\nSul treno che sopraggiunge, intanto, si trova Cadwalader insieme a Christine e ai detective che lo proteggono dai Weazels. I banditi, per vendicarsi, vogliono deviare il treno e manomettono uno scambio. Un ferroviere, accorso sul luogo, viene malmenato. Pete, non lontano da l\u00ec, soccorre l'uomo e fronteggia da solo tutta la banda, mettendone fuori combattimento tutti i componenti. Salva cos\u00ec il treno e le centinaia di passeggeri a bordo. Finalmente ottiene la sua foto sul giornale: \u00e8 l'eroe del giorno.\nProduzione.\nIl film fu prodotto dalla Fine Arts Film Company.\nDistribuzione.\nDistribuito dalla Triangle Distributing, il film fu presentato in prima a New York il 10 febbraio 1916. Usc\u00ec poi nelle sale cinematografiche statunitensi il 13 febbraio. In Italia venne distribuito dalla \"Comp. Comm. Cin.\" nel 1922.\nCopia del film viene conservata negli archivi della Library of Congress."}
{"id": "3575213", "revid": "830939", "url": "https://it.wikipedia.org/wiki?curid=3575213", "title": "Mar\u00eda Dolores Rodr\u00edguez Sope\u00f1a", "text": "Biografia.\nInizi\u00f2 giovanissima a visitare i poveri e gli ammalati a domicilio insieme a sua madre, dama della San Vincenzo; poi inizi\u00f2 a dedicarsi all'insegnamento del catechismo alle carcerate, alle ricoverate negli ospedali di Madrid e nelle scuole domenicali.\nNel 1872 raggiunse il padre, giudice a Porto Rico, e continu\u00f2 la sua opera di istruzione e formazione religiosa a favore delle ragazze di colore. Si trasfer\u00ec poi, al seguito del padre, a Cuba, dove tent\u00f2 di farsi suora ma venne respinta a causa di un suo difetto alla vista.\nTornata in patria, con l'aiuto di alcuni gesuiti, fond\u00f2 diverse associazioni e una congregazione per la formazione spirituale e l'insegnamento catechistico.\nIl culto.\nLa sua causa di canonizzazione venne introdotta nel 1980: dichiarata venerabile nel 1992, \u00e8 stata proclamata beata da papa Giovanni Paolo II il 23 marzo 2003.\nLa sua memoria liturgica ricorre il 10 gennaio."}
{"id": "3575215", "revid": "1573940", "url": "https://it.wikipedia.org/wiki?curid=3575215", "title": "Varanus acanthurus", "text": "Il varano dalla coda spinosa (Varanus acanthurus ), o varano dalla coda crestata, \u00e8 una lucertola australiana della famiglia dei Varanidi.\nDescrizione.\n\u00c8 un varano di medie dimensioni che pu\u00f2 raggiungere i 70\u00a0cm di lunghezza. La coda \u00e8 lunga 1,3-2,3 volte il resto del corpo. La parte superiore, di colore marrone scuro carico, \u00e8 segnata da una serie di macchie giallognole brillanti o crema che spesso circondano gruppetti di squame scure. La coda, di sezione rotonda, presenta numerose squame spinose. Attorno alla met\u00e0 del corpo vi sono 70-115 squame. La specie si differenzia da \"V. baritji\" e \"V. primordius\", di aspetto molto simile, per la presenza di strisce longitudinali chiare sul collo.\nSottospecie e tassonomia.\nIl varano dalla coda spinosa appartiene ad un gruppo esclusivamente australiano di piccoli varani, il sottogenere \"Odatria\".\nIn passato ne venivano riconosciute tre sottospecie: due continentali, \"V. a. acanthurus\" e \"V. a. brachyurus\", e \"V. a. insulanicus\", che abita solamente l'isola di Groote Eylandt e le isolette di Wessel. Nel 2006, con la pubblicazione di uno studio sul DNA mitocondriale dei varani australiani, gli studiosi hanno scoperto che le due forme continentali non derivano da un'unica entit\u00e0 tassonomica (non sono, quindi, monofiletiche). \"V. a. insulanicus\", al contrario, \u00e8 risultato monofiletico, ma \u00e8 pi\u00f9 strettamente imparentato con \"V. baritji\" che con gli altri \"V. acanthurus\". Secondo alcuni \"V. a. insulanicus\" potrebbe addirittura rappresentare una specie distinta. Wilson e Swan (2010) continuano ancora ad accettare \"V. a. insulanicus\" come una sottospecie valida di \"V. acanthurus\", facilmente distinguibile dalle altre per la colorazione scura e la maggiore presenza di fasce.\nDistribuzione e habitat.\nQuesto rettile ben adattato alla vita nelle regioni aride \u00e8 diffuso nelle regioni settentrionali dell'Australia Occidentale, nel Territorio del Nord e nelle regioni occidentali e nord-occidentali del Queensland. Si incontra solamente in zone aride, specialmente in presenza di alture e affioramenti rocciosi.\nBiologia.\nIl varano dalla coda spinosa, come anche altri varani, ha abitudini diurne, solitarie e terricole. Si incontra spesso al riparo di lastre rocciose, tra i massi o nei crepacci. Solo raramente si rifugia tra gli \"spinifex\". Dal momento che ha un metabolismo lento, \u00e8 meno attivo di altri varani e durante il giorno rimane quasi sempre nascosto nel suo nascondiglio, attendendo probabilmente che le prede gli capitino a tiro. Si nutre soprattutto di insetti, soprattutto ortotteri, coleotteri e scarafaggi, e di piccole lucertole, come scinchi, gechi o piccoli agamidi. Meno frequentemente cattura altri insetti, ragni, chiocciole o giovani marsupiali. Ricava dal cibo circa il 70% del fabbisogno idrico.\nRiproduzione.\nIn cattivit\u00e0 le covate di questa specie possono essere costituite anche da 18 uova. I piccoli sgusciano fuori dopo 3-5 mesi di incubazione e misurano 15\u00a0cm. Le notizie riguardanti la biologia riproduttiva in natura sono scarse. Molto probabilmente i maschi divengono sessualmente maturi quando raggiungono una lunghezza, coda esclusa, di 12\u00a0cm, mentre le femmine quando misurano, coda esclusa, 10\u201314\u00a0cm. L'ovulazione avviene in agosto e novembre. Le uova vengono deposte in gallerie scavate dalla madre."}
{"id": "3575226", "revid": "1711941", "url": "https://it.wikipedia.org/wiki?curid=3575226", "title": "Politica della Tunisia", "text": "La politica della Tunisia \u00e8 conforme al quadro di una repubblica costituzionale democratica, con un presidente che funge da capo di Stato, il primo ministro come capo del governo, un parlamento bicamerale e un sistema giudiziario influenzato dal diritto civile francese, con la scena politica dominata dal Raggruppamento Costituzionale Democratico (RCD) che faceva capo al primo Presidente della Tunisina Habib Bourguiba e, in seguito, al suo successore Zine El-Abidine Ben Ali. Nel 2011 una sommossa popolare port\u00f2 alla cacciata del presidente e allo smantellamento del partito, aprendo la strada all'attuale democrazia multipartitica.\nLa Tunisia \u00e8 membro della Lega Araba, dell'Unione africana e dell'Organizzazione della cooperazione islamica. Mantiene strette relazioni diplomatiche con la Francia e l'Unione europea, con la quale, nel 1995, ha stretto la collaborazione denominata Processo di Barcellona.\nOrdinamento dello Stato.\nPotere esecutivo.\nIl Presidente della Tunisia viene eletto per un mandato di cinque anni. Egli nomina il primo ministro che \u00e8 a capo del Governo, al quale \u00e8 affidato il potere esecutivo del Paese. I governatori vengono eletti dal governo centrale e sono a capo dei 24 governatorati in cui \u00e8 suddiviso lo Stato. Questi enti territoriali sono a loro volta suddivisi in \"delegazioni\", che raggruppano diversi comuni o \"consigli rurali\". La pi\u00f9 piccola suddivisione amministrativa \u00e8 l'\u02bfimadat.\nI sindaci e i consigli comunali sono eletti direttamente dai cittadini.\nPotere legislativo.\nIl potere legislativo \u00e8 esercitato dal Parlamento. Prima della riforma costituzionale del 1\u00ba giugno 2002, il parlamento era monocamerale. Con la creazione di una seconda camera, il parlamento diviene bicamerale e si trova da allora composto dalla Camera dei Deputati e (chiamata \"Assemblea Nazionale\" tra il giugno 1959 ed il giugno 1981), e dalla Camera dei Consiglieri.\nLa camera bassa del Parlamento della Tunisia \u00e8 la Camera dei deputati (\"Majlis al-Nuwaab\"), che \u00e8 composta da 214 seggi. I deputati vengono eletti con voto popolare e rimangono in carica per un periodo di cinque anni. Almeno il 25% dei seggi deve essere riservato ai parlamentari appartenenti ai gruppi di opposizione; oltre il 27% dei deputati tunisini sono donne.\nLa camera alta \u00e8 invece la Camera dei consiglieri, che comprende 112 membri, tra i quali ci sono i rappresentanti dei governatorati (ovvero le province), rappresentanti delle organizzazioni professionali e delle figure nazionali. 41 consiglieri sono nominati direttamente dal capo dello Stato. Il 15% dei membri della Camera dei consiglieri sono donne.\nIl Partito Rassemblement Constitutionnel D\u00e9mocratique (RCD) di Zine El-Abidine Ben Ali ed i suoi predecessori hanno monopolizzato la vita parlamentare a partire dall'indipendenza. Senza la quota di seggi destinati ai partiti d'opposizione e garantita dalla legge elettorale, i partiti d'opposizione riconoscono che sono stati assenti dal parlamento poich\u00e9 RCD ha ottenuto ufficialmente quasi il 90% dei voti a tutte le elezioni, avendo cos\u00ec il 100% dei seggi a causa del sistema elettorale maggioritario.\nIn seguito alla Rivoluzione tunisina, le due camere votano il pieno potere al presidente ad interim che pu\u00f2 governare coi decreti legge. Cessa quindi la loro attivit\u00e0 in attesa dell'elezione dell'Assemblea Costituente del 2011.\nPotere giudiziario.\nIl sistema giuridico tunisino si basa sul diritto civile francese; sono ammesse revisioni delle norme attraverso atti legislativi della Corte Suprema in seduta comune. Il potere giudiziario \u00e8 indipendente, anche se il consiglio giudiziario \u00e8 presieduto dal capo dello Stato. La parita di uomo e donna nella legge e societa \u00e8 singolare in tutto il mondo arabo.\nPartiti politici.\nAppello della Tunisia (\"Nid\u0101\u02be T\u016bnus\").\nPrimo partito della Tunisia \u00e8 Appello della Tunisia (\"\u1e24araka Nid\u0101\u02be T\u016bnus\", ossia \"Movimento dell'appello della Tunisia\"), \u00e8 un partito di matrice laica fondato nel 2012 dall'allora Primo ministro, ex Presidente della Repubblica, Beji Caid Essebsi.\nIl partito, di chiara ispirazione neo-bourguibista, dichiara di sostenere l'attuazione di un piano di salvataggio dell'economia nazionale, un piano sociale di dedicare maggiore attenzione ai giovani;\nil varo, nel quadro di un consenso nazionale, di misure per garantire la neutralit\u00e0 dell'amministrazione e delle moschee, mettendo fine al fenomeno delle milizie private; la salvaguardia delle libert\u00e0 collettive e individuali acquisite e metterle al riparo da tutte le eventuali violazioni e minacce; l'applicazione della legge in modo da prevenire i pericoli del terrorismo.\nEnnahdha.\nEnnahdha (letteralmente: \"Rinascimento\") \u00e8 un partito islamico moderato fondato nell'1981, il suo leader \u00e8 Rachid Ghannouchi, recentemente tornato nel paese dopo vent\u2019anni di esilio nel Regno Unito. Il Partito dichiara di supportare il pluralismo, la democrazia e la parit\u00e0 dei diritti tra uomo e donna, inoltre afferma di non volere n\u00e9 imporre il velo in nome dell\u2019Islam n\u00e9 di bandirlo in nome del secolarismo. Ghannouchi dichiara di ispirarsi al Partito per la Giustizia e lo Sviluppo (APK) turco mentre rifiuta paragoni con i Talebani o l\u2019Iran; nonostante ci\u00f2 i laicisti ne restano comunque diffidenti. Ennahdha \u00e8 molto popolare tra i contadini soprattutto per aver finanziato matrimoni e pasti successivi al ramadan; secondo gli ultimi sondaggi il 25% degli intervistati lo vede con favore.\nPartito Democratico Progressista (PDP).\nIl Partito Democratico Progressista fu fondato nel 1983 da Ahmed Najib Chebbi ed oper\u00f2 legalmente anche durante il regime di Ben Ali, dal 2006 \u00e8 il primo partito ad avere un segretario donna: Maya Jribi. Il Partito Democratico Progressista si schiera a favore di un salario minimo e di incentivi per gli investimenti stranieri. Dato la sua natura laica esso \u00e8 il rivale di Ennahdha che accusa di voler creare uno \u201cstato ideologico\u201d inoltre; da gennaio, il suo fondatore \u00e8 Ministro per lo Sviluppo Regionale ed il 16% degli intervistati ne \u00e8 simpatizzante.\nUnione Patriottica Libera.\nUnione Patriottica Libera \u00e8 un controverso partito centrista che sostiene l\u2019economia di mercato, i valori moderni e si oppone alla collaborazione con i partiti islamisti come il rivale Ennahdha. L\u2019UPL \u00e8 stato fondato durante l\u2019insurrezione da Slim Riahi, un trentanovenne divenuto ricco investendo nel settore energetico e immobiliare in Libia. Nonostante la massiccia campagna pubblicitaria il partito viene solamente accennato nei sondaggi. In agosto Riahi ha affermato che comprer\u00e0 il 20% di Dar Assabah, un grande editore giornalistico, fatto contestato dai blogger tunisini che lo accusano di voler diventare un \u201cBerlusconi tunisino\u201d nonostante non si sia candidato. Non \u00e8 da escludere una futura coalizione tra Unione Patriottica Libera e il Partito Democratico Progressista.\nAfek Tounes.\nFondato da un economista neoliberale e capeggiato dal professore di medicina Emna Mnif Afek Tounes \u00e8 l\u2019opposto del PCOT e spesso percepito come elitario e borghese. In giugno il partito tent\u00f2 di tenere un incontro, impedito dai residenti che lo collegarono al partito del vecchio regime, l\u2019AT ha smentito ogni legame con l\u2019RCD.\nEttakatol.\nAnche conosciuto come Forum Democratico per il Lavoro e le Libert\u00e0 \u00e8 un partito di centro-sinistra fondato nel 1994 e legale solo dal 2002, il suo leader \u00e8 Mustafa Ben Jaafar che, per un breve periodo fu anche Ministro della Salute.\nIl programma del FDTL si focalizza su trasparenza (anche interna), anti-corruzione e riforma del diritto ereditario in favore delle donne; il partito ha anche condannato la violenza domestica nonostante non ci siano candidati donna tra le sue fila. Ettakatol fa della sua base volontaria il suo punto di forza, la stessa che ha fatto campagna elettorale porta a porta inoltre il partito possiede una delle pi\u00f9 vivaci piattaforme mediatiche e si dimostra disponibile a coalizzarsi con altri partiti progressisti.\nPartito del Congresso per la Repubblica.\nIl CPR \u00e8 un partito laico, di centro-sinistra fondato nel 2001 ma bandito l\u2019anno seguente. \u00c8 guidato dal fisico attivista per i diritti umani Moncef Marzouki, rientrato dall\u2019esilio nel 2011. Il Partito del Congresso per la Repubblica si batte per l\u2019abolizione di censura, polizia politica e per affermare il rispetto dei diritti umani. Il CPR rifiuta ogni tipo di finanziamento dal mondo degli affari o da ogni altra fonte esterna inoltre, l\u20198% dell'elettorato lo d\u00e0 per favorito.\nCoalizione Modernista Democratica.\nLa Coalizione Modernista Democratica (PDM) \u00e8 una coalizione formata da Ettajdid (Rinnovamento) di centro-sinistra, Partito Socialista di Sinistra, Partito Repubblicano e Via Centrista. Il PDM \u00e8 un movimento secolare dove met\u00e0 delle liste sono guidate da donne e dove figura il ventiquattrenne Amal Nasser, il pi\u00f9 giovane candidato della Campagna elettorale.\nL'Alleanza chiede l'abolizione della pena di morte e una leggere ereditaria non sessualmente discriminatoria.\nPartito Pirata Tunisino.\nIl PPT \u00e8 un piccolo partito affiliato al Movimento internazionale dei partiti pirata che promuove la riforma del copyright, il diritto alla Privacy e la trasparenza del governo. \nUno dei suoi membri di spicco \u00e8 \nSlim Amamou, CEO di una compagnia per sviluppo del Web e Segretario di Stato per lo Sport e la giovent\u00f9 fino alle sue dimissioni in seguito del blocco da parte del governo tunisino di vari siti web.\nIl PPT non \u00e8 stato legalizzato per le elezioni del 2011.\nPartito Comunista dei Lavoratori Tunisini.\nIl Partito Comunista dei Lavoratori Tunisini \u00e8 un partito marxista-leninista popolare nelle zone costiere, fra i manifestanti di Piazza Kasbah e tra gli studenti. Fu fondato nel 1986 ma rest\u00f2 al bando fino al 2011, il suo leader \u00e8 Hamma Hammami pi\u00f9 volte arrestato, torturato e minacciato di morte per la sua attivit\u00e0 politica.\nHizb ut-Tahrir.\nHizb ut-Tahrir \u00e8 un partito panislamico salafita molto pi\u00f9 piccolo e conservatore di Ennahdha, a cui le autorit\u00e0 hanno vietato di candidarsi perch\u00e9 anti-democratico. In risposta il suo leader Ridha Belhadj ha affermato di non avere bisogno l\u2019autorizzazione del governo perch\u00e9 ha gi\u00e0 quella del popolo.\nGli eredi dell\u2019 RCD.\nDalle ceneri del partito del dittatore Ben Ali sono nate nuove formazioni come: al-Waten (La Nazione), fondato dall\u2019 ex ministro del Commercio e Turismo ed ex Ministro dell\u2019Interno; (L\u2019iniziativa); il partito della Giustizia e della Libert\u00e0; ed il partito dell\u2019Indipendenza per la Libert\u00e0.\nCandidati indipendenti.\nAbdennaceur Laouini: attivista di sinistra ed avvocato, leader della protesta degli avvocati tunisini del 2010, \u00e8 candidato a Sfax.\nYoussef Seddik: filosofo e antropologo membro di una lista indipendente nelle periferia di Tunisi.\nAbdelfattah Morou: ex membro di Ennahdha che ha messo insieme 20 liste indipendenti in giro per la Tunisia.\nRiadh Guerfali: professore di legge e blogger che scrive sul blog dissidente Nawaat.org. Si \u00e8 candidato nella citt\u00e0 di Bizerte.\nYassine Ayari: cyber-attivista, sostenitore della lotta contro la censura di Internet, \u00e8 candidato a Zaghouan"}
{"id": "3575229", "revid": "1005847", "url": "https://it.wikipedia.org/wiki?curid=3575229", "title": "Elezioni presidenziali in Tunisia del 1989", "text": ""}
{"id": "3575231", "revid": "1005847", "url": "https://it.wikipedia.org/wiki?curid=3575231", "title": "Elezioni presidenziali in Tunisia del 1994", "text": ""}
{"id": "3575233", "revid": "52076", "url": "https://it.wikipedia.org/wiki?curid=3575233", "title": "Repubblica Tunisina", "text": ""}
{"id": "3575234", "revid": "1005847", "url": "https://it.wikipedia.org/wiki?curid=3575234", "title": "Elezioni presidenziali in Tunisia del 1999", "text": ""}
{"id": "3575235", "revid": "1005847", "url": "https://it.wikipedia.org/wiki?curid=3575235", "title": "Elezioni presidenziali in Tunisia del 2004", "text": ""}
{"id": "3575236", "revid": "1005847", "url": "https://it.wikipedia.org/wiki?curid=3575236", "title": "Elezioni presidenziali in Tunisia del 2009", "text": ""}
{"id": "3575237", "revid": "106908", "url": "https://it.wikipedia.org/wiki?curid=3575237", "title": "Raggruppamento Costituzionale Democratico", "text": "Il Raggruppamento Costituzionale Democratico (RCD, ; in francese \"Rassemblement Constitutionnel D\u00e9mocratique\") \u00e8 stato un partito politico tunisino.\nFondato dal presidente tunisino Ben Ali sulle ceneri del Partito Socialista Desturiano, ha dominato la scena politica tunisina sotto la sua presidenza. Ha cessato di esistere di fatto con la caduta del fondatore nel gennaio 2011, e giuridicamente nel marzo 2011.\nIl partito ha fatto parte dell'Internazionale Socialista, da cui \u00e8 stato espulso il 17 gennaio 2011."}
{"id": "3575239", "revid": "1005847", "url": "https://it.wikipedia.org/wiki?curid=3575239", "title": "Partito dell'Unit\u00e0 Popolare", "text": "Il Partito dell'Unit\u00e0 Popolare (in francese: \"Parti de l'Unit\u00e9 Populaire\" - PUP; in arabo: \u062d\u0632\u0628 \u0627\u0644\u0648\u062d\u062f\u0629 \u0627\u0644\u0634\u0639\u0628\u064a\u0629) \u00e8 un partito politico tunisino.\nStoria.\nIl partito nacque nel 1981 da una scissione di alcuni membri dissidenti del Movimento dell'Unit\u00e0 Popolare. Ottenne per la prima volta 2 seggi nelle elezioni generali tunisine del 1994, con lo 0,30% dei voti. Ottenne poi 7 seggi nelle elezioni del 1999, 11 nel 2004 (3,64%) e 12 nel 2009 (3,39%). Non ottenne invece seggi nelle consultazioni del 2014."}
{"id": "3575241", "revid": "1005847", "url": "https://it.wikipedia.org/wiki?curid=3575241", "title": "Movimento per il Rinnovamento", "text": "Il Movimento per il Rinnovamento (; francese: \"Mouvement Ettajdid\") \u00e8 stato un partito politico di ispirazione socialista fondato in Tunisia nel 1993.\n\u00c8 erede del Partito Comunista Tunisino.\nAlle elezioni per l'Assemblea costituente del 2011 il partito ader\u00ec alla coalizione del Polo Democratico Modernista, insieme al \"Partito Socialista di Sinistra\", a \"Via di Centro\" e al \"Partito repubblicano\". Il PDM ottenne appena 5 seggi su 217 in Costituente.\nIl partito \u00e8 confluito in nuovo soggetto, Via Social Democratica, insieme al Partito Laburista Tunisino."}
{"id": "3575244", "revid": "1005847", "url": "https://it.wikipedia.org/wiki?curid=3575244", "title": "Elezioni presidenziali in Tunisia del 1959", "text": ""}
{"id": "3575245", "revid": "290351", "url": "https://it.wikipedia.org/wiki?curid=3575245", "title": "C.S. Lee", "text": ""}
{"id": "3575246", "revid": "290351", "url": "https://it.wikipedia.org/wiki?curid=3575246", "title": "LA 5", "text": ""}
{"id": "3575260", "revid": "125472734", "url": "https://it.wikipedia.org/wiki?curid=3575260", "title": "Vince Gilligan", "text": "Biografia.\nNato a Richmond, in Virginia, da madre insegnante e padre impiegato, Vince Gilligan inizia a nutrire un interesse per il cinema quando, diventato amico del futuro montatore Angus Wall, la madre di quest'ultimo gli prest\u00f2 le sue videocamere da super 8, utilizzandone alcune per girare dei video con suo fratello minore Patrick. Uno dei suoi primi lavori cinematografici fu un film di genere fantascientifico dal titolo \"Space Wreck\", con protagonista suo fratello, che gli fece vincere un concorso cinematografico all'Universit\u00e0 della Virginia.\nNel 1985 inizi\u00f2 a frequentare l'Universit\u00e0 di New York, dove si laurea in produzione cinematografica. Durante la sua permanenza al college, lavor\u00f2 anche alla stesura di una sceneggiatura dal titolo \"Fast Food\", che ricevette nel 1989 il Virginia Governor's Screenwriting Award, che consentir\u00e0 di trasformare la sceneggiatura in un film. Uno dei giudici della competizione era il produttore cinematografico Mark Johnson, che si disse impressionato dal lavoro svolto da Gilligan.\nIl successo per Gilligan arriv\u00f2 nel 1995, quando inizi\u00f2 a lavorare nella serie televisiva \"X-Files\", di cui \u00e8 sempre stato un fan. Present\u00f2 una sua sceneggiatura alla Fox che alla fine divent\u00f2 il ventitreesimo episodio della seconda stagione. Da qui in poi inizi\u00f2 a scrivere altri 29 episodi, oltre a lavorare per la serie dapprima come consulente creativo e poi come produttore esecutivo dalla sesta alla nona stagione. \nNel 2001, insieme a Chris Carter, John Shiban e Frank Spotnitz, cre\u00f2 la serie spin-off di \"X-Files\" dal titolo \"The Lone Gunmen\". Nel 2008 lavor\u00f2, insieme a Vincent Ngo, alla sceneggiatura del film \"Hancock\", con protagonista Will Smith.\nNel 2007 inizi\u00f2 a lavorare a una nuova serie televisiva, \"Breaking Bad\", che debutt\u00f2 sul canale AMC il 20 gennaio 2008 e di cui lo stesso Gilligan ha scritto e diretto il primo episodio, oltre a scrivere e dirigere anche episodi futuri. La serie ebbe un clamoroso successo e ricevette anche numerosi premi, tra cui il premio Emmy per la migliore serie drammatica nel 2013 e nel 2014. Gi\u00e0 dopo la messa in onda dell'ultimo episodio nel settembre 2013, Gilligan stipul\u00f2 un accordo con la AMC per produrre una serie spin-off dal titolo \"Better Call Saul\", incentrata sull'avvocato Saul Goodman. La serie ha debuttato l'8 febbraio 2015 e, come il suo predecessore, \u00e8 stata anch'essa acclamata da critica e pubblico.\nNel 2019 debutta come regista cinematografico con il film \"El Camino - Il film di Breaking Bad\", sequel dell'omonima serie televisiva, incentrata sul personaggio di Jesse Pinkman dopo il termine dell'ultima stagione."}
{"id": "3575261", "revid": "1005847", "url": "https://it.wikipedia.org/wiki?curid=3575261", "title": "Capi di Stato della Tunisia", "text": ""}
{"id": "3575267", "revid": "135491", "url": "https://it.wikipedia.org/wiki?curid=3575267", "title": "24\u00b0 Festival di Cannes", "text": ""}
{"id": "3575269", "revid": "135491", "url": "https://it.wikipedia.org/wiki?curid=3575269", "title": "25\u00b0 Festival di Cannes", "text": ""}
{"id": "3575270", "revid": "135491", "url": "https://it.wikipedia.org/wiki?curid=3575270", "title": "26\u00b0 Festival di Cannes", "text": ""}
{"id": "3575271", "revid": "135491", "url": "https://it.wikipedia.org/wiki?curid=3575271", "title": "27\u00b0 Festival di Cannes", "text": ""}
{"id": "3575272", "revid": "135491", "url": "https://it.wikipedia.org/wiki?curid=3575272", "title": "28\u00b0 Festival di Cannes", "text": ""}
{"id": "3575273", "revid": "135491", "url": "https://it.wikipedia.org/wiki?curid=3575273", "title": "29\u00b0 Festival di Cannes", "text": ""}
{"id": "3575274", "revid": "135491", "url": "https://it.wikipedia.org/wiki?curid=3575274", "title": "30\u00b0 Festival di Cannes", "text": ""}
{"id": "3575275", "revid": "135491", "url": "https://it.wikipedia.org/wiki?curid=3575275", "title": "31\u00b0 Festival di Cannes", "text": ""}
{"id": "3575276", "revid": "135491", "url": "https://it.wikipedia.org/wiki?curid=3575276", "title": "32\u00b0 Festival di Cannes", "text": ""}
{"id": "3575278", "revid": "135491", "url": "https://it.wikipedia.org/wiki?curid=3575278", "title": "33\u00b0 Festival di Cannes", "text": ""}
{"id": "3575279", "revid": "135491", "url": "https://it.wikipedia.org/wiki?curid=3575279", "title": "34\u00b0 Festival di Cannes", "text": ""}
{"id": "3575281", "revid": "124123", "url": "https://it.wikipedia.org/wiki?curid=3575281", "title": "Masiela Lusha", "text": "Riconoscimenti.\nYoung Artist Award"}
{"id": "3575283", "revid": "135491", "url": "https://it.wikipedia.org/wiki?curid=3575283", "title": "35\u00b0 Festival di Cannes", "text": ""}
{"id": "3575284", "revid": "135491", "url": "https://it.wikipedia.org/wiki?curid=3575284", "title": "36\u00b0 Festival di Cannes", "text": ""}
{"id": "3575285", "revid": "135491", "url": "https://it.wikipedia.org/wiki?curid=3575285", "title": "37\u00b0 Festival di Cannes", "text": ""}
{"id": "3575287", "revid": "135491", "url": "https://it.wikipedia.org/wiki?curid=3575287", "title": "38\u00b0 Festival di Cannes", "text": ""}
{"id": "3575288", "revid": "1924342", "url": "https://it.wikipedia.org/wiki?curid=3575288", "title": "AKB48", "text": "Le AKB48 sono un gruppo musicale giapponese di idol femminili creato nel 2005 dal paroliere e produttore discografico Yasushi Akimoto. Le AKB48 prendono il nome da Akihabara, il quartiere di Tokyo in cui si trova il teatro proprio del gruppo. Le AKB48 ci si esibiscono ogni giorno.\nLe AKB48 detengono il Guinness dei primati per essere il pi\u00f9 numeroso gruppo pop del mondo, essendo nel 2015 composto da pi\u00f9 di 130 ragazze divise in vari team.\nLe AKB48 sono molto popolari in Giappone. Al 2015 il gruppo ha venduto oltre 41 milioni di dischi, tra singoli (36 milioni) e album (5 milioni). Gli ultimi trentacinque singoli consecutivi del gruppo sono stati al numero uno nella classifica settimanale Oricon, con gli ultimi trenta ad aver venduto almeno 1 milione di copie. Le AKB48 sono inoltre le maggiori artiste musicali in termini di singoli venduti in Giappone; il singolo di maggior successo commerciale del gruppo, \"Teacher Teacher\", ha venduto oltre 3 milioni di copie.\nConcetto.\nIl concetto su cui si fonda il gruppo delle AKB48 \u00e8 incentrato sulla possibilit\u00e0 di \u00abincontrare vere idol ogni giorno\u00bb. Il produttore e ideatore del gruppo Yasushi Akimoto decise di creare un gruppo idol che, a differenza dei normali gruppi idol che prediligono le esibizioni in televisione piuttosto che quelle dal vivo, avesse un proprio luogo in cui esibirsi giornalmente. L'\"AKB48 Theatre\", dove le ragazze si esibiscono, \u00e8 situato ad Akihabara, Tokyo.\nI membri delle AKB48 sono suddivisi in diversi in modo che essi possano esibirsi in diversi Paesi e citt\u00e0 contemporaneamente. Inizialmente i team erano composti ciascuno da 16 in modo da raggiungere il numero di 48 membri totali, ma col passare degli anni il loro numero \u00e8 stato soggetto a frequenti cambiamenti.\nLe componenti delle AKB48 sono ragazze di et\u00e0 compresa tra la prima adolescenza e i 25 anni circa, scelte tramite audizioni che si svolgono in Giappone a cadenza irregolare. Una delle regole per poter rimanere all'interno del gruppo \u00e8 il divieto di frequentare persone del sesso opposto, in modo da non disilludere i fan. Nel caso un membro del gruppo infranga tale regola rischia una punizione o l'espulsione dal gruppo stesso. La formazione inoltre cambia spesso per via della presenza del sistema denominato , per il quale un membro, una volta raggiunta una certa et\u00e0 o avendo raggiunto i propri obiettivi, abbandona il gruppo venendo sostituito da una , le quali imparano le canzoni e le coreografie dei membri titolari in modo da essere sempre disponibili per un'eventuale sostituzione. Oltre a cantare e a esibirsi in teatro, le componenti delle AKB48 partecipano a show e variet\u00e0 televisivi, partecipano in qualit\u00e0 di attrici in dorama e film e sono fortemente pubblicizzate dai mass media giapponesi. Il gruppo inoltre tiene regolarmente degli eventi denominati , durante i quali i fan hanno la possibilit\u00e0 di incontrare e stringere la mano alla propria beniamina.\n\"Sister group\".\nSister group delle AKB48 in Giappone e nel resto dell'Asia\nIl concetto delle AKB48 \u00e8 stato applicato anche ad altre citt\u00e0 del Giappone e del resto dell'Asia, attraverso la creazione dei cosiddetti , i quali si esibiscono a loro volta nei propri teatri e saltuariamente con le stesse AKB48; quando ci\u00f2 accade l'intero gruppo viene identificato con l'appellativo di \"48 Group\" o \"AKB48 Group\".\nIn Giappone vi sono le SKE48 (Sakae, Nagoya), le NMB48 (Namba, Osaka), le HKT48 (Hakata, Fukuoka), le NGT48 (Niigata), le STU48 (Setouchi e zona costiera del Mare interno di Seto), oltre alle SDN48, gruppo attivo dal 2010 al 2012 e costituito da ragazze dall'immagine pi\u00f9 matura. Nel resto dell'Asia il primo gruppo a vedere la luce furono le JKT48 (Giacarta), seguite dalle BNK48 (Bangkok), le MNL48 (Manila) e le TPE48 (Taipei), le quali devono ancora debuttare ufficialmente. In origine vi erano anche le SHN48 (Shanghai), ma la produzione delle AKB48 sospese ogni tipo di collaborazione a partire dal 9 giugno 2016, e da allora il gruppo cinese agisce in completa autonomia dal gruppo principale.\nVi \u00e8 anche la possibilit\u00e0 che un membro faccia parte di due diversi gruppi contemporaneamente o che questo venga trasferito permanentemente da un gruppo a un altro. In aggiunta ai \"sister group\" le AKB48 hanno inoltre due \"gruppi rivali\", le Nogizaka46 e il suo relativo \"sister group\", le Sakurazaka46.\nElezioni e torneo di morra cinese.\nUn'altra idea legata al progetto, e posta in essere per la prima volta nel 2009, \u00e8 quella delle con i quali i fan del gruppo eleggono i membri delle AKB48 che partecipano alla registrazione del singolo successivo. I fan hanno la possibilit\u00e0 di eleggere la propria idol preferita attraverso l'acquisto dell'ultimo singolo (il cosiddetto \"election single\") o, in alternativa, attraverso i prodotti dell'app mobile del gruppo o tramite sottoscrizione al fan club. I membri che raggiungono il maggior numero di voti ricevono grande esposizione mediatica, mentre la vincitrice diventa la \"frontwoman\" o del gruppo durante le esibizioni dal vivo del singolo in uscita. Rino Sashihara \u00e8 la componente del gruppo che detiene il numero maggiore di vittorie nella storia delle elezioni, con quattro trionfi.\nNel 2010, \u00e8 stato lanciato un nuovo sistema di selezione: le ragazze competono fra loro in un torneo di morra cinese per partecipare alla registrazione di un singolo. Mayumi Uchida ha vinto il primo torneo partecipando cos\u00ec al singolo \"Chance no junban\" come \"center\".\nStoria.\n2005-2007: prime audizioni e formazione dei team.\nNel luglio 2005 il produttore Yasushi Akimoto tenne le prime audizioni per la formazione di un gruppo idol femminile con base ad Akihabara, Tokyo. Alla prima audizione parteciparono circa 8.000 ragazze delle quali 20 sarebbero andate a formare il Team A. L'8 dicembre quest'ultimo si esib\u00ec per la prima volta all'AKB48 Theatre davanti a un pubblico pagante di sole sette persone. Nel gennaio 2006 Mariko Shinoda, cameriera del bar ufficiale delle AKB48, si un\u00ec al gruppo grazie alla sua grande popolarit\u00e0 tra i clienti abituali del bar, che convinse Akimoto a concederle un'audizione speciale.\nLa seconda audizione, nel febbraio 2006, fu organizzata in collaborazione con la compagnia di telecomunicazioni NTT docomo. A essa parteciparono inviando tramite telefono cellulare il proprio provino circa 12.000 aspiranti idol, delle quali 18 vennero scelte per formare il Team K. Nello stesso mese la AKB48 debuttarono sotto un'etichetta indipendente col singolo \"Sakura no hanabiratachi\". Il disco entr\u00f2 nella top ten della Oricon vendendo 22.011 nella prima settimana, un discreto risultato per una pubblicazione di una casa discografica indipendente. Il 31 marzo Yuki Usami fu la prima componente a lasciare il gruppo. Il 7 giugno il gruppo pubblic\u00f2 il secondo singolo dal titolo \"Skirt, hirari\", e in agosto firm\u00f2 un contratto con la major DefStar Records, sotto-etichetta della Sony Music Japan.\nLa terza audizione si tenne nell'ottobre del 2006. Tra le 13.000 ragazze che vi parteciparono ne furono scelte 13 che trovarono posto nel nuovo Team B, che venne creato nel dicembre dello stesso anno. In questo periodo Akimoto accarezz\u00f2 l'idea di riorganizzare il gruppo in due team chiamati \"Baragumi\" e \"Yurigumi\", ma il progetto venne presto accantonato.\nIl primo singolo sotto la DefStar, \"Aitakatta\", fu pubblicato il 25 ottobre. Il brano fu inciso da 21 componenti scelti tra il Team A e il Team K, ed eseguito per la prima volta durante un programma televisivo in occasione della 58\u00aa edizione del \"K\u014dhaku uta gassen\".\nIl secondo singolo con la DefStar (il quarto in assoluto), \"Seifuku ga jama o suru\", fu pubblicato il 31 gennaio 2007, debuttando al settimo posto della classifica Oricon. Il suo testo e video musicale avevano come tema il fenomeno sociale \"enjo k\u014dsai\" e per questo motivo ricevette numerose critiche negative in quanto argomento considerato non adatto a delle adolescenti. Anche il singolo successivo, \"Keibetsu shiteita aij\u014d\", era incentrato su un altro fenomeno sociale molto diffuso in Giappone, il bullismo. Il 10 marzo il gruppo inizi\u00f2 il primo tour nazionale e nei mesi successivi vennero pubblicati altri tre singoli: \"Bingo!\", \"Boku no taiy\u014d\" e \"Y\u016bhi o miteiru ka?\". Nel frattempo alcuni membri quali Y\u016bko \u014cshima, Sayaka Akimoto, Atsuko Maeda e Haruna Kojima furono impegnati nelle riprese del film \"Densen uta\".\n2008-2010: \"Set List: Greatest Songs 2006-2007\" e \"Kamikyokutachi\".\nIl 1\u00ba gennaio 2008 usc\u00ec nei negozi il primo album in studio del gruppo, \"\", una raccolta dei singoli fino allora pubblicati pi\u00f9 alcuni brani eseguiti nei live in teatro. L'album vendette circa 27.000 copie. Questo anticip\u00f2 l'uscita del settimo singolo, \"Romance, irane\", pubblicato il 23 gennaio. Il 27 febbraio le AKB48 pubblicarono il loro ottavo singolo, \"Sakura no hanabiratachi 2008\", reinterpretazione del singolo di debutto. All'incisione di questa nuova versione parteciparono 10 ragazze del Team A, 6 del Team K e 5 del Team B. Il singolo conteneva in omaggio un poster facente parte di una serie di 44 diversi, che avrebbero dato l'opportunit\u00e0 a chi fosse riuscito a collezionarli tutti di partecipare a un evento speciale. Tuttavia la promozione fu cancellata dalla DefStar in quanto in conflitto con la legge antitrust.\nNel giugno 2008 Akimoto annunci\u00f2 la creazione di un \"sister group\" con sede a Sakae, quartiere di Nagoya, che prese il nome di SKE48. Una delle ragazze del nuovo gruppo, Jurina Matsui, prese parte al singolo \"\u014cgoe diamond\" come \"center\", posando inoltre per la copertina del disco. Questo fu anche il primo singolo che le AKB48 registrano con la nuova casa discografica, la \"You, Be Cool!\" della King Records. Debutt\u00f2 al numero tre della classifica Oricon, vendendo circa 65.000 copie.\nAlcuni mesi prima, in agosto, Ayaka Kikuchi era stata la prima componente a essere licenziata dal gruppo, a causa di alcune foto diffuse in internet che la ritraevano insieme al suo fidanzato. Kikuchi sarebbe stata riammessa nel gruppo nel 2010, tramite un'altra audizione.\nIl 4 marzo 2009 usc\u00ec il singolo \"10nen zakura\" e il 24 giugno \"Namida surprise!\". Quest'ultimo conteneva al suo interno un biglietto per un \"handshake event\" e una scheda per il voto per l'elezione dei componenti che avrebbero preso parte al singolo successivo. La pi\u00f9 votata risult\u00f2 essere Atsuko Maeda, seguita da Y\u016bko \u014cshima e Mariko Shinoda. Il singolo vendette circa 134.000 copie e fu il primo singolo delle AKB48 a essere certificato disco d'oro dalla Recording Industry Association of Japan. Nell'ottobre seguente altri due singoli, \"10nen Zakura\" e \"Iiwake Maybe\", ottennero lo stesso riconoscimento. \"Iiwake Maybe\", pubblicato il 26 agosto, fu il primo singolo le cui partecipanti furono scelte tramite le elezioni. Esord\u00ec al primo posto della classifica Oricon giornaliera e al secondo di quella settimanale. Il singolo successivo, \"River\", fu il primo a raggiungere la vetta della classifica Oricon settimanale, vendendo 179.000 copie la prima settimana.\nIn luglio il Team A delle AKB48 fu invitato a partecipare al Japan Expo, convention sulla cultura giapponese che si tiene ogni anno in Francia. In settembre l'intero gruppo si rec\u00f2 invece negli Stati Uniti, dove tenne un concerto al Webster Hall di New York, per poi tornare nello Stato transalpino il mese successivo, in occasione del MIPCOM (\"March\u00e9 international des programmes pour la t\u00e9l\u00e9vision\") di Cannes.\nIl 17 febbraio 2010 fu pubblicato il singolo \"Sakura no shiori\" che anticip\u00f2 l'uscita del loro secondo album in studio \"Kamikyokutachi\", il quale debutt\u00f2 al primo posto della classifica Oricon, venendo certificato doppio disco di platino grazie alle sue 500.000 copie vendute. Il sedicesimo singolo, \"Ponytail to shushu\", uscito il 26 marzo, super\u00f2 le vendite del singolo precedente con 400.000 copie vendute il primo giorno e circa 513.000 nella prima settimana. Acquistando il singolo i fan avevano la possibilit\u00e0 di votare la propria idol preferita e scegliere le partecipanti al singolo successivo. Quest'ultimo, \"Heavy Rotation\", usc\u00ec nei negozi il 18 agosto e il risultato delle elezioni determin\u00f2 le partecipanti al singolo. Y\u016bk\u014d \u014cshima ricevette il maggior numero di voti, guadagnando cos\u00ec il ruolo di \"center\". Alle sue spalle si piazzarono Atsuko Maeda, vincitrice della precedente edizione, e Mariko Shinoda. Il disco fu certificato triplo disco di platino nell'ottobre seguente, mentre il video musicale del brano, ad opera di Mika Ninagawa, raggiunse le cento milioni di visualizzazioni su YouTube nel febbraio 2014.\nA luglio le AKB48 avevano partecipato all'Anime Expo, la pi\u00f9 grande convention sugli anime degli Stati Uniti, esibendosi al Nokia Theatre di Los Angeles,\nmentre il 23 ottobre rappresentarono il Giappone alla 7\u00aa edizione dell'Asia Song Festival, evento patrocinato dalla Korea Foundation for International Culture Exchange, esibendosi insieme ad altri artisti asiatici allo stadio olimpico di Seul. Il 27 ottobre il gruppo pubblic\u00f2 il diciottesimo singolo, \"Beginner\", che nella prima settimana vendette 826.989 copie, fino a quel momento il miglior risultato di sempre per un singolo pubblicato da un gruppo idol. Lo stesso giorno fu annunciato che Mayu Watanabe avrebbe posato per la foto in copertina del numero di dicembre della rivista \"UP to boy\" insieme a Airi Suzuki, membro delle Cute. Fu la prima collaborazione tra Hello! Project e AKB48.\nLe partecipanti al diciannovesimo singolo, \"Chance no junban\", furono scelte attraverso un torneo di morra cinese svoltosi al Nippon Budokan di Tokyo il 21 settembre. La vincitrice fu Mayumi Uchida, che partecip\u00f2 quindi al singolo in qualit\u00e0 di \"center\".\nIl 2010 si chiuse con le AKB48 impegnate in numerosi eventi al di fuori del Giappone. Il 20 novembre una rappresentativa di 12 membri si esib\u00ec al Japanese Pop Culture Festival di Mosca, in Russia. Le AKB48 si recarono inoltre a Singapore dove parteciparono all'Anime Festival Asia X esibendosi al Cool Japan Forum oltre a prendere parte alla Singapore Toy Games &amp; Comics Convention.\nNel frattempo a Namba, quartiere di Osaka, era nato il secondo \"sister group\" delle AKB48, le NMB48, le cui attivit\u00e0 iniziarono ufficialmente il 9 ottobre 2010.\n2011-2012: \"Koko ni ita koto\" e \"1830m\".\nIl primo singolo del 2011, \"Sakura no ki ni nar\u014d\", vendette circa 655.000 copie nel suo primo giorno di uscita battendo il record fino ad allora detenuto da \"Beginner\". Nella prima settimana il disco raggiunse le 942.479 copie vendute, miglior risultato del gruppo e in Giappone in undici anni. L'uscita del terzo album \"Koko ni ita koto\", inizialmente prevista per il 6 aprile, venne posticipata all'8 giugno successivo a causa del terremoto e maremoto del T\u014dhoku. Parte dei ricavi furono devoluti in beneficenza in favore delle vittime del disastro e da allora, sia la produzione che gli stessi membri delle AKB48, sono impegnati in attivit\u00e0 benefiche che continuano tuttora.\nIn maggio videro la luce il \"sister group\" delle HKT48, la cui sede si trova alla Hawks Town Mall di Fukuoka, e il primo teatro delle AKB48 al di fuori del Giappone, a Singapore. Nello stesso periodo le AKB48 pubblicarono il singolo \"Everyday, Katyusha\", che dava la possibilit\u00e0 di voto nelle imminenti elezioni. Il disco vendette 942.475 copie nel primo giorno e 1.333.969 nella prima settimana. Grazie a questi risultati il gruppo si classific\u00f2 al primo posto della classifica degli album venduti e al primo e al secondo posto di quella dei singoli per quanto riguarda la prima met\u00e0 del 2011. Il merchandising relativo frutt\u00f2 inoltre un guadagno di 6,66 miliardi di yen. Alle elezioni trionf\u00f2 Atsuko Maeda, che occup\u00f2 la posizione di \"center\" per il singolo \"Flying Get\". Il disco divenne il quarto singolo del gruppo a vendere pi\u00f9 di un milione di copie nella prima settimana.\nIn giugno venne creato il Team 4, al quale presero parte le componenti dell'allora \"Team kenky\u016bsei\", che in questo modo divennero effettivi membri del gruppo. Sempre in giugno Akimoto torn\u00f2 a collaborare con Sony Music Japan per la creazione di quello che sarebbe stato identificato come il \"gruppo rivale\" delle AKB48, le Nogizaka46. In settembre fu invece la volta delle JKT48, \"sister group\" con sede a Giacarta, in Indonesia.\nSeguirono i singoli \"Kaze wa fuiteiru\" e \"Ue kara Mariko\", i quali raggiunsero anch'essi il milione di copie venduto nella prima settimana. Alla fine del 2011 le AKB48 risultarono prime in sette classifiche redatte dalla Oricon: guadagni totali per artista, numero di singoli venduti, guadagni ricavati dalla vendita di singoli, guadagni totali per artista per quanto riguarda i soli singoli, numero di DVD/BD venduti, guadagni totali per un solo DVD/BD e guadagni totali per artista per quanto riguarda i DVD/BD. Nel gennaio del 2012 le AKB48 avevano venduto 11.787.000 singoli, battendo cos\u00ec il record detenuto dalle Morning Musume per quanto riguarda i girl group. Si aggiudicarono inoltre il Japan Record Award per il brano \"Flying Get\".\nNel febbraio 2012 usc\u00ec \"Give Me Five!\", per il quale ciascuna delle componenti scelte per il singolo si ciment\u00f2 nello suonare uno strumento musicale. Il singolo successivo fu invece \"Manatsu no Sounds Good!\", valido come strumento di voto per le elezioni della formazione del singolo \"Gingham Check\". Y\u016bko \u014cshima si piazz\u00f2 nuovamente prima, precedendo Mayu Watanabe e Yuki Kashiwagi. Nel frattempo, durante il concerto delle AKB48 alla Saitama Super Arena del 25 marzo, Atsuko Maeda aveva manifestato la volont\u00e0 di lasciare il gruppo, cosa che avvenne durante la serie di tre concerti tenutasi al Tokyo Dome, dal 24 al 26 agosto. L'evento fu caratterizzato da una richiesta di 229.096 biglietti, mentre la cerimonia d'addio tenuta in suo onore all'AKB48 Theatre attir\u00f2 nelle strade di Akihabara centinaia di fan. L'esibizione in teatro venne altres\u00ec trasmessa in diretta online su YouTube.\nIl 23 aprile fu annunciata la formazione delle SNH48, \"sister group\" con sede a Shanghai, in Cina. A ci\u00f2 segu\u00ec l'uscita del quarto album \"1830m\" e una completa riorganizzazione dei team del gruppo. Il Team 4 venne sciolto, con i rispettivi membri trasferiti nei restanti tre team. Aki Takaj\u014d e Haruka Nakagawa vennero trasferite alle JKT48, Sae Miyazawa e Mariya Suzuki alle SNH48 e Aika \u014cta alle HKT48, dove ritrov\u00f2 Rino Sashihara, retrocessa di grado a causa del suo coinvolgimento in uno scandalo per delle foto che la ritraevano in compagnia del suo ex fidanzato. Minami Takahashi fu inoltre nominata general manger delle AKB48 e di tutti i \"sister group\".\nNell'ultima parte del 2012 il gruppo pubblic\u00f2 i singoli \"Uza\", \"Eien pressure\" e il brano \"Sugar Rush\", facente parte della colonna sonora del film d'animazione digitale \"Ralph Spaccatutto\". A fine anno le AKB48 vinsero il secondo Japan Record Award consecutivo per il brano \"Manatsu no Sounds Good!\", dominando la classifica dei guadagni ricavati dalle vendite degli album con 19,098 miliardi di yen.\n2013-2015: \"Tsugi no ashiato\", \"Koko ga Rhodes da, koko de tobe!\" e \"0 to 1 no aida\".\nAll'inizio del 2013 le AKB48 tennero una serie di concerti al Nippon Budokan e al Nissan Stadium, diventando le prime artiste femminili a esibirsi presso quest'ultimo. Nello stesso periodo membri di lunga data quali Tomomi Itano, Tomomi Kasai e Sayaka Akimoto lasciarono il gruppo, mentre i team subirono un ulteriore riassetto. Il singolo \"Sayonara crawl\" vendette pi\u00f9 di 1,9 milioni di copie nel suo primo mese, battendo il record di singolo di un gruppo femminile pi\u00f9 venduto detenuto dalle Speed, che raggiunsero gli 1,85 milioni di copie vendute con \"White Love\" nel 1997. Alle successive elezioni vinse Rino Sashihara, che si aggiudic\u00f2 la posizione di \"center\" per il singolo \"Koisuru fortune cookie\". Si tratt\u00f2 altres\u00ec dell'ultimo singolo di Mariko Shinoda con le AKB48.\nIn agosto il Team 4 venne riformato e Minami Minegishi, che in precedenza era stata declassata a \"kenky\u016bsei\" a causa di uno scandalo, ne fu nominata capitano. L'uscita dei singoli \"Heart ereki\" e \"Suzukake no ki no michi de \"Kimi no hohoemi o yume ni miru\"\" chiuse il 2013, il quale vide le AKB48 al secondo posto della classifica dei guadagni ricavati dalle vendite degli album con 13,245 miliardi di yen.\nIl 22 gennaio 2014 il gruppo pubblic\u00f2 il suo quinto album dal titolo \"Tsugi no ashiato\", che si classific\u00f2 al primo posto della classifica Oricon con 962.000 copie vendute nella prima settimana. Il singolo successivo, \"Mae shika mukanee\", fu l'ultimo singolo di Y\u016bko \u014cshima con le AKB48, che aveva annunciato la sua imminente \"graduation\" dal gruppo durante la 64\u00aa edizione del \"K\u014dhaku uta gassen\".\nNello stesso periodo fu annunciata la formazione di un quinto team, il Team 8, composto da quarantasette membri provenienti da ciascuna prefettura giapponese e accompagnato da una nuova idea di base. In agosto prese via un altro progetto organizzato in collaborazione con il sito di ricerca lavoro Baitoru, grazie al quale 53 ragazze firmarono un contratto a tempo determinato della durata di alcuni mesi, partecipando alle varie attivit\u00e0 legate alle AKB48. Akimoto organizz\u00f2 inoltre un'audizione speciale a cui avrebbero potuto partecipare donne con et\u00e0 superiore ai trent'anni: la vincitrice risult\u00f2 essere la trentasettenne Mariko Tsukamoto, che si aggiudic\u00f2 la possibilit\u00e0 di incidere un brano con il gruppo e di girare uno spot per la Glico.\nIl 25 maggio Rina Kawaei, Anna Iriyama e un membro dello staff furono aggrediti da un uomo armato di seghetto durante un \"handshake event\" a Takizawa, nella prefettura di Iwate. Il sospetto, che poi si scoprir\u00e0 non avere particolare interesse nel gruppo, venne arrestato con l'accusa di tentato omicidio, mentre i tre vennero ricoverati con ferite da taglio alle mani e alla testa. La produzione sospese temporaneamente tutte le attivit\u00e0 del gruppo, e furono introdotti maggiori controlli e misure di sicurezza, sia durante gli eventi sia all'interno dei teatri. L'anno seguente la Kawaei decise di abbandonare il gruppo per proseguire la carriera come attrice. Sulla sua decisione pes\u00f2 il lungo periodo passato lontano dalle attivit\u00e0, conseguenza dell'incidente occorsole.\nL'uscita del singolo \"Labrador Retriever\" anticip\u00f2 la 6\u00aa edizione delle elezioni, le quali videro trionfare Mayu Watanabe, che quindi venne designata \"center\" per il singolo \"Kokoro no placard\". In dicembre Minami Takahashi annunci\u00f2 la sua \"graduation\" dal gruppo, prevista inizialmente per l'anno seguente in occasione del decimo anniversario delle AKB48 e poi posticipata al marzo successivo. Nell'occasione Yui Yokoyama venne nominata nuova general manager. A fine anno il gruppo risult\u00f2 essere al secondo posto nella classifica dei guadagni ricavati dalle vendite degli album con 13,075 miliardi di yen.\nIl 21 gennaio 2015 usc\u00ec il sesto album in studio, \"Koko ga Rhodes da, koko de tobe!\". Seguirono i singoli \"Green Flash\", \"Bokutachi wa tatakawanai\" e \"Halloween Night\", quest'ultimo avente come \"center\" Rino Sashihara, vincitrice della 7\u00aa edizione delle elezioni.\nIn maggio una piccola rappresentanza del gruppo torn\u00f2 a esibirsi a New York a distanza di sei anni, nell'ambito della convention sulla cultura giapponese nota come Japan Day. Il 18 novembre usc\u00ec il settimo album del gruppo, \"0 to 1 no aida\", seguito dal singolo \"Kuchibiru ni Be My Baby\". Quest'ultimo vendette 813.044 il primo giorno, permettendo alle AKB48 di superare i B'z nella classifica degli artisti con il maggior numero di singoli venduti in Giappone.\n2016-2018: \"Thumbnail\" e \"Bokutachi wa, ano hi no yoake o shitteiru\".\nNel 2016 uscirono i singoli \"Kimi wa melody\", l'ultimo singolo di Minami Takahashi con il gruppo, e \"Tsubasa wa iranai\", avente come \"center\" per la prima volta Mion Mukaichi. Quest'ultimo risult\u00f2 essere il singolo giapponese di maggior successo del 2016 in termini di vendite, e fino a quel momento il singolo maggior successo commerciale del gruppo, con oltre 2,5 milioni di copie vendute.\nL'8\u00aa edizione delle elezioni, svoltasi il 18 giugno a Niigata, vide trionfare nuovamente Rino Sashihara, gi\u00e0 vincitrice delle edizioni 2013 e 2015. Segu\u00ec il singolo \"Love Trip/Shiawase o wakenasai\", pubblicato il 31 agosto. Nel frattempo la taiwanese Ma Chia-ling era entrata a far parte del gruppo come \"kenky\u016bsei\", diventando il primo membro non giapponese nella storia delle AKB48.\nIl 25 gennaio 2017 il gruppo pubblic\u00f2 l'ottavo album in studio, dal titolo \"Thumbnail\". Il disco conteneva tra gli altri i brani \"Get You!\", nato da una collaborazione tra Rino Sashihara e le Morning Musume, e \"Ayamachi\", un duetto tra Sayaka Yamamoto e Jun'ichi Inagaki. I successivi singoli \"High Tension\" e \"Shoot Sign\" rappresentarono, rispettivamente, l'ultima partecipazione con il gruppo di Haruka Shimazaki e Haruna Kojima, che lasciarono le AKB48 tra la fine del 2016 e la prima met\u00e0 del 2017. Nel maggio 2017 usc\u00ec il singolo \"Negaigoto no mochigusare\", mentre nelle elezioni annuali Rino Sashihara mantenne il titolo di idol pi\u00f9 votata, aggiudicandosi il ruolo di \"center\" per il singolo \"Hashtag sukinanda\", pubblicato nell'agosto dello stesso anno.\nMayu Watanabe lasci\u00f2 le AKB48 a fine 2017, occupando la posizione di \"center\" per l'ultima volta nel singolo \"11gatsu no anklet\". All'inizio del 2018 venne pubblicato il nono album del gruppo, dal titolo \"Bokutachi wa, ano hi no yoake o shitteiru\", seguito dall'uscita dei singoli \"J\u0101b\u0101ja\" e \"Teacher Teacher\", i quali videro nella posizione di \"center\" per la prima volta rispettivamente Nana Okada e Yui Oguri. Con oltre 3 milioni di copie vendute, \"Teacher Teacher\" divenne il singolo pi\u00f9 venduto delle AKB48 in assoluto. Le successive elezioni vennero vinte per la prima volta da Jurina Matsui, che assunse la posizione di \"center\" per il singolo \"Sentimental Train\". In giugno, trentanove membri delle AKB48 e dei progetti gemelli parteciparono al talent show sudcoreano \"Produce 48\"; Sakura Miyawaki, Hitomi Honda e Nako Yabuki si classificarono tra le dodici finaliste ed entrarono a far parte delle Iz One. \"No Way Man\" fu il loro ultimo singolo con le AKB48, prima di dedicarsi per due anni e mezzo al nuovo gruppo.\nStile musicale.\nLo stile musicale delle AKB48 presenta particolarit\u00e0 tipiche del j-pop e del bubblegum pop, ed \u00e8 caratterizzato da melodie molto orecchiabili, ritornelli cantati all'unisono e testi talvolta provocanti. Durante le esibizioni dal vivo i brani sono accompagnati da coreografie in sincrono semplici e vivaci.\nFormazione.\nA maggio 2020 il gruppo era formato da 106 membri, divisi in diversi team: Team A composto da 19 ragazze, Team K da 19, Team B da 21, Team 4 da 23 e Team 8 da 46. Il gruppo comprende inoltre un programma speciale chiamato Kenky\u016bsei, composto attualmente da 8 ragazze che si allenano per diventare, un giorno, membri ufficiali del gruppo. In occasione del rimescolamento dei team durante il concerto al Tokyo Dome del 24 agosto 2012, Minami Takahashi \u00e8 stata nominata delle AKB48 e di tutti i \"sister group\".\nAccanto al nome, alla data e al luogo di nascita \u00e8 indicata la posizione nelle varie elezioni generali di ciascun membro. Una casella grigia indica che il membro non faceva parte del gruppo o non ha partecipato alle elezioni. Una casella con il simbolo \u00d7 indica che il membro non ha ricevuto abbastanza voti per entrare in classifica. Il Team A viene identificato con il colore rosa, il Team K con il verde, Il Team B con il celeste, il Team 4 con il giallo e il Team 8 con il blu.\nTeam A.\nRin Okabe \u00e8 il capitano del Team A.\nTeam K.\nHaruka Komiyama \u00e8 il capitano del Team K.\nTeam B.\nSaho Iwatate \u00e8 il capitano del Team B.\nTeam 4.\nYuiri Murayama \u00e8 il capitano del Team 4."}
{"id": "3575289", "revid": "339392", "url": "https://it.wikipedia.org/wiki?curid=3575289", "title": "Truvada", "text": ""}
{"id": "3575292", "revid": "119159", "url": "https://it.wikipedia.org/wiki?curid=3575292", "title": "Festa nazionale francese", "text": "La festa nazionale francese (in francese la f\u00eate nationale o, pi\u00f9 comunemente, le 14 juillet ossia \"il 14 luglio\") \u00e8 la festa nazionale istituzionale della Francia. Si svolge in quella data dal 1880. \u00c8 stata istituita per commemorare la Festa della Federazione del 1790, giorno dell'unit\u00e0 nazionale, e non per la presa della Bastiglia. In Francia \u00e8 un giorno non lavorativo.\nCelebrazioni.\nIl 14 luglio si svolge una parata militare sugli Champs-\u00c9lys\u00e9es, parate e cerimonie militari nella maggior parte dei comuni e fuochi d'artificio nelle notti del 13, 14 e 15 luglio.\nStoria.\nIl 21 maggio 1880, il deputato Benjamin Raspail propose la legge per stabilire il 14 luglio come festa nazionale in commemorazione annuale del 14 luglio 1790 (il giorno della Festa della Federazione). Il 14 luglio 1789 (giorno della presa della Bastiglia) era considerato un giorno sanguinoso ma fu cruciale per la rivoluzione e la proposta della Festa della Federazione ottenne la maggioranza dei voti.\nLa Presa della Bastiglia fu comunque un evento fondamentale della storia e della cultura francese, evento, fra l'altro, che vide come protagonista degli insorti Pierre-Augustin Hulin, considerato ancora oggi l'artefice della presa della Bastiglia.\nDal 1995 al 2006, durante la presidenza di Jacques Chirac, vi \u00e8 stato in questo giorno un tradizionale discorso del Presidente della Repubblica Francese a reti unificate televisive. Nel 2007, la presidenza di Nicolas Sarkozy ha voluto interrompere l'appuntamento per il discorso, dicendo di voler parlare alla nazione solo quando veramente necessario.\nAllo stesso modo, l'elegante ricevimento nei giardini dell'\u00c9lys\u00e9e dopo la parata, istituito nel 1978 dalla presidenza Val\u00e9ry Giscard d'Estaing, \u00e8 stato interrotto nel 2010 da Sarkozy per ragioni d'austerit\u00e0 davanti alla crisi economica.\nIl 14 luglio 2016, durante i festeggiamenti sul Lungomare degli Inglesi (\"Promenade des Anglais\") a Nizza, verso le 22:30 ora locale (20:30 UTC), un terrorista ha causato la morte di 84 persone e ne ha ferite pi\u00f9 di 100, investendone molte di pi\u00f9 con un camion bianco e sparando all'impazzata mentre guidava. L'attentato \u00e8 il terzo che la Francia ha subito, dopo quelli del 7 gennaio 2015 e del 13 novembre 2015."}
{"id": "3575303", "revid": "124123", "url": "https://it.wikipedia.org/wiki?curid=3575303", "title": "Leofrico di Coventry", "text": "Fondatore di monasteri a Coventry e Much Wenlock, fu conte di Mercia presumibilmente dagli anni 1030 fino alla morte. Era figlio dell'ealdorman L\u00e9ofwine di Mercia, del popolo degli Hwicce, morto intorno al 1023.\nQuando nel 1017 Canuto I d'Inghilterra divenne re, divise il paese in quattro parti: il Wessex, la Northumbria, il regno di Mercia e l'Anglia orientale, ponendo a capo di ciascuna di queste terre un conte che rimpiazzasse l'antico titolo di ealdorman. La Mercia fu affidata a Eadric Streona che era ealdorman dal 1007, ma questi mor\u00ec nello stesso 1017.\nLeofrico fu insediato a guida della Mercia ma ne divenne conte di Mercia presumibilmente solo negli anni trenta dell'XI secolo. La carica lo rese uno degli uomini pi\u00f9 potenti del paese dopo Godwin del Wessex. Inoltre Leofrico potrebbe essere stato legato da vincolo matrimoniale a \u00c6lfgifu di Northampton, prima moglie di Canuto I, e questo spiegherebbe perch\u00e9 alla morte di questi, nel 1035, egli prefer\u00ec sostenere il figlio Aroldo I d'Inghilterra - nato appunto da Canuto I ed \u00c6lfgifu di Northampton - piuttosto che Canuto II d'Inghilterra, nato dall'unione del vecchio sovrano con Emma di Normandia.."}
{"id": "3575304", "revid": "486946", "url": "https://it.wikipedia.org/wiki?curid=3575304", "title": "Piccadilly Line", "text": ""}
{"id": "3575306", "revid": "486946", "url": "https://it.wikipedia.org/wiki?curid=3575306", "title": "Bakerloo Line", "text": ""}
{"id": "3575307", "revid": "486946", "url": "https://it.wikipedia.org/wiki?curid=3575307", "title": "Central Line", "text": ""}
{"id": "3575309", "revid": "486946", "url": "https://it.wikipedia.org/wiki?curid=3575309", "title": "Circle Line", "text": ""}
{"id": "3575310", "revid": "486946", "url": "https://it.wikipedia.org/wiki?curid=3575310", "title": "District Line", "text": ""}
{"id": "3575312", "revid": "486946", "url": "https://it.wikipedia.org/wiki?curid=3575312", "title": "Hammersmith &amp; City Line", "text": ""}
{"id": "3575314", "revid": "486946", "url": "https://it.wikipedia.org/wiki?curid=3575314", "title": "Jubilee Line", "text": ""}
{"id": "3575316", "revid": "486946", "url": "https://it.wikipedia.org/wiki?curid=3575316", "title": "Metropolitan Line", "text": ""}
{"id": "3575317", "revid": "486946", "url": "https://it.wikipedia.org/wiki?curid=3575317", "title": "Northern Line", "text": ""}
{"id": "3575320", "revid": "486946", "url": "https://it.wikipedia.org/wiki?curid=3575320", "title": "Victoria Line", "text": ""}
{"id": "3575321", "revid": "486946", "url": "https://it.wikipedia.org/wiki?curid=3575321", "title": "Waterloo &amp; City Line", "text": ""}
{"id": "3575327", "revid": "118639235", "url": "https://it.wikipedia.org/wiki?curid=3575327", "title": "Salvatore Palomba", "text": "Biografia.\n\u00c8 stato dirigente di una grande casa editrice italiana.\nHa cominciato a scrivere versi in napoletano sin da giovanissimo. Ha pubblicato la sua prima canzone nel 1953 per una delle ultime \u201cPiedigrotte\u201d e partecipato, a partire dal 1962, a 9 edizioni del Festival di Napoli. Ha scritto anche testi in lingua, fra cui l\u2019evergreen \"Baci\", versione italiana di \"Things\" di Bobby Darin, e ha anche partecipato come autore a due festival di Sanremo.\nNel 1976, dal sodalizio artistico con Sergio Bruni, nasce l\u2019album \"Levate 'a maschera Pulicenella\", da cui emerger\u00e0 progressivamente \"Carmela\", diventata un classico della canzone napoletana, al pari di \"Amaro \u00e8 'o bene\" del 1980. Due brani che, oltre alle interpretazioni di Bruni, vantano numerose versioni, fra cui quelle di Mina.\nStudioso e storico della lingua, della poesia e della canzone napoletana, ha scritto su questi temi saggi e libri, diffusi anche nelle scuole, tenuto una rubrica sul quotidiano \u201cIl Mattino\u201d e curato programmi per la Rai, fra cui le 40 puntate di \"Oi Mar\u00ec \u2013 Storia e storie della canzone napoletana\", andate in onda su RadioTre nel 2007 e ancora diffuse attraverso RaiWebradio.\nCome poeta, Salvatore Palomba da un lato ha raccontato con stile asciutto e per nulla folkloristico la realt\u00e0 difficile della Napoli del secondo dopoguerra; e dall'altro ha avviato, a partire dagli anni della maturit\u00e0, un'accorta riflessione sulle inquietudini dell\u2019uomo novecentesco, la crisi dei valori legata alla modernit\u00e0, il bisogno d\u2019amore e di spiritualit\u00e0.\nPubblicazioni.\nLibri di poesie:\nHa pubblicato inoltre:"}
{"id": "3575333", "revid": "767487", "url": "https://it.wikipedia.org/wiki?curid=3575333", "title": "The Gans-McGovern Fight", "text": "The Gans-McGovern Fight \u00e8 un cortometraggio muto del 1901. Viene riportato un incontro di pugilato tra Joe Gans e Terry McGovern, non valido per il titolo; l'incontro venne vinto da McGovern per KO.\nTrama.\nNel 1900, a Chicago, Joe Gans si batte con Terry McGovern.\nProduzione.\nIl film fu prodotto dalla Selig Polyscope Company. L'incontro documentato nel film si tenne a Chicago nel 1900, probabilmente in novembre o dicembre.\nDistribuzione.\nIl cortometraggio fu distribuito dalla Selig Polyscope Company. Una copia esistente del film era visibile su You Tube, ma \u00e8 stata rimossa per continue violazioni del copyright."}
{"id": "3575339", "revid": "110157", "url": "https://it.wikipedia.org/wiki?curid=3575339", "title": "Favole del tramonto", "text": "Favole del tramonto \u00e8 un'opera di Andrea Camilleri pubblicata nell'anno 2000 dalle Edizioni dell'Altana. Il libro contiene una serie di illustrazioni di Angelo Canevari non attinenti propriamente al testo ma che si aggiungono autonomamente ad esso con una mera funzione di abbellimento estetico.\nTrama.\nRacconta Camilleri che, bench\u00e9 ormai felicemente nonno, ha cominciato a scrivere favole, non per i suoi nipoti, ma in seguito ad una richiesta di una cooperativa di carcerati ed ex detenuti per i quali compose una prima favola: \"La magar\u00eca\".\n\u00ab...In un certo senso ci pigliai gusto e cos\u00ec, di tanto in tanto, mi capita di comporne qualcuna. Perch\u00e9 il titolo \"Favole del tramonto\"? \u00c8 un titolo in qualche modo suggerito da Vittorio Alfieri il quale, a proposito di certe sue ultime cose, scriveva che erano suggerite dall'umor nero del tramonto. Tramonto della vita, beninteso.\u00bb\nFavole per adulti intinte in un \"umor nero\" che in Camilleri, attraverso la metafora dei racconti fiabeschi, come ad esempio in quelli che hanno per protagonista il \"Cavaliere\", si traduce in amare considerazioni sulla condizione umana travagliata dalle ingiustizie sociali e dalla sopraffazione del potere."}
{"id": "3575346", "revid": "2038214", "url": "https://it.wikipedia.org/wiki?curid=3575346", "title": "Strada statale 468 di Correggio", "text": "La strada statale 468 di Correggio (SS 468), \"strada provinciale 468 R di Correggio (SP 468 R)\" in provincia di Reggio Emilia in concomitanza del vecchio tracciato, e in provincia di Modena da Carpi a San Felice sul Panaro, \u00e8 una strada statale italiana che collega Reggio Emilia a Mirabello, nella pianura Padana emiliana.\nPercorso.\nLa strada ha origine nella citt\u00e0 di Reggio Emilia dove dopo pochi chilometri incrocia la Strada statale 722 Tangenziale di Reggio Emilia e l'Autostrada del Sole. Giunge quindi a Correggio, citt\u00e0 da cui prende il nome.\nDa qui il tracciato continua verso est entrando cos\u00ec nella provincia di Modena e raggiunge la citt\u00e0 di Carpi in prossimit\u00e0 dell'omonimo casello dell'Autostrada A22. Qui a Carpi incrocia anche l'ex SS 413 Romana. Superato il fiume Secchia passa per Cavezzo, Medolla (dove incrocia la strada statale 12 dell'Abetone e del Brennero nei pressi della Cappelletta del Duca) e San Felice sul Panaro (dove si innesta la strada statale 568 di Crevalcore).\nLa strada prosegue quindi verso est fino a Finale Emilia dove attraversa il fiume Panaro ed entra in provincia di Ferrara. Termina infine il suo percorso a Mirabello innestandosi sulla ex strada statale 255 di San Matteo della Decima.\nIn seguito al decreto legislativo n. 112 del 1998, dal 2001 la gestione \u00e8 passata dall'ANAS alla Regione Emilia-Romagna, che ha provveduto al trasferimento dell'infrastruttura al demanio della Provincia di Reggio Emilia, della Provincia di Modena e della Provincia di Ferrara per le tratte territorialmente competenti.\nTra il 2004 e il 2006, nel tratto iniziale della strada da Reggio Emilia a Correggio \u00e8 stata realizzata una variante a scorrimento veloce, classificata come \"SP 113 Tangenziale Reggio Emilia-Correggio\", che inizia in concomitanza dello svincolo 2 della strada statale 722 Tangenziale di Reggio Emilia e si ricongiunge al tracciato originario ad est di Correggio, poco prima del confine con la provincia di Modena.\nCon il Decreto del Presidente del Consiglio dei Ministri del 20 febbraio 2018, dal 2021 la gestione di parte della strada \u00e8 passata nuovamente ad ANAS, tra cui il tratto Reggio Emilia-Carpi. Per effetto di ci\u00f2 i 14,162 km della SP 113 passano sotto la gestione di ANAS e vengono riclassificati come SS 468, mentre il vecchio tracciato per Correggio rimane di competenza provinciale."}
{"id": "3575347", "revid": "729019", "url": "https://it.wikipedia.org/wiki?curid=3575347", "title": "Boeing E-767", "text": "Il Boeing E-767 \u00e8 un velivolo AWACS realizzato dall'azienda statunitense Boeing. Esso \u00e8 stato progettato in risposta ad una richiesta dell'aeronautica giapponese (JASDF); si tratta essenzialmente di un aereo del tutto simile ad un E-3 Sentry ma basato sulla cellula di un Boeing 767-200ER.\nStoria.\nSviluppo.\nInizialmente l'ordinativo della K\u014dk\u016b Jieitai fu di due E-767 da consegnare entro il 1992. Successivamente, ne furono richiesti altri due entro il 1994."}
{"id": "3575369", "revid": "380654", "url": "https://it.wikipedia.org/wiki?curid=3575369", "title": "Sami Zayn", "text": "In WWE ha vinto tre volte l'Intercontinental Championship e una volta l'NXT Championship. Sebei \u00e8 conosciuto anche per il suo passato nel circuito indipendente, dove lottava mascherato con il ring name El Generico.\nCarriera.\nPro Wrestling Guerrilla (2003\u20132013).\nGenerico si fa un nome prima in Canada e poi nel 2004 inizia ad apparire negli Stati Uniti. Debutta nella Pro Wrestling Guerrilla. Dopo aver vinto il PWG World Tag Team Championship una volta con Human Tornado, due volte con Kevin Steen, una volta con Quicksilver e una volta con Paul London, il 24 febbraio 2007, Generico sconfigge il suo ex tag team partner Human Tornado, vincendo il PWG World Championship. Un po' di tempo dopo, lui e Steen sconfissero PAC e Roderick Strong per le cinture di coppia e Generico diventa l'unico wrestler ad aver militato nella Pro Wrestling Guerrilla ad aver tenuto sia la cintura massima che quella di coppia allo stesso tempo.\nVerso la met\u00e0 del 2009, ha avuto una faida con Kenny Omega e Chuck Taylor contro i quali ha combattuto diversi match in coppia con Colt Cabana.\nEL Generico e Steen interrompono anche la striscia di imbattibilit\u00e0 degli Young Bucks in un match non titolato. Quando per\u00f2 le cinture vengono messe in palio, Generico e Steen perdono. Successivamente, Cabana e Generico si alleano con Kenny Omega dopo averlo salvato dall'assalto di Brian Kendrick e degli Young Bucks.\nIl 9 maggio 2010, Generico e Paul London partecipano al DDT4 8-team tag tournament. Nel primo round, sconfiggono Scott Lost &amp; Chuck Taylor, nelle semifinali i Briscoe Brothers (Jay &amp; Mark) e in finale gli Young Bucks conquistando per la quinta volta le cinture di coppia.\nEl Generico si guadagna poi una shot al PWG World Championship ma viene sconfitto dal campione Claudio Castagnoli. Il 9 aprile 2011, Generico e Ricochet (che sostituiva un infortunato London) perdono i titoli di coppia contro gli Young Bucks. Ad agosto, El Generico vince la Battle of Los Angeles, sconfiggendo al primo turno Claudio Castagnoli, al secondo Willie Mack e, in finale, il suo rivale ed ex compagno di coppia, Kevin Steen. Dopo aver battuto Rocky Romero, Generico vince per la seconda volta il titolo della PWG, battendo Kevin Steen in un Ladder Match durante l'evento Steen Wolf, tenutosi il 22 ottobre 2011. A PWG FEAR, batte Dick Togo. Perde il titolo PWG il contro lo stesso Kevin Steen il 17 marzo.\nChikara (2005, 2008\u20132009, 2011\u20132013).\nIl 19 febbraio 2005, El Generico fa il suo debutto per la Chikara, prendendo parte al Tag World Grand Prix 2005 insieme a Kevin Steen. Arrivarono ai quarti di finale, prima di essere eliminati da Chris Hero &amp; Mike Quackenbush.\nEl Generico ritorna alla Chikara tre anni dopo al Kinf og Trios 2008 dove fece squadra con Player Uno e Stupefied. Dopo aver sconfitto nel primo round Arik Cannon, Darin Corbin e Ryan Cruz, i tre vengono eliminati dai Los Luchadores from Mexico (Incognito, Lince Dorado e El Pantera). L'anno dopo, partecip\u00f2 all'edizione 2009 del torneo, stavolta facendo squadra con Matt e Nick Jackson. I tre vengono eliminati al primo round da Amasis, Escorpion Egipcio e Ophidian). Il giorno dopo, El Generico partecipa anche al Rey de Voladores tournament, ma viene eliminato nel Fatal 4-Way semifinale che viene vinto da Kota Ibushi. Il match includeva anche Jigsaw e Nick Jackson. Il terzo giorno del torneo, El Generico perde anche un match singolo contro Arik Cannon.\nEl Generico torna in Chikara il 13 gennaio 2011, sfidando Eddie Kingston e perdendo. Partecipa al King of Trios 2011 insieme a Scott Parker e Shane Matthews. Ancora una volta, Generico e la sua squadra viene subito eliminata da Amasis, Hieracon e Ophidian (due di questi li eliminarono anche due anni prima).\nIl giorno dopo, Generico partecip\u00f2 anche al Rey de Voladores e sconfigge Pinkie Sanchez, Zack Sabre Jr. e Marshe Rockett in un Fatal 4-Way Elimination Match qualificandosi per la finale. In finale, Generico sconfigge 1-2-3 Kid vincendo il torneo. Torna nella Chikara il 24 marzo 2012, perdendo un match contro Tim Donst. Un mese dopo, a Hot Off the Griddle, Generico perde un match contro Sara Del Rey.\nRing of Honor (2005\u20132012).\nEl Generico lotta il primo match per la Ring of Honor nel 2005. Fa squadra con Dunn e Marcos nel Trios Tournament 2005, ma i tre perdono contro i Rottweilers. A Stalemate, perde contro Roderick Strong e in seguito fa squadra con Sal Rinauro perdendo contro gli Embassy at New Frontiers. Dopo aver perso contro Austin Aries e contro Homicide a Dragon Gate Invasion, Generico lascia la federazione.\nGenerico ritorna nella ROH sul finire del 2006, perdendo contro Brent Albright. A Final Battle 2006, Generico perde un Four Corner Survival in favore di Jimmy Rave.\nIn questo periodo, Generico si distingue sia in coppia con Kevin Steen sia in singolo, partecipando al Race to the Top tournament 2007. Sconfigge Delirious, Chris Hero e Davey Richards per poi perdere in finale contro Antonio Cesaro. Generico affronta poi Nigel McGuinness per il ROH World Championship ma perde per sottomissione. Tuttavia, il 19 settembre 2008, Generico e Steen sconfiggono Tyler Black &amp; Jimmy Jacobs vincendo i ROH World Tag Team Championship. A Glory by Hono VII, Generico perde un altro match contro Nigel McGuinness. Il 10 aprile 2009, Generico e Steen perdono i titoli di coppia contro Eddie Edwards e Davey Richards. Poco dopo, Generico si infortuna e sta qualche mese fuori dalle scene.\nIl 19 dicembre 2009, a Final Battle 2009, dopo aver perso contro gli Young Bucks, Steen turna heel e attacca El Generico. Dopo ci\u00f2, Generico forma un altro team con Colt Cabana e inizia una faida con Kevin Steen e il suo nuovo partner Steve Corino. A The Big Bang!, Generico e Cabana sconfiggono Steen e Corino per squalifica dopo che Steen colpisce con una sedia il suo ex tag team partner. Il 19 giugno 2010, a Death Before Dishonor VIII, Steen sconfigge El Generico in un match singolo. L'11 settembre, a Glory By Honor IX, Generico e Cabana sconfiggono Steen e Corino in un Double Chain match quando Cabana costringe Corino a cedere. Dopo il match Steen attacca Generico e gli toglie la maschera. A Final Battle 2010, El Generico e Steen si affrontano mettendo in palio la maschera di uno e la carriera nella ROH dell'altro. El Generico vince e Steen \u00e8 costretto ad abbandonare la Ring of Honor. Il 2 marzo 2011, El Generico rinnova il contratto con la federazione di Philadelphia. Il 1\u00ba aprile 2011, Generico viene sconfitto da Michael Elgin per interferenza di un uomo mascherato. Il giorno dopo, El Generico sconfigge un altro membro della House of the Truth, Roderick Strong. Ma viene attaccato da Elgin e Truth Martini. Cabana corre in suo aiuto ma non riesce a salvarlo. Poi arriva Christopher Daniels che colpisce El Generico con la sua mossa finale. a Best in the World 2011, Generico sconfigge Daniels e conquista il ROH World Television Championship. A ROH No Escape, sconfigge Roderick Strong in uno Steel Cage Match. Nei tapings ROH del 13 agosto, El Generico perde il Television Title contro Jay Lethal. Il 4 dicembre, a Northern Aggression, Benjamin vince un 8-man tag team match insieme a Charlie Haas, Eddie Edwards e Shelton Benjamin. contro la squadra formata dai Briscoe Brothers, Michael Elgin e Roderick Strong. A Final Battle 2011, fallisce l'assalto al ROH Television Title in un Triple Treath contro il campione Jay Lethal e Mike Bennett. A ROH Showdown in the Sun, il 30 marzo 2012, perde un Last Man Standing Match contro Kevin Steen. Il giorno dopo, perde contro Jimmy Jacobs. A Unity del 28 aprile, Generico, insieme a BJ Whitmer, sconfigge Jimmy Jacobs e Kevin Steen in un No DQ Tag Team Match.\nWWE (2013\u2013presente).\n\"NXT\" (2013\u20132016).\nIl 30 gennaio 2013 venne ufficializzata la firma di Sebei con la WWE. Qui adott\u00f2 il ring name di Sami Zayn, e debutt\u00f2 nell'edizione del 22 maggio di \"NXT\", territorio di sviluppo della WWE, sconfiggendo prima Curt Hawkins e poi rispondendo alla sfida di Antonio Cesaro subito dopo, sconfiggendo anch'egli.. Ad \"NXT\", nell'edizione del 17 luglio, perse un Triple Threat match per determinare il contendente n\u00b01 all'NXT Championship di Bo Dallas che comprendeva anche Antonio Cesaro e Leo Kruger, con quest'ultimo che ottenne la vittoria. Dopo aver fallito l'assalto al titolo di \"NXT\" perdendo contro il campione Bo Dallas nella puntata del 16 ottobre, Zayn perse il suo status di contendente principale al titolo contro Adrian Neville. Dopo aver chiuso una breve faida con Leo Kruger, il 27 febbraio 2014, a \"NXT ArRival\", Zayn trionf\u00f2 su Antonio Cesaro. Nella puntata di \"NXT\" dell'8 maggio Zayn prese parte ad una Battle Royal per determinare il primo sfidante all'NXT Championship detenuto da Adrian Neville ma il match termin\u00f2 in pareggio con Tyler Breeze e Tyson Kidd. Il 29 maggio, a \"NXT TakeOver\", Zayn venne sconfitto da Tyler Breeze, fallendo nell'opportunit\u00e0 di diventare il contendente n\u00b01 al titolo \"NXT\". L'11 settembre, a ', Zayn prese parte ad un incontro valevole per l'NXT Championship che comprendeva anche il campione Adrian Neville, Tyler Breeze e Tyson Kidd ma il match venne vinto dal campione.. L'11 dicembre, a \"NXT TakeOver: R Evolution\", Zayn sconfisse Neville in un Title vs. Career match conquistando l'NXT Championship per la prima volta. L'11 febbraio 2015, a , Zayn perse la cintura contro Kevin Owens dopo 62 giorni di regno per decisione dell'arbitro dopo essere rimasto incosciente. Dopo aver fallito l'assalto allo status di contendente n\u00b01 al titolo \"NXT\" a causa di Samoa Joe, Zayn combatt\u00e9 il suo ultimo match ad \"NXT\" il 1\u00b0 aprile 2016 ad ' perdendo contro Shinsuke Nakamura.\nFaida con Kevin Owens (2016\u20132017).\nNella puntata di \"Raw\" del 4 maggio 2015 Zayn accett\u00f2 l\"Open challenge\" di John Cena per lo United States Championship ma non riusc\u00ec a vincere. Dopo il match, venne riportato che Zayn aveva sofferto di un infortunio alla spalla. Il 24 gennaio, alla \"Royal Rumble\", Zayn fece il suo ritorno prendendo parte al Royal Rumble match come il ventesimo partecipante, eliminando il suo ex migliore amico Kevin Owens prima di essere eliminato da Braun Strowman. A \"WrestleMania 32\", Zayn partecip\u00f2 al Ladder match valevole per l'Intercontinental Championship contro il campione Owens, Dolph Ziggler, The Miz, Sin Cara, Stardust e Zack Ryder, che venne vinto da quest'ultimo. A \"Extreme Rules\" del 22 maggio Zayn non riusc\u00ec a conquistare l'Intercontinental Championship in un Fatal 4-Way match che includeva anche Cesaro e Kevin Owens, poich\u00e9 il campione The Miz mantenne la cintura. Nella puntata di \"Raw\" del 23 maggio sconfisse Sheamus qualificandosi per il Money in the Bank Ladder match dell'omonimo pay-per-view. Il 19 giugno, a \"Money in the Bank\", Zayn prese parte all'omonimo incontro assieme a Alberto del Rio, Cesaro, Chris Jericho, Dean Ambrose e Kevin Owens ma il match venne vinto da Ambrose. Con la Draft Lottery avvenuta nella puntata di \"SmackDown\" del 19 luglio Zayn pass\u00f2 trasferito nel roster di \"Raw\". Il 24 luglio, a \"Battleground\", Zayn sconfisse Owens. Nella puntata di \"Raw\" del 25 luglio Zayn prese parte ad un Fatal 4-Way match contro Chris Jericho, Roman Reigns e Sheamus per determinare lo sfidante di Finn B\u00e1lor per quella stessa sera (il vincitore avrebbe affrontato Seth Rollins per l'assegnazione del nuovo Universal Championship a \"SummerSlam\") ma fu Reigns ad aggiudicarsi la vittoria. Il 21 agosto, nel Kick-off di \"SummerSlam\", Zayn e Neville sconfissero i Dudley Boyz (Bubba Ray Dudley e D-Von Dudley). Nella puntata di \"Raw\" del 22 agosto Finn B\u00e1lor rese vacante l'Universal Championship vinto la sera prima a \"SummerSlam\", e cos\u00ec venne indetto un Fatal 4-Way match per la successiva puntata di \"Raw\" del 28 agosto; Zayn affront\u00f2 Seth Rollins in un match di qualificazione a questo Fatal 4-Way ma, a causa di un infortunio al piede, venne sconfitto. Il 25 settembre, a \"Clash of Champions\", Zayn venne sconfitto da Chris Jericho. Nella puntata di \"Raw\" del 31 ottobre Zayn partecip\u00f2 ad una Battle Royal per determinare l'ultimo membro del Team \"Raw\" per \"Survivor Series\" ma venne eliminato per ultimo da Braun Strowman. Nella puntata di \"Raw\" del 7 novembre Zayn sconfisse Rusev conquistando dunque una title shot all'Intercontinental Championship di Dolph Ziggler che, pur essendo un membro di \"SmackDown\", aveva lanciato una sfida per \"Survivor Series\" ad un atleta del roster di \"Raw\". Il 20 novembre, a \"Survivor Series\", Zayn affront\u00f2 The Miz per l'Intercontinental Championship (dato che questi aveva sconfitto il precedente campione Dolph Ziggler nella puntata speciale \"SmackDown 900 Live\" del 15 novembre) ma venne sconfitto. Il 18 dicembre, a \"\", Zayn affront\u00f2 e sconfisse Braun Strowman per la fine del tempo limite (infatti il match aveva un tempo limite di dieci minuti). Nella puntata di \"Raw\" del 2 gennaio 2017 Zayn venne per\u00f2 duramente sconfitto da Strowman in un Last Man Standing match. Il 29 gennaio, alla \"Royal Rumble\", Zayn partecip\u00f2 al Royal Rumble match dell'omonimo pay-per-view entrando col numero 8 ma venne eliminato da The Undertaker. Nella puntata di \"Raw\" del 6 febbraio Zayn affront\u00f2 Chris Jericho per lo United States Championship ma, a causa dell'intervento di Kevin Owens, venne sconfitto. Il 5 marzo, a \"Fastlane\", Zayn venne sconfitto da Samoa Joe per KO tecnico. Nella puntata di \"Raw\" del 27 marzo Zayn sconfisse Kevin Owens in un No Disqualification match dove, qualora avesse perso, sarebbe stato licenziato. Il 2 aprile, nel Kick-off di \"WrestleMania 33\", Zayn partecip\u00f2 all'annuale Andr\u00e9 the Giant Memorial Battle Royal ma venne eliminato da Killian Dain.\nFaida con Shane McMahon (2017\u20132018).\nCon lo \"Shake-up\" dell'11 aprile Zayn pass\u00f2 al roster di \"SmackDown\"; quella stessa sera Zayn partecip\u00f2 ad un Triple Threat match che includeva anche AJ Styles e Baron Corbin per determinare il contendente n\u00b01 allo United States Championship di Kevin Owens ma il match venne vinto da Styles. Nella puntata di \"SmackDown\" del 18 aprile Zayn prese parte ad una Six-Pack Challenge che includeva anche Dolph Ziggler, Erick Rowan, Jinder Mahal, Mojo Rawley e Luke Harper per determinare il contendente n\u00b01 al WWE Championship di Randy Orton ma il match venne vinto da Mahal. Il 21 maggio, a \"Backlash\", Zayn venne sconfitto Baron Corbin. Il 18 giugno, a \"Money in the Bank\", Zayn partecip\u00f2 all'omonimo Ladder match assieme a AJ Styles, Baron Corbin, Dolph Ziggler, Kevin Owens e Shinsuke Nakamura ma il match venne vinto da Corbin. Nella puntata di \"SmackDown\" del 4 luglio Zayn partecip\u00f2 all'Indipendence Day Battle Royal per determinare il contendente n\u00b01 allo United States Championship di Kevin Owens ma venne eliminato per ultimo da AJ Styles. Il 23 luglio, a \"Battleground\", Zayn sconfisse Mike Kanellis. L'8 ottobre, a \"Hell in a Cell\", Zayn intervenne nel Falls Count Anywhere Hell in a Cell match tra Shane McMahon e Kevin Owens per aiutare quest'ultimo, favorendo cos\u00ec la sua vittoria finale ed effettuando un turn-heel per la prima volta in carriera. Nella puntata di \"SmackDown\" del 24 ottobre Zayn venne sconfitto da Randy Orton in un match con in palio la possibilit\u00e0 di entrare nel Team \"SmackDown\" per \"Survivor Series\". Il 19 novembre, nel Kick-off di \"Survivor Series\", Zayn e Owens sconfissero i Breezango (Fandango e Tyler Breeze). Il 17 dicembre, a \"Clash of Champions\", Zayn e Owens sconfissero Randy Orton e Shinsuke Nakamura in un match arbitrato dal General Manager di \"SmackDown\" Daniel Bryan e il Commissioner Shane McMahon (se Owens e Zayn avessero perso avrebbero dovuto lasciare la WWE). Il 28 gennaio, alla \"Royal Rumble\", Zayn e Owens affrontarono AJ Styles per il WWE Championship in un 2-on-1 Handicap match ma vennero sconfitti; in seguito, durante il Royal Rumble match, Zayn prese il posto di Tye Dillinger (dopo averlo attaccato nel backstage assieme a Owens) entrando col numero 10 ma venne eliminato da Shinsuke Nakamura. Nella puntata di \"SmackDown\" del 6 febbraio il match tra Zayn e Owens per determinare chi avrebbe sfidato AJ Styles per il WWE Championship a \"Fastlane\" termin\u00f2 in no-contest. Nella puntata di \"SmackDown\" del 13 febbraio Zayn \u00e8 stato sconfitto da Dolph Ziggler. L'11 marzo, a \"Fastlane\", Zayn partecip\u00f2 ad una Six-pack Challenge per il WWE Championship che comprendeva anche AJ Styles, Baron Corbin, Dolph Ziggler, John Cena e Kevin Owens ma il match venne vinto da Styles. Nella puntata di \"SmackDown\" del 20 marzo sia Zayn che Owens vennero licenziati da Daniel Bryan per aver attaccato Shane McMahon nella precedente puntata del 13 marzo (kayfabe); per questo motivo, i due attaccarono poi brutalmente Bryan. L'8 aprile, a \"WrestleMania 34\", Zayn e Owens vennero sconfitti da Daniel Bryan e Shane McMahon e, come da stipulazione, vennero licenziati definitivamente da \"SmackDown\" (kayfabe).\nVarie faide e infortunio (2018\u20132019).\nNella puntata di \"Raw\" del 9 aprile Zayn e Kevin Owens si affrontarono per poter ottenere un posto nello show ma il match termin\u00f2 in pareggio. Con lo \"Shake-up\" del 16 aprile Zayn venne riassunto e pass\u00f2 al roster di \"Raw\". Il 6 maggio, a \"Backlash\", Zayn e Owens vennero sconfitti da Bobby Lashley e Braun Strowman. Nella puntata di \"Raw\" del 7 maggio Zayn partecip\u00f2 ad un Triple Threat match di qualificazione al Money in the Bank Ladder match che includeva anche Finn B\u00e1lor e Roman Reigns ma il match venne vinto da B\u00e1lor. Il 17 giugno, a \"Money in the Bank\", Zayn venne sconfitto da Lashley. In seguito, Zayn riport\u00f2 un infortunio ad entrambe le spalle che lo costrinse ad uno stop durato circa dieci mesi. Zayn torn\u00f2 nella puntata di \"Raw\" dell'8 aprile 2019, la sera dopo \"WrestleMania 35\", venendo sconfitto da Finn B\u00e1lor in un match valevole per l'Intercontinental Championship; al termine dell'incontro Zayn, critic\u00f2 aspramente il pubblico presente all'arena, confermando il suo allineamento da \"heel\". Successivamente, Zayn apparve anche a \"SmackDown\", e nella puntata del 7 maggio affront\u00f2 AJ Styles (anch'egli appartenente al roster di \"Raw\") e Kofi Kingston in un Triple Threat match per il WWE Championship di Kingston ma il match venne vinto da quest'ultimo. Nella puntata di \"Raw\" del 13 maggio Zayn, aiutato da Baron Corbin e Drew McIntyre, sconfisse Braun Strowman in un Falls Count Anywhere match, prendendo il suo posto nel Money in the Bank Ladder match dell'omonimo pay-per-view. Il 19 maggio, a \"Money in the Bank\", Zayn venne brutalmente attaccato da Strowman, risultando impossibilitato a partecipare al Money in the Bank Ladder match e lasciando vacante il suo posto (occupato poi inaspettatamente da Brock Lesnar che vinse la contesa). Il 23 giugno, a \"Stomping Grounds\", Zayn e Owens sconfissero Big E e Xavier Woods del New Day. Nella puntata di \"Raw\" del 15 luglio Zayn prese parte ad una 10-man Battle Royal per determinare lo sfidante di Brock Lesnar per l'Universal Championship ma venne eliminato da Randy Orton. Nella puntata speciale \"Raw Reunion\" del 22 luglio Zayn venne sconfitto da Rey Mysterio. Nella puntata di \"Raw\" del 29 luglio Zayn partecip\u00f2 ad un Gauntlet match per determinare il contendente n\u00b01 allo United States Championship di AJ Styles ma venne eliminato istantaneamente da Rey Mysterio. Nella puntata di \"Raw\" del 19 agosto Zayn venne sconfitto da Cedric Alexander nel secondo ottavo di finale del torneo del King of the Ring.\nThe Artist Collective (2019\u20132020).\nNel settembre del 2019, Zayn consolid\u00f2 la sua posizione a \"SmackDown\" alleandosi con l'Intercontinental Champion Shinsuke Nakamura, facendogli da manager, venendo ufficialmente spostato in tale roster il 14 ottobre 2019. In seguito, anche Cesaro si un\u00ec a Zayn e Nakamura nell'Artist Collective. L'8 marzo, a \"Elimination Chamber\", Zayn sconfisse Braun Strowman in un 3-on-1 Handicap match, dove lo stesso Zayn fece coppia con Cesaro e Shinsuke Nakamura, vincendo l'Intercontinental Championship per la prima volta. Il 4 aprile, nella prima serata di \"WrestleMania 36\", Zayn mantenne la cintura intercontinentale contro Daniel Bryan. Il 12 maggio Zayn venne privato della cintura dalla WWE dopo che risult\u00f2 impossibilitato a spostarsi a causa della pandemia del COVID-19. Zayn torn\u00f2 dopo una lunga assenza nella puntata di \"SmackDown\" del 28 agosto attaccando il nuovo Intercontinental Champion Jeff Hardy dopo che questi aveva difeso con successo il titolo in una \"Open challenge\" contro Shinsuke Nakamura; poco dopo, nel backstage, Zayn cerc\u00f2 di riunirsi con i suoi ex-amici Cesaro e lo stesso Nakamura ma venne respinto. Il 27 settembre, a \"Clash of Champions\", Zayn conquist\u00f2 l'Intercontinental Championship per la seconda volta in un Triple Threat Ladder match che comprendeva anche il campione Jeff Hardy e AJ Styles. Nella puntata di \"SmackDown\" del 2 ottobre Zayn difese con successo il titolo contro Jeff Hardy. Nella puntata di \"SmackDown\" del 13 novembre Zayn difese con successo il titolo contro Apollo Crews per count-out. Il 22 novembre, a \"Survivor Series\", Zayn venne sconfitto dallo United States Champion Bobby Lashley (appartenente al roster di \"Raw\"). Il 20 dicembre, nel Kick-off di \"\", Zayn, Cesaro, King Corbin e Shinsuke Nakamura vennero sconfitti da Big E, Chad Gable, Daniel Bryan e Otis. Nella puntata di \"SmackDown\" del 22 dicembre (andata in onda il 25 dicembre 2020) Zayn perse il titolo contro Big E in un Lumberjack match dopo 86 giorni di regno.\nThe Great Liberator (2021\u2013presente).\nNella puntata di \"SmackDown\" dell'8 gennaio Zayn partecip\u00f2 ad un Gauntlet match per determinare il contendente n\u00b01 all'Universal Championship ma venne eliminato quasi immediatamente da Rey Mysterio. Il 31 gennaio, alla \"Royal Rumble\", Zayn partecip\u00f2 all'omonimo incontro entrando col numero 3 ma venne eliminato da Big E. Nella puntata di \"SmackDown\" del 5 febbraio Zayn partecip\u00f2 ad un Triple Threat match per l'Intercontinental Championship che comprendeva anche il campione Big E e Apollo Crews ma il match venne dal primo. Nella puntata di \"SmackDown\" del 12 febbraio Zayn e King Corbin sconfissero Dominik e Rey Mysterio, qualificandosi per l'Elimination Chamber match. Il 21 febbraio, a Elimination Chamber, Zayn partecip\u00f2 all'Elimination Chamber match che comprendeva anche Cesaro, Daniel Bryan, Jey Uso, King Corbin e Kevin Owens per ottenere un match per l'Universal Championship la sera stessa ma venne eliminato da Owens. Nella puntata di \"SmackDown\" del 12 marzo Zayn affront\u00f2 Big E per l'Intercontinental Championship ma venne sconfitto. L'11 aprile, nella seconda serata di \"WrestleMania 37\", Zayn venne sconfitto da Kevin Owens. Successivamente, nella puntata di \"SmackDown\" del 26 maggio, Zayn tent\u00f2 di riconquistare la cintura intercontinentale in un Fatal 4-Way match contro il neo campione Apollo Crews, Big E e Kevin Owens ma il match venne vinto dal primo. Il 20 giugno, a \"Hell in a Cell\", Zayn riusc\u00ec a trionfare su Owens nella rivincita di \"WrestleMania 37\". Nella puntata di \"SmackDown\" del 2 luglio Zayn venne nuovamente sconfitto da Owens in un Last Man Standing match, fallendo nell'opportunit\u00e0 di conquistare un posto nel Money in the Bank Ladder match. Successivamente, Zayn ebbe una piccola faida con Dominik Mysterio, trionfando su di lui in tre occasioni a \"SmackDown\" dal 27 agosto al 17 settembre. Nella puntata di \"SmackDown\" dell'8 ottobre Zayn trionf\u00f2 su Rey Mysterio nei quarti di finale del King of the Ring. Nella puntata di \"SmackDown\" del 15 ottobre Zayn venne sconfitto da Finn B\u00e1lor nella semifinale del torneo. Nella puntata di \"SmackDown\" del 12 novembre Zayn venne sconfitto da Jeff Hardy, perdendo il suo posto nel \"Team SmackDown\" per \"Survivor Series\". Il 21 novembre, a \"Survivor Series\", Zayn prese parte ad una Battle Royal dedicata a The Rock ma venne eliminato. La sera dopo, a \"Raw\", Zayn fece un'apparizione per affrontare Damian Priest per lo United States Championship venendo tuttavia sconfitto. Nella puntata di \"SmackDown\" del 26 novembre Zayn vinse una Battle Royal eliminando per ultimo Jeff Hardy, diventando il contendente n\u00b01 all'Universal Championship di Roman Reigns. La settimana dopo, a \"SmackDown\", prima di affrontare Reigns, Zayn venne brutalmente attaccato da Brock Lesnar, il che poco dopo lo rese facile preda di Reigns, che lo sconfisse in pochi secondi mantenendo il titolo universale. Nella puntata di \"SmackDown\" del 24 dicembre Zayn vinse un Gauntlet match eliminando per ultimo Ricochet, diventando il contendente n\u00b01 all'Intercontinental Championship di Shinsuke Nakamura. Il 29 gennaio, alla \"Royal Rumble\", Zayn partecip\u00f2 al match omonimo entrando col numero 8 ma venne eliminato da AJ Styles. Nella puntata di \"SmackDown\" dell'11 febbraio (andata in onda il 18 febbraio 2022) Zayn vinse per la terza volta l'Intercontinental Championship dopo aver sconfitto Shinsunke Nakamura.\nPersonaggio.\nZayn debutta in WWE nei panni dell\"'Underdog from the Underground\", vincendo i propri match senza ricorrere ad alcun mezzo irregolare, bens\u00ec risultando disposto a dare il tutto per tutto pur di vincere. Mentre, dal 2019, interpreta il personaggio del \"Great Liberator\", personaggio con cui, spesso vince per squalifica, volendo reclamare ogni proprio merito, ma non riuscendoci, menziona ipotetici complotti e favoritismi dei piani alti della WWE in suo sfavore.\nLucha de Apuestas.\nRecord: 2-0"}
{"id": "3575370", "revid": "1318658", "url": "https://it.wikipedia.org/wiki?curid=3575370", "title": "SSV Brixen Handball 2010-2011", "text": ""}
{"id": "3575377", "revid": "205197", "url": "https://it.wikipedia.org/wiki?curid=3575377", "title": "Coppa di Romania 1935-1936", "text": ""}
{"id": "3575379", "revid": "2038214", "url": "https://it.wikipedia.org/wiki?curid=3575379", "title": "Strada statale 467 di Scandiano", "text": "La ex strada statale 467 di Scandiano (SS 467), ora \"strada provinciale 467 R di Scandiano (SP 467 R)\" in provincia di Reggio Emilia e \"strada provinciale 467 R Nuova Pedemontana (SP 467 R)\" in provincia di Modena, \u00e8 una strada provinciale italiana che collega Reggio nell'Emilia con il polo industriale a sud di Modena.\nCostituisce un importante asse di comunicazione tra Reggio Emilia e Scandiano, ma soprattutto tra le industrie dei capoluoghi all\u2019importante distretto ceramico reggiano-modenese. Ecco perch\u00e9 \u00e8 percorsa giornalmente da un elevato numero di mezzi pesanti.\nStoria.\nLa strada statale 467 venne istituita nel 1964 con il seguente percorso: \"Innesto Strada statale n. 63 \u00abdel Valico del Cerreto\u00bb a Reggio Emilia - Scandiano - Sassuolo - Spezzano (frazione di Fiorano Modenese) - innesto Strada statale n. 12 \u00abdell'Abetone e del Brennero\u00bb a Maranello.\"\nNel 1988, contemporaneamente alla deviazione della SS 12 su un nuovo tracciato, la strada venne prolungata da Maranello (sul vecchio tracciato della SS 12) a Pozza (sul nuovo tracciato); il tratto acquisito dalla SS 467 era stato parte fino ad allora della SS 569.\nIn seguito al decreto legislativo n. 112 del 1998, dal 2001 la gestione \u00e8 passata dall'ANAS alla Regione Emilia-Romagna, che ha provveduto al trasferimento dell'infrastruttura al demanio della Provincia di Reggio Emilia e della Provincia di Modena per le tratte territorialmente competenti.\nPercorso.\nLa strada ha origine a Reggio nell'Emilia dall'innesto sulla strada statale 9 Via Emilia. Proseguendo in direzione sud-est raggiunge Scandiano e Casalgrande prima di entrare nel territorio della provincia di Modena varcando il fiume Secchia: da qui in poi \u00e8 necessario distinguere per chiarezza fra due tracciati differenti tra di loro.\nQuando fu terminato e posto in servizio tutto il nuovo tracciato dal km 20,600 al km 31,850, ANAS S.p.A. acquis\u00ec dalla Provincia di Modena la gestione dell'opera, procedendo contestualmente a declassare a strade comunali tutto il tracciato storico Sassuolo - Maranello. La variante assumeva a sua volta il medesimo nome: SS 467 di Scandiano. Per effetto del succitato provvedimento in provincia di Modena la strada divenne \"SP 467 di Scandiano, \"poco dopo modificato in \"SP 467 Nuova Pedemontana\"; in localit\u00e0 Pozza di Maranello si innesta mediante rampe con la SS 12 dell'Abetone e del Brennero.\nIl 24 luglio 2009 la Provincia di Modena inaugur\u00f2 e apr\u00ec al traffico il proseguimento della SP 467 (vedi qui): si trattava del tratto terminale della \"SP Nuova Pedemontana\". Quel nuovo tracciato supera il torrente Tiepido e si innesta sulla ex SS 569 di Vignola in localit\u00e0 Solignano Nuovo. Da notare che la fine della SP 467 (km 31,850) coincide con la fine della SP Nuova Pedemontana (km 15,628: dato fornito dalla Provincia di Modena e non attendibile, poich\u00e9 nella realt\u00e0 il medesimo ente proprietario della strada ha installato a Pozza di Maranello la tabella di progressiva chilometrica 16); non esiste soluzione di continuit\u00e0 tra le due arterie viarie.\nIl 17 dicembre 2010 anche la Provincia di Reggio Emilia ha aperto una variante a scorrimento veloce del tratto storico, che si ricollega in localit\u00e0 Dinazzano di Casalgrande con la variante degli anni settanta, realizzato con fondi ANAS e ceduto in gestione alla stessa provincia. Dopo l\u2019inaugurazione della Pedemontana reggiana quindi, risulta ammodernato il tratto di statale da Scandiano fino al suo termine a Pozza di Maranello.\n\u00c8 attualmente quindi allo studio un\u2019ipotesi di ammodernare l\u2019ultimo tratto, che dal capoluogo reggiano conduce alla popolosa citt\u00e0 di Scandiano, spesso molto congestionato da mezzi, anche pesanti, che attraversano le varie frazioni.\nUno di questi studi in atto dal Comune di Reggio Emilia \u00e8 la costruzione di una variante all\u2019abitato di Fogliano, che da anni soffre di problemi di inquinamento e traffico. La variante si innesterebbe direttamente dalla SS 722 Var (Tangenziale sud/est) e taglierebbe fuori il centro abitato per poi ricongiungersi con una rotatoria nel rettilineo tra Fogliano e Bosco. Attualmente il progetto \u00e8 in fase autorizzativa."}
{"id": "3575380", "revid": "1543377", "url": "https://it.wikipedia.org/wiki?curid=3575380", "title": "Torneo Interbritannico 1953", "text": "Il Torneo Interbritannico 1953 fu la cinquantottesima edizione del torneo di calcio conteso tra le Home Nations dell'arcipelago britannico. Il torneo fu vinto unitamente da Scozia ed Inghilterra."}
{"id": "3575381", "revid": "767487", "url": "https://it.wikipedia.org/wiki?curid=3575381", "title": "Ayekoo Drummers", "text": "Gli Ayekoo Drummers sono un gruppo di percussionisti fondato nel 2007 in Ghana. La loro produzione musicale \u00e8 caratterizzata dalla commistione tra ritmi tradizionali africani con sonorit\u00e0 jazz.\nIl gruppo \u00e8 composto da sette artisti: Yaw Prince Boamah, Kwesi Frank Opoku, Kodzo Mark Alifo, Kojo Donkor, Kwaku Edmund Hyde, Kojo Alex Tseh e Kwabena Dickson Darko. Si sono tutti formati seguendo alcuni dei pi\u00f9 importanti maestri di musica del loro paese, legandosi al Ghana National Theatre e al gruppo Indigenafrika.\nSuonano non solo tamburi ma anche molti altri strumenti tradizionali, quali: \"fontofrom\", \"atumpan\", \"djemb\u00e8\", \"kpanlogo drum\", \"gome\", \"donno\", \"dundu\", \"sogo\", \"brekete\", \"stick drum\", xilofono, \"balaphone\", \"hung\", \"wua\", \"flute\" (\"atenteben\"), \"cowbell\", \"banan bell\", \"rattle\", \"conch\", \"clappers\", \"sticks\".\nDopo essersi esibiti in Ghana e in molte citt\u00e0 africane, hanno cominciato ad essere conosciuti anche in altri continenti e nella primavera 2008 hanno iniziano la loro prima tourn\u00e9e in Europa, attraverso Paesi Bassi, Svizzera, Austria, Germania e Italia."}
{"id": "3575384", "revid": "767487", "url": "https://it.wikipedia.org/wiki?curid=3575384", "title": "Centro spaziale di Tsukuba", "text": "Il centro spaziale di Tsukuba (noto anche con l'acronimo TKSC, dall'inglese \"Tsukuba Space Center\") \u00e8 il centro della rete spaziale giapponese.\nCoinvolto nello sviluppo e ricerca sui satelliti e i razzi, si occupa dell'inseguimento e controllo dei satelliti. Qui vengono sviluppati anche gli equipaggiamenti per il Japanese Experiment Module (\"Kibo\") e viene svolto l'addestramento degli astronauti."}
{"id": "3575386", "revid": "767487", "url": "https://it.wikipedia.org/wiki?curid=3575386", "title": "Silvestro e il sassolino magico", "text": "Silvestro e il sassolino magico (\"Sylvester and the Magic Pebble\") \u00e8 uno dei pi\u00f9 famosi racconti di William Steig. Fu pubblicato per la prima volta nel 1969. In Italia \u00e8 stato pubblicato, con traduzione di Alessandra Orcese e illustrazioni dell'autore, a Milano nel 2006 da Mondadori junior."}
{"id": "3575387", "revid": "767487", "url": "https://it.wikipedia.org/wiki?curid=3575387", "title": "Camere da letto (film)", "text": "Camere da letto \u00e8 un film corale del 1997 diretto da Simona Izzo.\nTrama.\nLe vicende affettive di quattro coppie in difficolt\u00e0 prendono vita nel quartiere di Ostia a Roma. Dario e Maddalena sono una coppia affiatata che deve affrontare difficolt\u00e0 economiche e ripicche familiari; Sandro un uomo solo e avaro che vive nel ricordo di un amore giovanile. Margherita e Fabrizio, invece, sono una coppia di artisti in crisi coniugale. Sullo sfondo le vicende del giovane nipote di Dario, Lorenzo, alle prese con il suo primo amore.\nCuriosit\u00e0.\nTra gli interpreti del film figurano Simona Izzo (che ha pure diretto la pellicola), suo marito Ricky Tognazzi, suo figlio Francesco Venditti e la di lui moglie (all'epoca) Alexandra La Capria."}
{"id": "3575391", "revid": "767487", "url": "https://it.wikipedia.org/wiki?curid=3575391", "title": "Vito Petruzzelli", "text": "Carriera.\nCresciuto calcisticamente nel settore giovanile dell'Andria, la squadra della sua citt\u00e0, gioc\u00f2 con i biancoazzurri per tre campionati, dal 1971-1972 al 1973-1974 in Serie D, scendendo in campo 48 volte.\nSuccessivamente fu venduto alla Pro Lanciano, militando sempre in Serie D, per due anni, fino al campionato 1975-1976, totalizzando in tutto 52 presenze.\nIl lo acquist\u00f2 nel 1976, facendolo esordire per la prima volta in Serie C.\nRimase in Basilicata fino al 1978, giocando 71 partite con 4 reti all'attivo.\nLa stagione seguente Petruzzelli venne acquistato dal , giocando la stagione 1978-1979 in Serie B. Con la maglia biancorossa Petruzzelli collezion\u00f2 37 presenze mettendo a segno da una rete.\nL'anno dopo venne venduto al Foggia, con cui il Bari tratt\u00f2 moltissimo, infatti Petruzzelli fu venduto insieme a Franco Fasoli, Arcangelo Sciannimanico, Costante Tivelli ed un conguaglio superiore ad un miliardo di lire, in cambio di Roberto Bacchin e Giacomo Libera.\nCon il Foggia gioc\u00f2 cinque anni, dal 1979 al 1984 di cui tre in serie cadetta, ottenendo la promozione in Serie B nel 1979-1980. Con la maglia rossonera ha collezionato 158 presenze e 9 gol, di cui 142 e 7 reti in campionato e 16 e 2 gol nelle coppe nazionali.\nNel calciomercato estivo del 1984 pass\u00f2 al , venendo subito venduto, senza mai giocare una partita, al Barletta in Serie C1, dove gioc\u00f2 fino 1987 terminando la sua carriera con la promozione in serie B avvenuta nel 1986-1987.\nHa disputato complessivamente 125 gare in Serie B segnando 5 gol."}
{"id": "3575401", "revid": "1543377", "url": "https://it.wikipedia.org/wiki?curid=3575401", "title": "Torneo Interbritannico 1954", "text": "Il Torneo Interbritannico 1954 fu la cinquantanovesima edizione del torneo di calcio conteso tra le Home Nations dell'arcipelago britannico. Il torneo valse anche come qualificazione al Mondiale 1954. Il torneo fu vinto dall'Inghilterra.\nClassifica.\n' e ' qualificate al Campionato mondiale di calcio 1954."}
{"id": "3575411", "revid": "1543377", "url": "https://it.wikipedia.org/wiki?curid=3575411", "title": "Torneo Interbritannico 1955", "text": "Il Torneo Interbritannico 1955 fu la sessantesima edizione del torneo di calcio conteso tra le Home Nations dell'arcipelago britannico. Il torneo fu vinto dall'Inghilterra."}
{"id": "3575415", "revid": "47767", "url": "https://it.wikipedia.org/wiki?curid=3575415", "title": "Vilma", "text": ""}
{"id": "3575417", "revid": "1371684", "url": "https://it.wikipedia.org/wiki?curid=3575417", "title": "Primera Divisi\u00f3n (AAm)", "text": "La Primera Divisi\u00f3n \u00e8 stata una competizione calcistica disputata in Argentina dal 1919 al 1926. Il torneo venne creato dalla Asociaci\u00f3n Amateurs de Football, federazione calcistica che si divise dalla AAF. La competizione cess\u00f2 di esistere in seguito al termine dell'edizione 1926, vinta dall'Independiente, dato che l'anno seguente la AAF e la AAm si riunirono. Giacch\u00e9 la FIFA riconosceva esclusivamente i campionati organizzati dalla AAF (affiliata alla confederazione internazionale), tutte le edizioni della Primera Divisi\u00f3n della AAm non sono considerate ufficiali da tale federazione.\nStoria.\nLa AAm venne creata il 22 settembre 1919; il primo torneo venne organizzato in tempi brevi (alle 13 squadre fondatrici si un\u00ec il V\u00e9lez Sarsfield), tanto che cominci\u00f2 il 28 settembre. L'edizione inaugurale venne vinta dal Racing Club de Avellaneda, che super\u00f2 il secondo classificato V\u00e9lez per sei punti; dato il numero delle formazioni partecipanti, il campionato si protrasse sino al 6 gennaio 1920. La Primera Divisi\u00f3n 1920 se la aggiudic\u00f2 il River Plate, che precedette il Racing per due lunghezze. In tale edizione le compagini furono 19, numero aumentato a 20 l'anno seguente. Nel 1922 il torneo fu allargato a 21 squadre, e fu vinto dall'Independiente; nel biennio 1923-1924 il titolo and\u00f2 al San Lorenzo, e i partecipanti crebbero ancora: dapprima 21 nel 1923, divennero 24 nel 1924. Nel 1925 il campionato incluse 25 formazioni, e se lo aggiudic\u00f2 il Racing. L'ultima edizione fu disputata dal 4 aprile al 21 novembre 1926 e vi presero parte 26 societ\u00e0; la vittoria and\u00f2 all'Independiente. Nel 1927 le due associazioni si fusero, dando origine alla Asociaci\u00f3n Amateurs Argentina de Football (AAAF)."}
{"id": "3575418", "revid": "293377", "url": "https://it.wikipedia.org/wiki?curid=3575418", "title": "Torneo Interbritannico 1956", "text": "Il Torneo Interbritannico 1956 fu la sessantunesima edizione del torneo di calcio conteso tra le Home Nations dell'arcipelago britannico. Per la prima ed unica volta il torneo fu vinto da tutte e quattro le nazionali."}
{"id": "3575419", "revid": "767487", "url": "https://it.wikipedia.org/wiki?curid=3575419", "title": "Prom - Ballo di fine anno", "text": "Prom - Ballo di fine anno (\"Prom\") \u00e8 un film del 2011 diretto da Joe Nussbaum. \u00c8 uscito nelle sale statunitensi il 29 aprile 2011 e in Italia il 19 agosto 2011.\nTrama.\nAlcuni ragazzi devono organizzare il ballo di fine anno della loro scuola, ma ci sono molti malintesi e incomprensioni. L'organizzatrice del ballo, Nova, \u00e8 attratta dal suo amico Brandon; Lloyd invece si lamenta con la sorellastra Tess del ballo, cos\u00ec lei gli consiglia di invitare una ragazza. Lucas \u00e8 innamorato della sua compagna di laboratorio Simone, e il suo amico Corey lo aiuta per farli uscire insieme. Jordan litiga con il fidanzato Tyler, accusandolo di tradirla a causa di un orecchino trovato nella sua auto. Mei e il fidanzato Justin si stanno organizzando per andare all'universit\u00e0 insieme, ma Mei \u00e8 stata ammessa in un'altra universit\u00e0. Ali vorrebbe andare al ballo con Rolo, ma lui le ha raccontato che ci andr\u00e0 con un'altra ragazza; Jesse infine \u00e8 il tipico ribelle, gli insegnanti sono stanchi dei suoi comportamenti anche perch\u00e9 manca a scuola da diversi giorni e al suo ritorno viene mandato dal preside.\nRecensioni.\nIl film ha ricevuto diverse critiche negative; il critico Andre O' Heir ha definito il film \"non troppo degno d'attenzione, ridicolo e che si potrebbe a malapena dire che sia stato girato.\"\nInvece il critico Claudia Puig di \"USA Today\" ha definito questo film discreto.\nIl critico cinematografico di Boxoffice Magazine Pete Hammond ha definito il film molto divertente, toccante e reale.\nInvece il critico italiano Alberto di Felice definisce questo un film divertente anche se solo un \"filmetto per ragazzi\" non troppo lontano dal pidocchioso e stupido quanti molti altri film. Inizia dicendo che il personaggio di Nova sia convinta che il ballo della scuola sia un'occasione per non fare differenze tra compagni, ma riferisce che proprio per tutti gli intrecci, malintesi ed incomprensioni \u00e8 un film divertente, una bella commedia.\nIncassi.\nIl film \u00e8 uscito nelle sale statunitensi il 29 aprile 2011, incassando nella prima settimana $4.700.000. Gli incassati finali al botteghino sono pari a circa $10.000.000 negli Stati Uniti.\nEdizione home video.\nIl film si pu\u00f2 trovare in DVD e Blu-ray, e la versione Download del DVD include \"Bloopers\" e \"Putting on Prom\" in pi\u00f9 contenuti extra come molti video degli Allstar Weekend, dei Moon e dei Neon Tress.\nColonna sonora.\nLa colonna sonora appartiene alla Hollywood Records come molti artisti della Disney. Il CD del Film contiene canzoni cantate da gruppi come i Simple Plan, gli Allstar Weekend e i Moon. Nella pubblicit\u00e0 del film viene usata la canzone Firework di Katy Perry.\nWe Could Be Anything.\nIl video musicale della canzone \"We Could Be Anything\" viene cantato da Nolan Sotillo che racconta la storia del suo personaggio, Lucas, e della ragazza di cui \u00e8 innamorato, Simone, ovvero Danielle Campbell che appare anche nel video facendo vedere ogni progresso della loro storia."}
{"id": "3575425", "revid": "287204", "url": "https://it.wikipedia.org/wiki?curid=3575425", "title": "Gran Premio motociclistico di Germania 1959", "text": "Il Gran Premio motociclistico di Germania fu il terzo appuntamento del motomondiale 1959.\nSi svolse il 14 giugno 1959 ad Hockenheim alla presenza di oltre 100.000 spettatori. Erano in programma tutte le classi.\n\"Quaterna\" MV Agusta tra le moto sciolte: 125 e 250 furono vinte da Carlo Ubbiali, mentre in 350 e 500 John Surtees non ebbe rivali.\nNei sidecar, Florian Camathias riusc\u00ec a vincere la resistenza di Walter Schneider.\nClasse 350.\n33 piloti alla partenza, 19 al traguardo.\nClasse 250.\n32 piloti alla partenza, 15 al traguardo.\nClasse 125.\n8 piloti ritirati."}
{"id": "3575429", "revid": "293377", "url": "https://it.wikipedia.org/wiki?curid=3575429", "title": "Torneo Interbritannico 1957", "text": "Il Torneo Interbritannico 1957 fu la sessantaduesima edizione del torneo di calcio conteso tra le Home Nations dell'arcipelago britannico. Il torneo fu vinto dall'Inghilterra."}
{"id": "3575432", "revid": "857138", "url": "https://it.wikipedia.org/wiki?curid=3575432", "title": "Se Wsi Testamenti", "text": " (in moderno finlandese \"\") \u00e8 la prima traduzione del Nuovo Testamento in finlandese da parte di Mikael Agricola, vescovo di Turku. Normalmente considerato come la sua opera principale, il manoscritto fu completato nel 1543 ma durante i cinque anni successivi ci furono diverse correzioni. In tutto Agricola ci impieg\u00f2 11 anni per completare il lavoro. Il Nuovo testamento, stampato a Stoccolma nel 1548, si basava ancora principalmente sul dialetto di Turku.\nIl \"Testamenti\" contiene 718 pagine e diverse illustrazioni. Ha due prefazioni, una per quanto riguarda la pratica e una a livello teologico. Nella prima Agricola descrive le ragioni per cui us\u00f2 il dialetto del paese e dice come il cristianesimo giunse in Finlandia. In quella teologica Agricola dice che la sua traduzione si basa sulla Bibbia originale in greco, su una collezione di Erasmo da Rotterdam in latino, sulla traduzione in tedesco di Martin Lutero e su quella in svedese di Olaus Petri.\nAgricola spieg\u00f2 anche come cre\u00f2 molte nuove parole sperando che esse siano piaciute e utilizzate. In pi\u00f9 il \"Se\" (letteralmente \"ci\u00f2\") nel titolo viene utilizzato come articolo determinativo che Agricola tent\u00f2 di istituzionalizzare senza riuscirci. Infatti, il moderno finlandese non possiede articoli nella grammatica."}
{"id": "3575445", "revid": "124627109", "url": "https://it.wikipedia.org/wiki?curid=3575445", "title": "Partito Sociale di Unit\u00e0 Nazionale", "text": "Il Partito Sociale di Unit\u00e0 Nazionale (in spagnolo: \"Partido Social de Unidad Nacional\") \u00e8 un partito politico di Centro sinistra attivo in Colombia dal 2005 di matrice social-liberale, altrimenti noto come \"Partito della U\" (Partido de la U) o \"Partito dell'Unit\u00e0\" (Partido de la Unidad).\nDopo la vittoria ottenuta alle elezioni presidenziali del 2010, il suo leader Juan Manuel Santos \u00e8 divenuto Presidente della Colombia.\nIdeologia.\nLa Dichiarazione Programmatica (\"Declaraci\u00f3n Program\u00e1tica\") \u00e8 la piattaforma ideologica ufficiale del partito:\nDal 2012, il partito \u00e8 stata un membro osservatore dell'Internazionale Liberale."}
{"id": "3575453", "revid": "599013", "url": "https://it.wikipedia.org/wiki?curid=3575453", "title": "Neboj\u0161a Jelenkovi\u0107", "text": ""}
{"id": "3575454", "revid": "93556", "url": "https://it.wikipedia.org/wiki?curid=3575454", "title": "Partito Verde (Colombia)", "text": "Il Partito Verde (in spagnolo: \"Partido Verde\") \u00e8 un partito politico attivo in Colombia dal 2005 di matrice ecologista e centrista.\nHa ottenuto un rilevante successo alle elezioni presidenziali del 2010, quanto uno dei suoi maggiori esponenti, Antanas Mockus, \u00e8 giunto al ballottaggio con lo sfidante Juan Manuel Santos, che tuttavia ha ottenuto il maggior numero di voti."}
{"id": "3575456", "revid": "110157", "url": "https://it.wikipedia.org/wiki?curid=3575456", "title": "Cambiamento Radicale", "text": "Cambiamento Radicale (in spagnolo: \"Cambio Radical\") \u00e8 un partito politico di destra attivo in Colombia dal 1998, di matrice conservatrice liberale e centrista. Il suo leader \u00e8 German Vargas Lleras, giunto al terzo posto alle elezioni presidenziali del 2010."}
{"id": "3575460", "revid": "1442080", "url": "https://it.wikipedia.org/wiki?curid=3575460", "title": "Pseudomugilidae", "text": "La famiglia Pseudomugilidae comprende 19 specie di piccoli pesci d'acqua dolce, appartenenti all'ordine Atheriniformes.\nDistribuzione e habitat.\nQuesta famiglia \u00e8 originaria dell'Oceania (Australia, Papua Nuova Guinea) e dell'Indonesia.\nIl loro ambiente naturale varia molto, dalle acque di sorgente, ai fiumi veloci, alle paludi fino alle acque salmastre e salate.\nDescrizione.\nQuesti pesci presentano un corpo minuto, snello e allungato, occhi grandi, bocca orizzontale rivolta verso l'alto. Particolare la presenza di due pinne dorsali, la prima pi\u00f9 corta. Le pinne pettorali sono allungate, con il vertice rivolto verso l'alto.\nLa livrea presenta spesso colori vivaci.\nAcquariofilia.\nPer l'aspetto interessante, le dimensioni minute e la facilit\u00e0 d'allevamento, alcune specie sono commerciate in tutto il mondo. La maggior parte delle specie comunque gode di fama presso appassionati e allevatori.\nSpecie.\nLe 19 specie di Pseudomugilidae sono suddivise in 3 generi:"}
{"id": "3575461", "revid": "1543377", "url": "https://it.wikipedia.org/wiki?curid=3575461", "title": "Torneo Interbritannico 1958", "text": "Il Torneo Interbritannico 1958 fu la sessantatreesima edizione del torneo di calcio conteso tra le Home Nations dell'arcipelago britannico. Il torneo fu vinto congiuntamente dall'Inghilterra e dall'Irlanda del Nord. Questa edizione fu segnata dal disastro aereo di Monaco di Baviera in cui persero la vita tre nazionali inglesi: Roger Byrne, Tommy Taylor e Duncan Edwards."}
{"id": "3575462", "revid": "227211", "url": "https://it.wikipedia.org/wiki?curid=3575462", "title": "Giorno della Bastiglia", "text": ""}
{"id": "3575466", "revid": "84184", "url": "https://it.wikipedia.org/wiki?curid=3575466", "title": "Morlacchi (disambigua)", "text": ""}
{"id": "3575467", "revid": "537927", "url": "https://it.wikipedia.org/wiki?curid=3575467", "title": "Slammer", "text": ""}
{"id": "3575469", "revid": "767487", "url": "https://it.wikipedia.org/wiki?curid=3575469", "title": "The Joe Gans-Battling Nelson Fight", "text": "The Joe Gans-Battling Nelson Fight \u00e8 un cortometraggio muto del 1906. Non viene riportato in nome n\u00e9 del regista n\u00e9 dell'operatore. L'incontro tra i due pugili venne vinto dopo 42 riprese da Joe Gans.\nDue anni dopo, venne disputata la rivincita in due diversi incontri a Colma, in California. Gans, gi\u00e0 ammalato di tubercolosi, probabilmente perse a causa delle sue non buone condizioni fisiche. L'incontro fu documentato da un cortometraggio della Selig Polyscope Company, \"Gans-Nelson Fight\".\nProduzione.\nIl film fu prodotto da Tex Rickard. Venne girato durante l'incontro che oppose Joe Gans a Battling Nelson disputato a Goldfield, nel Nevada il 3 settembre 1906."}
{"id": "3575471", "revid": "1543377", "url": "https://it.wikipedia.org/wiki?curid=3575471", "title": "Torneo Interbritannico 1959", "text": "Il Torneo Interbritannico 1959 fu la sessantaquattresima edizione del torneo di calcio conteso tra le Home Nations dell'arcipelago britannico. Il torneo fu vinto congiuntamente dall'Inghilterra e dall'Irlanda del Nord."}
{"id": "3575479", "revid": "1543377", "url": "https://it.wikipedia.org/wiki?curid=3575479", "title": "Katja Giammona", "text": "Tra i suoi ruoli pi\u00f9 noti, figura quello di Pia Lombardi nella serie televisiva \"Il nostro amico Charly\".Ha inoltre al suo attivo la partecipazione ad altre serie televisive e in vari film per la televisione. Ha ricevuto il ruolo da protagonista nei film, \"Dead End Street\" (1997), \"Rote Kora\" (1997) e \"Schmetterlinge der Nacht\" (1999).\nBiografia.\nNasce a Wolfsburg, in Germania, ma vive tra Monaco di Baviera e Berlino. Nata in una famiglia di Testimoni di Geova, a 15 anni si decide di diventare cattolica e farsi battezzare. Per Katja la fede \u00e8 molto importante, infatti si impegna in eventi per i giovani della chiesa, sottolineando la sua appartenenza religiosa. Nel 2007 viene pubblicata una biografia in forma di conversazione tra Bernhard M\u00fcller e Horst W\u00f6rner con Katja Giammona: \"...und h\u00e4tte aber die Liebe nicht\u201c - Katja Giammona im Gespr\u00e4ch mit Bernhard M\u00fcller und Horst W\u00f6rner\" , Gerhard Hess Verlag 2007, pubblicato in Germania."}
{"id": "3575481", "revid": "1005847", "url": "https://it.wikipedia.org/wiki?curid=3575481", "title": "Elezioni parlamentari in Colombia del 2010", "text": "Le elezioni parlamentari in Colombia del 2010 si tennero il 14 marzo per il rinnovo del Congresso della Repubblica (Camera dei rappresentanti e Senato della Repubblica)."}
{"id": "3575482", "revid": "367445", "url": "https://it.wikipedia.org/wiki?curid=3575482", "title": "Cambio Radical", "text": ""}
{"id": "3575483", "revid": "367445", "url": "https://it.wikipedia.org/wiki?curid=3575483", "title": "Partido Social de Unidad Nacional", "text": ""}
{"id": "3575484", "revid": "767487", "url": "https://it.wikipedia.org/wiki?curid=3575484", "title": "Marko An\u0111elkovi\u0107", "text": ""}
{"id": "3575485", "revid": "110157", "url": "https://it.wikipedia.org/wiki?curid=3575485", "title": "Ethel (nome)", "text": "Origine e diffusione.\nEra in origine un ipocoristico di altri nomi che cominciano per \"Ethel-\", come Etheldred, Ethelred ed Ethelinda; in tutti questi casi, l'elemento alla base di tali nomi \u00e8 l'inglese antico \"\u00e6\u00f0el\" (che significa \"nobile\", dalla radice protogermanica \"*athala-\") (il che rende \"Ethel\", in sostanza, un corrispettivo di Adele).\nCome abbreviazione, \"Ethel\" apparve nel XIX secolo, un periodo in cui tornarono in voga molti nomi inglesi antichi, attestandosi anche come nome autonomo verso la fine del secolo (va per\u00f2 notato che un corrispettivo, \"\u00c6\u00f0elu\", era usato gi\u00e0 dagli anglosassoni); la sua diffusione venne quindi aiutata da alcuni romanzi di successo, come \"The Newcomes\" di William Makepeace Thackeray (1855) e \"The Daisy Chain\" di Charlotte Mary Yonge (1856).\nOnomastico.\nIl nome \u00e8 adespota, ovvero non \u00e8 portato da alcuna santa, quindi l'onomastico ricade il giorno di Ognissanti, il 1\u00ba novembre, oppure lo stesso giorno dei nomi da cui \u00e8 fatto derivare."}
{"id": "3575486", "revid": "47767", "url": "https://it.wikipedia.org/wiki?curid=3575486", "title": "Ethelyn", "text": ""}
{"id": "3575487", "revid": "484362", "url": "https://it.wikipedia.org/wiki?curid=3575487", "title": "Partido Verde", "text": ""}
{"id": "3575489", "revid": "367445", "url": "https://it.wikipedia.org/wiki?curid=3575489", "title": "Partido Verde (Colombia)", "text": ""}
{"id": "3575491", "revid": "115454421", "url": "https://it.wikipedia.org/wiki?curid=3575491", "title": "Clase 406", "text": "Clase 406 \u00e8 una telenovela messicana divisa in quattro stagioni prodotta da Televisa e mandata in onda su \"Canal de las estrellas\". Il serial \u00e8 un remake della telenovela colombiana Francisco el Matem\u00e1tico, trasmessa nel 1999. Vengono trattati i problemi dei ragazzi, come il sesso, l'alcol, la droga, amori e delusioni.\nAl serial partecipano attori che hanno recitato pi\u00f9 volte con Televisa, come Anah\u00ed, Dulce Mar\u00eda, Christian Ch\u00e1vez e Alfonso Herrera ()."}
{"id": "3575493", "revid": "367445", "url": "https://it.wikipedia.org/wiki?curid=3575493", "title": "Butirril-CoA-deidrogenasi", "text": ""}
{"id": "3575495", "revid": "422900", "url": "https://it.wikipedia.org/wiki?curid=3575495", "title": "Costel R\u0103dulescu", "text": ""}
{"id": "3575502", "revid": "93556", "url": "https://it.wikipedia.org/wiki?curid=3575502", "title": "Scelta Cittadina", "text": "Il Scelta Cittadina (in spagnolo: \"Opci\u00f3n Ciudadana\") \u00e8 un partito politico colombiano di estrema destra fondato nel 2009 con il nome di Partito di Integrazione Nazionale (\"Partido de Integraci\u00f3n Nacional\"); ha assunto la corrente denominazione nel 2013.\nIl partito si \u00e8 affermato a seguito dello scioglimento di Convergenza Cittadina (\"Convergencia Ciudadana\"), dopo lo scandalo di esponenti politici del partito legati a gruppi paramilitari colombiani, in particolare le Autodefensas Unidas de Colombia. Convergenza Cittadina, a sua volta, era stata fondata nel 1997."}
{"id": "3575503", "revid": "486946", "url": "https://it.wikipedia.org/wiki?curid=3575503", "title": "Partido de Integraci\u00f3n Nacional", "text": ""}
{"id": "3575510", "revid": "1718925", "url": "https://it.wikipedia.org/wiki?curid=3575510", "title": "Isole dei Caraibi", "text": "Questa \u00e8 una lista di isole dei Caraibi, organizzate secondo lo Stato o la dipendenza di appartenenza. Gesto tipico dei Caraibi \u00e8 la collana di fiori portata intorno al collo, usanza derivata dalle isole Hawaii."}
{"id": "3575516", "revid": "1442080", "url": "https://it.wikipedia.org/wiki?curid=3575516", "title": "Swiss Open Gstaad 1990 - Doppio", "text": "Il doppio del torneo di tennis Swiss Open Gstaad 1990, facente parte dell'ATP Tour, ha avuto come vincitori Sergio Casal e Emilio S\u00e1nchez che hanno battuto in finale Omar Camporese e Javier S\u00e1nchez 6-3, 3-6, 7-5."}
{"id": "3575519", "revid": "1310927", "url": "https://it.wikipedia.org/wiki?curid=3575519", "title": "Nathan J\u00fanior", "text": "Carriera.\nClub.\nSkonto Riga.\nDopo aver passato 3 anni nelle giovanili dell'Anorthosis Famagosta, grazie a Marian Pahars che giocava li, nella stagione 2008 firma il suo primo contratto da professionista per la squadra lettone dello Skonto Riga alla quale si leg\u00f2 per i successivi 4 anni.\nOlimps Riga.\nViene mandato all'Olimps Riga in prestito per permettergli di giocare con continuit\u00e0, qui riesce a ritagliarsi il suo spazio e colleziona 15 presenze, impreziosite da ottime prestazioni. \nSkonto Riga.\nDopo l'ottima parentesi all'Olimps Riga, nel dicembre del 2008 torna allo Skonto Riga dove l'allenatore Paul Ashworth gli concede spazio sempre a partita in corso. Nel 2009 lo Skonto ha avuto una carenza in avanti causata dalla partenza di due giocatori che hanno lasciato poco prima dell'inizio della stagione, e J\u00fanior \u00e8 stato provato come attaccante. Ha segnato due gol al suo esordio contro lo J\u016brmala-VV, e successivamente \u00e8 rimasto in quella posizione. Ha giocato 19 partite e segnato 5 gol nella stagione 2009. Ha sorpreso molto nella stagione seguente, segnando 18 gol in 24 partite di campionato e diventando capocannoniere con l'attaccante Deniss Rakels del Liep\u0101jas Metalurgs. Nel 2010 lo Skonto \u00e8 diventato campione di Lettonia. Dopo la stagione impressionante che ha avuto, J\u00fanior ha sostenuto dei periodi di prova con il Maccabi Haifa in Israele, la Dinamo Mosca in Russia e l'Energie Cottbus in Germania.\nAll'inizio della stagione 2011 J\u00fanior subito un infortunio. Ma dopo essersi ripreso ha concluso il campionato di nuovo come capocannoniere segnando 22 gol in 26 partite.\nKapfenberger SV.\nDopo un periodo di prova al Kapfenberger SV viene prelevato a parametro zero."}
{"id": "3575520", "revid": "767487", "url": "https://it.wikipedia.org/wiki?curid=3575520", "title": "Osterley Park", "text": "Osterley Park \u00e8 una storica villa inglese circondata da un grande parco, situata nel Borgo di Londra di Hounslow, a sud della citt\u00e0.\nStoria.\nL'originale Osterley House fu edificata per volere del banchiere Sir Thomas Gresham nel 1576, e la villa fu ristrutturata circa due secoli dopo, nel 1761, dall'architetto Robert Adam per Sir Francis Child, dirigente della banca Child &amp; Co.. In epoca pi\u00f9 recente la villa \u00e8 diventata propriet\u00e0 del National Trust.\nLa villa \u00e8 stata impiegata come set per i film \"L'erba del vicino \u00e8 sempre pi\u00f9 verde\" (1960) diretto da Stanley Donen e per \"Il cavaliere oscuro - Il ritorno\" (2012), diretto da Christopher Nolan. Un muro dell'edificio \u00e8 stato usato come sfondo per la copertina dell'album musicale \"Band on the Run\" (1973) dei Wings (gruppo musicale). La villa \u00e8 comparsa inoltre in due episodi della serie 'Attenti a quei due' con Roger Moore e Tony Curtis."}
{"id": "3575521", "revid": "168123", "url": "https://it.wikipedia.org/wiki?curid=3575521", "title": "Film demenziale", "text": ""}
{"id": "3575523", "revid": "1305772", "url": "https://it.wikipedia.org/wiki?curid=3575523", "title": "Alas Equipo Colombia", "text": "Alas Equipo Colombia (\"Alas Squadra Colombia\") \u00e8 stato un partito politico di orientamento conservatore attivo in Colombia dal 2005 al 2009.\nSi \u00e8 affermato dalla confluenza tra due distinti soggetti: Alternativa Liberale di Avanzata Sociale (ALAS) e Equipo Colombia.\nIl partito si \u00e8 dissolto nel 2009, quando gran parte dei suoi esponenti decisero di confluire nel Partito Conservatore Colombiano."}
{"id": "3575531", "revid": "1305772", "url": "https://it.wikipedia.org/wiki?curid=3575531", "title": "Hall of Fame Tennis Championships 1990 - Doppio maschile", "text": "Il doppio maschile del torneo di tennis Hall of Fame Tennis Championships 1990, facente parte dell'ATP Tour, ha avuto come vincitori Darren Cahill e Mark Kratzmann che hanno battuto in finale Todd Nelson e Bryan Shelton 7-6, 6-2."}
{"id": "3575534", "revid": "547034", "url": "https://it.wikipedia.org/wiki?curid=3575534", "title": "Movimento Indipendente di Rinnovamento Assoluto", "text": "Il Movimento Indipendente di Rinnovamento Assoluto (in spagnolo: \"Movimiento Independiente de Renovaci\u00f3n Absoluta\"), abbreviato in MIRA, \u00e8 un partito politico attivo in Colombia dal 2000. Suo leader \u00e8 Carlos Alberto Baena."}
{"id": "3575535", "revid": "110157", "url": "https://it.wikipedia.org/wiki?curid=3575535", "title": "Chiesa di San Benedetto (Brescia)", "text": "La chiesa di San Benedetto \u00e8 una chiesa di Brescia, situata all'angolo tra via Carlo Cattaneo e via Gabriele Rosa, con fianco su piazzetta Legnano.\nCostruita probabilmente nel IX secolo come recapito cittadino della Badia leonense, ha mantenuto il suo aspetto quasi invariato nel corso dei secoli, tranne per alcuni limitati interventi seicenteschi in facciata e all'interno. Soppressa nel 1797, \u00e8 oggi adibita a galleria d'arte per esposizioni temporanee.\nStoria.\nLa chiesa viene costruita probabilmente nel IX secolo come recapito cittadino della Badia leonense di Leno. La prima traccia documentaria della sua esistenza \u00e8 contenuta nel Diploma di Berengario II di Ivrea e Adalberto II d'Ivrea del 958, nel quale la chiesa \u00e8 indicata come \"Solarium in Brixia cum brolio usque in viam Orientis\", mentre nel Diploma di Ottone I, del 962, alla medesima frase sono aggiunte le parole \"...cum ecclesia S.Benedicti\". Infine, in un Diploma di Enrico II del 1019 la frase \u00e8 completata precisando \"...et casis ibidem pertinentibus\".\nDurante il Medioevo, nella chiesa viene accolta la reliquia del braccio destro di san Benedetto da Norcia, portata direttamente dall'Abbazia di Montecassino da Petronace in cambio di eguale reliquia estratta dai resti di san Faustino, al tempo gi\u00e0 custoditi nella chiesa dei Santi Faustino e Giovita. In precedenza, la reliquia di san Benedetto aveva gi\u00e0 trovato esposizione nel Duomo vecchio, ma fu probabilmente trasferita qui per volere degli abati di Leno.\nLa chiesa mantiene sostanzialmente invariato il suo aspetto nei secoli, tranne per alcuni interventi seicenteschi che si limitano ad affrescare la facciata e a rinnovare l'interno. Nel 1649, durante la ricostruzione integrale della chiesa dei Santi Faustino e Giovita, l'abate Orazio Barbisoni avvia una serie di trattative con il Capitolo del Duomo nuovo per ottenere la reliquia di san Benedetto, che per\u00f2 non avranno esito.\nSoppressa nel 1797 dalla Repubblica bresciana, l'edificio viene ridotto agli usi pi\u00f9 disparati fino al suo recupero, avvenuto nella seconda met\u00e0 del Novecento, come galleria d'arte per esposizioni temporanee.\nArchitettura.\nLa chiesa mostra ancora marcatamente i caratteri romanici della sua epoca di fondazione, con una facciata a capanna molto piena aperta solamente dal portale d'ingresso e da due piccole monofore ai lati. Sopra l'architrave del portale \u00e8 presente una finestra rettangolare, di apertura evidentemente successiva.\nNon \u00e8 presente alcun tipo di rosone o oculo, probabilmente chiuso in epoca seicentesca per permettere una stesura unitaria degli affreschi di facciata, dei quali rimane una rovinata patina poco leggibile che lascia intravedere una finta architettura estesa all'intera superficie, incorniciante due immagini di san Benedetto e santa Scolastica."}
{"id": "3575538", "revid": "1442080", "url": "https://it.wikipedia.org/wiki?curid=3575538", "title": "Swedish Open 1990 - Doppio maschile", "text": "Il doppio maschile del torneo di tennis Swedish Open 1990, facente parte dell'ATP Tour, ha avuto come vincitori Rikard Bergh e Ronnie B\u00e5thman che hanno battuto in finale Jan Gunnarsson e Udo Riglewski 6-1, 6-4."}
{"id": "3575543", "revid": "125680549", "url": "https://it.wikipedia.org/wiki?curid=3575543", "title": "Massimo Villetti", "text": "Ha giocato in Serie A vestendo la maglia della Pallacanestro Varese e della Reyer Venezia Mestre.\nCarriera.\nNato a Viterbo, si trasferisce giovanissimo con la famiglia a Livorno. Terminata la carriera di giocatore, viene assunto da Giuseppe Vicenzi alla guida della Scaligera Verona."}
{"id": "3575545", "revid": "729019", "url": "https://it.wikipedia.org/wiki?curid=3575545", "title": "Stazione di Vanzaghello-Magnago", "text": "La stazione di Vanzaghello-Magnago \u00e8 una stazione ferroviaria posta sulla linea Saronno-Novara, a servizio dei comuni di Vanzaghello e Magnago.\nStrutture ed impianti.\nIl fabbricato viaggiatori \u00e8 un edificio costruito nel 2008 al cui interno \u00e8 presente una biglietteria Trenord, mentre al suo fianco \u00e8 presente un bar provvisto di servizi igienici, attualmente non pi\u00f9 in esercizio; dal 2020, i locali della stazione ospitano un Distaccamento della Guardia Nazionale, dipendente dal Comando Provinciale di Milano.\nL'impianto \u00e8 dotato dei due binari di corsa della ferrovia Saronno-Novara.\nLa stazione risulta telecomandata dal DCO di Busto Arsizio.\nIn passato, era presente un piccolo scalo merci.\nSono inoltre presenti due pannelli luminosi digitali (uno per binario) che indicano il treno in partenza entro 10 minuti, alcune informazioni su di esso ed il suo eventuale ritardo, i pannelli sono integrati dall'annuncio vocale automatico che fornisce le medesime informazioni sui treni in arrivo.\nMovimento.\nLa stazione \u00e8 servita da treni regionali svolti da Trenord nell'ambito del contratto di servizio stipulato con la Regione Lombardia.\nInterscambi.\nL'impianto \u00e8 servito dalle autocorse sostitutive operate da FNMA e collegato ai paesi limitrofi dai bus della societ\u00e0 \"Movibus\"."}
{"id": "3575547", "revid": "1310927", "url": "https://it.wikipedia.org/wiki?curid=3575547", "title": "Art\u016brs Kara\u0161ausks", "text": "Carriera.\nClub.\nHa esordito nella massima serie lettone con l'Olimps R\u012bga. Nel 2010 \u00e8 passato con lo Skonto con cui \u00e8 rimasto fino ad agosto 2016, vincendo un campionato lettone, una Coppa di Lega lettone e una Baltic League, oltre al titolo di capocannoniere del campionato nel 2013.\nNel corso degli anni allo Skonto \u00e8 stato prestato in prestito al Gulbene, ai russi del Rubin e ai polacchi del Piast Gliwice. Nell'agosto 2016 \u00e8 passato agli svizzeri del Wil. Vi rimase poco pi\u00f9 di mezza stagione: nel febbraio 2017 torn\u00f2 in patria, al . Nell'estate del 2018 si \u00e8 trasferito in Kazakistan con l'.\nNazionale.\nVanta presenze con le selezioni giovanili lettoni Under-17, Under-19 e Under-21.\nIl 5 giugno 2010 ha fatto il suo esordio con la nazionale maggiore nell'amichevole contro il , entrando nella ripresa al posto di Artjoms Rud\u0146evs.\nIl 13 ottobre 2018 segn\u00f2 la sua prima rete in nazionale nella gara contro il valida per la UEFA Nations League."}
{"id": "3575550", "revid": "1442080", "url": "https://it.wikipedia.org/wiki?curid=3575550", "title": "Dutch Open 1990 - Doppio", "text": "Il doppio del torneo di tennis Dutch Open 1990, facente parte dell'ATP Tour 1990, ha avuto come vincitori Sergio Casal e Emilio S\u00e1nchez che hanno battuto in finale Paul Haarhuis e Mark Koevermans 7-5, 7-5."}
{"id": "3575555", "revid": "1305772", "url": "https://it.wikipedia.org/wiki?curid=3575555", "title": "Discografia di Jenni Vartiainen", "text": "Questa pagina contiene l'intera discografia di Jenni Vartiainen, cantante pop finlandese dagli esordi fino ad ora."}
{"id": "3575556", "revid": "117347015", "url": "https://it.wikipedia.org/wiki?curid=3575556", "title": "Universit\u00e0 di Tecnologia e di Economia di Budapest", "text": "L'Universit\u00e0 di Tecnologia e di Economia di Budapest (in ungherese \"Budapesti M\u0171szaki \u00e9s Gazdas\u00e1gtudom\u00e1nyi Egyetem\", sigla BME) \u00e8 un'universit\u00e0 pubblica che si trova a Budapest, capitale dell'Ungheria. Oltre ad essere l'universit\u00e0 tecnica pi\u00f9 rinomata in Ungheria, \u00e8 una delle pi\u00f9 antiche universit\u00e0 di questo tipo al mondo, essendo stata fondata nel 1782.\nFacolta.\nL'ateneo \u00e8 strutturalmente suddiviso nelle seguenti facolt\u00e0:\nCi sono anche una serie di centri che operano all'interno di diverse facolt\u00e0. Il Centro Ricerche biomeccaniche fa parte della Facolt\u00e0 di Ingegneria Meccanica."}
{"id": "3575558", "revid": "46931", "url": "https://it.wikipedia.org/wiki?curid=3575558", "title": "Movimiento Independiente de Renovaci\u00f3n Absoluta", "text": ""}
{"id": "3575559", "revid": "1305772", "url": "https://it.wikipedia.org/wiki?curid=3575559", "title": "Giorgia Benecchi", "text": "Nella ginnastica artistica \u00e8 stata vincitrice di due medaglie d'oro al Festival olimpico della giovent\u00f9 europea e di due titoli nazionali assoluti. Invece nell'atletica leggera ha vinto due titoli italiani assoluti (uno outdoor ed un altro indoor) e sette volte \u00e8 stata vicecampionessa (quattro indoor e tre all'aperto); inoltre ha vinto anche due titoli nazionali universitari e tre italiani giovanili.\nBiografia.\nLa ginnastica artistica.\nCome molte astiste, la Benecchi \u00e8 proveniente dalla ginnastica artistica, che ha praticato dal 1995 fino al 2004 anno in cui, a causa di un infortunio al collo occorsole in allenamento mentre eseguiva una diagonale combinata a corpo libero, ha dovuto interrompere l'attivit\u00e0 di ginnasta, abbandonando quindi anche la Nazionale italiana juniores di cui faceva parte e con cui aveva ottenuto importanti successi.\nPartecipa ai campionati di categoria a Lavagna nella categoria allieve 2\u00ba grado dove arriva con 33.875 punti in quarta posizione dietro a Guendalina Salvi, Francesca Benolli e Roberta Galante.\n2002: esordio europeo.\nPartecipa con le compagne ad Acireale ad un incontro internazionale con Francia e Spagna, la squadra italiana che oltre a lei comprende Marika Pestrin, Giuseppina Cozzolino e Michela Merzario, con 101.388 punti vince la medaglia d'oro.\nNel 2002 esordisce ai Campionati europei di ginnastica artistica come componente della Nazionale italiana juniores. La squadra si classifica al sesto posto.\nAi Campionati italiani assoluti, vince una medaglia d'argento al corpo libero; si classifica al quarto posto nel concorso generale ed al volteggio, e al quinto posto alle parallele asimmetriche.\n2003: due titoli nazionali e la Medaglia al Valore Atletico.\nNel 2003 agli Assoluti Giorgia Benecchi vince la medaglia d'oro alle parallele ed al volteggio. Questi successi le hanno valso la Medaglia di bronzo al valore atletico per l'anno 2003. Nel concorso generale si classifica al 4\u00ba posto, con 35,100 punti, davanti a Vanessa Ferrari (34,925).\nPartecipa alla 7\u00aa edizione del Festival olimpico della giovent\u00f9 europea, a Parigi. Qui ottiene il 5\u00ba posto con la squadra della Nazionale composta da Ilaria Rosso e Francesca Benolli; nella finale all-around individuale si classifica al 5\u00ba posto (35,075 punti), a pi\u00f9 di un 1 punto di vantaggio sulla connazionale Francesca Benolli (33,975). Nelle finali ad attrezzo vince due medaglie d'oro, al volteggio (9,281) ed al corpo libero (9,163); una medaglia d'argento alle parallele asimmetriche (9,287), dietro alla ucraina Dariya Zgoba (9,575); alla trave non riesce a giungere al podio, classificandosi al quarto posto.\nCon la squadra della Polisportiva Coop Consumatori Nordest Parma, partecipa alla Coppa Europa di club a Dunkerque in Francia, con le compagne di squadra Ilaria Rosso e Chiara Giuliani.\n2004: i mancati Europei.\nNel 2004, Giorgia Benecchi gareggia in serie A1 con la Polisportiva Coop Consumatori Nordest Parma.\nViene convocata per partecipare ai Campionati europei di Amsterdam nei Paesi Bassi nella Nazionale juniores, insieme alle compagne Vanessa Ferrari, Francesca Benolli, Roberta Galante e Federica Macr\u00ec: la Nazionale vince la medaglia di bronzo nel concorso a squadre (105,972 punti), ma la ginnasta parmense non gareggia a causa della frattura del malleolo tibiale poche ore prima dell'inizio della competizione.\nL'atletica leggera.\nSociet\u00e0 di militanza e prime medaglie ai campionati italiani.\nDal 2005 ha iniziato a dedicarsi all'atletica leggera, gareggiando per il CUS Parma, sotto la guida di Matteo Bini. Dal novembre 2010, lei gareggia per il Centro Sportivo dell'Esercito ed \u00e8 allenata dall'astista Matteo Rubbiani.\nPrima medaglia ai campionati italiani nel 2006 con l'argento agli allievi indoor; poi tre piazzamenti: 13\u00aa agli assoluti indoor, 17\u00aa agli assoluti e 5\u00aa agli italiani allieve.\nRisultato uguale tra indoor ed outdoor ai campionati italiani juniores ed a quelli assoluti nel 2007: doppia medaglia di bronzo ai nazionali juniores e doppio tredicesimo posto agli assoluti.\n2008-2010: prime rassegne internazionali e i titoli nazionali universitari.\nNel 2008 \u00e8 stata vicecampionessa italiana juniores sia al coperto che all'aperto; agli assoluti indoor \u00e8 giunta ottava, mentre agli assoluti \u00e8 stata non classificata in finale perch\u00e9 non ha piazzato nessuna misura valida.\nIn ambito internazionale ha gareggiato a Rabat (Marocco) nella Coppa del Mediterraneo Ovest juniores arrivando quinta, mentre ai Mondiali juniores, a Bydgoszcz in Polonia, \u00e8 giunta diciassettesima.\nDue medaglie nel 2009: argento agli italiani promesse indoor ed oro ai nazionali universitari; nono posto agli assoluti indoor e doppio quarto posto agli italiani promesse ed agli assoluti. Sedicesima a Kaunas (Lituania) per gli Europei under 23.\nCinque medaglie con tre titoli italiani nel 2010: campionessa promesse sia indoor che outdoor e vincitrice anche del titolo nazionale universitario; doppia medaglia d'argento agli assoluti indoor ed outdoor.\n2011-2015: presenze nella Nazionale assoluta e titoli italiani assoluti.\nTre medaglie ai campionati italiani del 2011: oro agli italiani promesse indoor, argento sia agli assoluti indoor che ai nazionali promesse ed infine sesto posto agli assoluti. Ventesima posizione agli Europei indoor (in Francia a Parigi) e decima agli Europei under 23 ad Ostrava (Repubblica Ceca).\nNel 2012 diventa due volte vicecampionessa italiana assoluta, prima al coperto e poi a quelli outdoor.\nL'anno dopo accade il contrario: nel 2013 infatti prima \u00e8 vicecampionessa assoluta indoor e poi vince il primo titolo italiano all'aperto.\nPartecipazione a 3 manifestazioni internazionali: Europei indoor in Svezia a G\u00f6teborg (20\u00aa), Giochi del Mediterraneo a Mersin in Turchia (5\u00aa) ed Universiadi in Russia a Kazan(8\u00aa).\nTitolo italiano assoluto indoor 2014 e vicecampionessa all'aperto.\nDue volte quarto posto nel 2015 sia agli assoluti indoor che a quelli outdoor."}
{"id": "3575562", "revid": "380654", "url": "https://it.wikipedia.org/wiki?curid=3575562", "title": "Eddie Edwards (wrestler)", "text": "Attualmente combatte nella Impact Wrestling con il ring name Eddie Edwards dove ha vinto il titolo di TNA World Heavyweight Championship, per due volte il titolo di TNA X Division Championship e per cinque volte (in coppia con Davey Richards) quello di TNA World Tag Team Championship.\nHa combattuto anche nel Ring of Honor (ROH), dove \u00e8 stato campione del ROH World Championship e campione dell'inaugurale ROH World Television Championship nonch\u00e9 due volte vincitore del ROH World Tag Team Championship (sempre in coppia con Davey Richards) e con cui form\u00f2 il duo 'The American Wolves'. Nel novembre 2010 ha vinto anche il torneo 'ROH's Survival of the Fittest', titolo che gli ha permesso di gareggiare per vincere il campionato del mondo e diventando cos\u00ec il primo lottatore a vincere il ROH Triple Crown e che, ad oggi, gli permette di essere l'unico ad aver vinto sia il 'Triple Crown' del ROH che quello della TNA.\nEdwards ha combattuto anche nelle promozioni sud californiane come Pro Wrestling Guerrilla (PWG) e nella giapponese Pro Wrestling Noah (PWN).\nCarriera.\nPrimi anni e circuiti indipendenti.\nEdwards ha lottato in numerose federazioni indipendenti come la New England Championship Wrestling (NECW), Top Rope Promotions (TRP), Maryland Championship Wrestling e Millennium Wrestling Federation (MWF) ed ha anche combattuto nelle MXW Pro Wrestling, Defiant Pro Wrestling, Power League Wrestling, Showcase Pro Wrestling e la Big Time Wrestling.\nMWF Television Championship (2003).\nIl 5 Febbraio 2003, Edwards conquista il MWF Television Championship sconfiggendo Jerelle Clark nella finale del torneo e mantenne il titolo per due anni e mezzo e per poi perderlo in un 'three-way match,' contro Tommaso Ciampa. Un match e che includeva anche A.J. Styles.\nNew England Championship Wrestling e Squared Circle Wrestling (2007-2010).\nNel Gennaio 2007, Edwards lott\u00f2 per la Squared Circle Wrestling (2CW) e gareggiando con wrestler come John Walters, C.W. Anderson, e Samoa Joe e dove sfid\u00f2 Slyck Wagner Brown per il 2CW Title nell'Agosto 2008.\nVinse invece il titolo 2CW di tag team insieme a Davey Richards il 2 aprile 2010 ma lo perse in seguito contro Colin Delaney e Jimmy Olsen il 22 agosto.\nNel Giugno 2007 gareggia nel torneo del 'four-way Iron Man match' dell' 'Iron 8 Championship Tournament' della NECW e sconfigge in sequenza Gary Cassidy, Bobby Fish, Brandon Locke e Brian Fury, quest'ultimo come avversario della finale.\nNell'Ottobre del 2011 combatte contro Jigsaw nella federazione Chikara e perde l'incontro.\nNel Novembre del 2012 Edwards forma assieme a Roderick Strong il duo 'Dojo Bros' e vince il 'Premiere Wrestling Xperience's Tag Team Championship'.\nRing of Honor (2006-2013).\nDebutto e primi combattimenti.\nEdwards debutta il 22 dicembre 2006 in un match contro Austin Aries e da cui esce sconfitto ed il 26 gennaio 2007. Nella seconda sua apparizione perde contro Jack Evans.\nL'11 aprile 2008, dopo aver sconfitto Jigsaw, accetta la proposta di Larry Sweeney e si allea con lui nella stable 'Sweer and Sour Inc.' e per cui il 12 Aprile combatte vincendo il suo primo match in un tag team (insieme a Chris Hero) contro Erick Stevens e Pelle Primeau. Successivamente perde contro Claudio Castagnoli e nel Settembre 2008 a 'Driven', Edwards e Adam Pearce perdono un match di coppia contro Erick Stevens e Brent Albright.\nThe American Wolves.\nNel Dicembre 2008 Edwards form\u00f2 con Davey Richards il tag team 'The American Wolves' ed il 26 Dicembre all 'All Star Extravaganza IV' debuttarono insieme in un 'Triple Treath Elimination Tag Team Match' dove persero contro 'The Briscoe Brothers' (Jay Briscoe e Mark Briscoe), un match che includeva anche Claudio Castagnoli e Nigel McGuinness. A 'Final Battle 2008', gli American Wolves e Go Shiozaki perdono un '6-Man Tag Team Match' contro Roderick Strong, Erick Stevens e Brent Albright e la stessa sera attaccano e infortunano Mark Briscoe.\nNei primi mesi del 2009 gareggiano per vincere il ROH World Tag Team Championship (detenuto da El Generico e Kevin Steen) ma falliscono in numerose occasioni, tuttavia, il 10 Aprile ed in un 'Tables are Legal' match riescono a vincerlo. \nNei mesi seguenti Edwards and Richards difendono il titolo contro vari tag team come quelli formati da Tyler Black e Bryan Danielson ed anche contro gli ex detentori Kevin Steen e El Generico affrontando questi ultimi in un submission match svoltosi al 'Manhattan Mayhem III'.\nIl 25 settembre, Edwards si infortuna in un 'Anything Goes match' contro Kevin Steen. Tuttavia, il giorno dopo riesce a difendere il titolo di coppia in un 'Ladder Match'. A Final Battle 2009, gli American Wolves perdono i titoli contro i Briscoe Brothers.\nCompetizioni singole e tag team.\nNel 2010, Edwards partecipa al torneo per decretare il primo ROH Television Champion e sconfigge al primo turno Colt Cabana, Kevin Steen al secondo e il suo ex tag team partner Davey Richards nella finale per diventare cos\u00ec il primo ROH Television Champion (5 Marzo). La serata seguente difende il titolo sconfiggendo nuovamente Colt Cabana ed il 20 Marzo anche Petey Williams. Nelle registrazioni del 'Ring of Honor Wrestling' avvenute nel mese di Maggio Edwards propone un '10 Minute Hunt' dove se i suoi opponenti reiscono a batterlo in 10 minuti o negli ultimi 10 potranno sfidarlo per vincere il titolo da lui posseduto. L'8 Settembre 2010 ROH annuncia che Edwards ha firmato un allungamento del contratto e nella stessa settimana Edwards sconfigge due membri della stable 'The embassy' (Erick Stevens e Shawn Daivari) quest'ultimo al 'Glory By Honor IX' avvenuto nella notte seguente. Il 12 novembre 2010 Edwards vince il 'Survival of the Fittest tournament' sconfiggendo Chris Hero per avanzare in finale e poi vince un '6-Man Elimination Match' dove elimina l'ultimo wrestler rimasto Kenny King. Il 9 dicembre 2010 Edwards difende il Television Championship contro Mark Briscoe ma lo perde contro Christopher Daniels.\nIl 19 marzo 2011 Edwards conquista il suo primo ROH World Championship sconfiggendo Roderick Strong ed a seguito di questa vittoria diventa il primo campione Triple Crown della federazione in quanto gi\u00e0 vincitore del 'World Tag Team', del 'World Television' e del 'World Championships' di questa federazione. Il 1\u00ba aprile difende il titolo contro Christopher Daniels ed a Best in the World lo perde contro Davey Richards. Nelle registrazioni del 13 agosto sconfigge Michael Elgin ed a 'Death Before Dishonor IX' vince contro Roderick Strong in un '3 Stages of Hell Match' dove il primo match combattuto fu un normale match, il secondo un 'Submission Match' ed infine il terzo fu un '15-minutes Ironman Match'. Il 4 dicembre, a Northern Aggression, Edwards (insieme a Charlie Haas, Shelton Benjamin ed El Generico) vince un '8-man tag team match' contro la squadra formata dai Briscoe Brothers, Elgin e Roderick Strong.\nIl 7 Gennaio 2012 nelle registrazioni di 'Ring of Honor Wrestling' Edwards forma una nuova coppia con Adam Cole e che si oppone a quella formata da Davey Richards e Kyle O'Reilly. Al 'ROH's Homecoming 2012 show' del 20 Gennaio viene annunciato che Edwards non potr\u00e0 partecipare ai combattimenti a causa di un'intossicazione alimentare e nel Marzo, al '10th Anniversary Show' Edwards e Adam Cole sconfiggono Davey Richards e Kyle O'Reilly in un main event tag team match. Il 31 Marzo 2012 a 'Showdown in the Sun' viene sconfitto da Kevin Steen ed il 12 Maggio a 'Border Wars' sconfigge Rhino ma quest'ultimo, nelle registrazioni del 3 Agosto, lo sconfigge a sua volta ottenendo un match per il titolo ROH. A \"\", gli American Wolves batterono i neonati reDRagon in un match valido per le cinture tag team.\nIl 14 Dicembre 2013 a 'Final Battle' Edwards fa coppia con B.J. Whitmer ed insieme sconfiggono Jay Lethal e Roderick Strong ed alla fine della serata Eddie viene attaccato dai membri della stable 'The Decade' formata dallo stesso B.J. Whitmer, Roderick Strong e da Jimmy Jacobs.\nRitorno dei Wolves.\nA Final Battle 2012, svoltosi il 16 dicembre, Edwards si riunisce con Davey Richards ed insieme sconfiggono Bobby Fish e Kyle O'Reilly per ottenere una title shot valida per gli allori di coppia, ma vengono sconfitti il 18 Gennaio 2013 dai Briscoe Brothers nel match decisivo. Il 3 Agosto dello stesso anno gli American Wolves sconfiggono i Forever Hooligans (Alex Koslov e Rocky Romero) vincendo il 'ROH World Tag Team Championship' per la seconda volta. Perdono il titolo il 17 Agosto nell'evento 'War of the Worlds' e contro i reDRagon, una tag team formata da Bobby Fish e Kyle O'Reilly. Il 20 Settembre combattono di nuovo contro i Forever Hooligans anche nell'avvenimento 'Death Before Dishonor XI' di 'IWGP Junior Heavyweight Tag Team Championship' della 'New Japan Pro Wrestling's ma senza vincere il titolo di tag team.\nPro Wrestling Guerrilla (2011\u20132013).\nEdwards fece il suo debutto nella Pro Wrestling Guerrilla il 4 marzo 2011, sempre in coppia con Richards e partecipando all'annuale 'Dynamite Duumvirate Tag Team Title Tournament' e dove i vincitori avrebbero ottenuto un'opportunit\u00e0 per i titoli di coppia PWG. La coppia di lottatori soconfisse al primo round i RockNES Monsters (Johnny Goodtime e Johnny Yuma) ma venne eliminata in semifinale dagli Young Bucks. Poco tempo dopo Edwards entra come membro integrale del roster della promotion e sconfigge quindi Alex Shelley ed El Generico. Alla Battle of Los Angeles 2011 (un altro torneo simile al precedente ma riservato alla lotta in singolo), sconfigge Roderick Strong nel primo round perde contro il detentore della cintura Kevin Steen in semifinale.\nIl 17 marzo 2012 Edwards riceve un'occasione per vincere il titolo PWG contro il detentore El Generico ma l'incontro venne trasformato in un Triple Treath che includeva anche Kevin Steen il quale schien\u00f2 Edwards vincendo il titolo. Alla 'Battle of Los Angeles 2012' Edwards sconfigge Kyle O'Reilly nel primo round ma viene eliminato da Adam Cole nei quarti di finale, il vincitore della finale e del torneo. Il 1 Dicembre a 'Mystery Vortex' Edwards forma un tag team con Roderick Strong (che prende il nome di 'Dojo Bros.) e guadagnado le vittorie contro The Yung Backs nel match di apertura e contro i 'Super Smash Brothers', (i detentori del PWG World Tag Team Championship) in un match non titolato.\nIl 23 Marzo 2013 Eddie Edwards e Roderick Strong ricevono la possibilit\u00e0 di combattere per il PWG World Tag Team Championship (detnuto da The Young Bucks) ma furono sconfitti. Il 21 Dicembre sconfiggono AR Fox e Rich Swann in un Edwards' PWG farewell match.\nIl 24 Luglio 2015 Edwards annuncia il suo ritorno in PWG in coppia con Davey Richards ma la loro partecipazione venne cancellata ancora prima che l'evento avvenisse.\nTotal Nonstop Action Wrestling (2014-2016).\nThe Wolves e i cinque titoli di coppia.\nIl 16 Gennaio 2014 Edwards e Richards, ora rinominati 'The Wolves', debuttano ad Impact Wrestling in un segmento nel backstage con Dixie Carter e come parte della storyline essi rivelano di aver firmato un contratto con un nuovo investitore della TNA.\nNella settimana successiva The Wolves e Samoa Joe sconfiggono in un 6-man tag team match The BroMans (Robbie E, Jessie Godderz e Zema Ion) e il 23 Febbraio di nuovo i Wolves sconfiggono i BroMans al TNA World Tag Team Championship conquistando cos\u00ec la cintura per la prima volta. Il primo regno per\u00f2 fu di breve durata, poich\u00e9 al Wrestle-1's Kaisen, di Tokyo gli ex campioni (i BroMans) rivinsero sui Wolves ma, il 27 Aprile, durante il Sacrifice pay-per-view furono di nuovo i Wolves a vincere il titolo di tag team battendo ancora una volta i BroMans in un '3 on 2 handicap tag match'.\nA Slammiversary XII del 15 Giugno 2014 Edwards compete in singolo per un six-way ladder match valido per il titolo X Division, match che fu vinto da Sanada.\nI Wolves tornano a combattere a Wrestle-1 il 6 Luglio per difendere con successo il titolo di campioni contro 'Junior Stars' (Koji Kanemoto e Minoru Tanaka) e nelle settimane successive difendono il titolo prima contro Bram e Magnus, poi contro The Hardys (Matt e Jeff Hardy) ed infine in un three-way tag team match contro The Hardys ed il Team 3D che fu svolto come 'Full Metal Mayhem match' ed in cui i Wolves vincono nuovamente mantenendo le cinture. Il 19 settembre a Impact! i Wolves perdono il titolo contro James Storm e Abyss, titolo che per\u00f2 rivincono il 30 Gennaio 2015 quando il duo Storm e Abyss formano la stable di The Revolution. A seguito di un infortunio di Edwards (15 Febbraio) le cinture vennero rese vacanti nelle registrazioni puntata di Impact! del 13 Marzo e periodo in cui Edwards dovette operarsi.\nEdwards ritorna l'8 Maggio ad Impact! dove sfida Bobby Roode e Austin Aries per lo stesso titolo di coppia (nel frattempo vinto da quest'ultimi) e fu deciso per un best of 5 series match, dove gli Wolves vinsero i primi due match ma con Roode e Aries che vinsero il terzo e il quarto. A Slammiversary 2015, Aries sconfigge Richards in un single match ed ottiene l'opportunit\u00e0 di scegliere la stipulazione del match finale e la sua scelta fu di un Ironman Match di 30 minuti. Nella puntata del 1 Luglio 2015 I Wolves battono i Dirty Heels e vincono il titolo di tag team per la quarta volta e con questa vittoria i Wolves condividono assieme ai Beer Money, Inc. il records di maggiori regni. Il 28 Luglio perdono i titoli contro Brian Myers e Trevor Lee ma li rivincono la settimana seguente realizzando cos\u00ec il quinto regno ed il record in TNA per un tag team.\nDurante le puntate di Impact! di Ottobre e Novembre Edwards partecipa al 'TNA World Title Series' e combatte nel 'Group Tag Team Specialists' ed in cui trova come avversari Robbie E, il suo partner Davey Richards e Matt Hardy. Edwards viene eliminato nelle semifinali.\nI Wolves perdono il loro quinto titolo di coppia contro i Beer Money Unc. in un evento di Londra.\nCarriera singola in TNA / Impact Wrestling.\nDopo l'infortunio di Davey Richerds, Edwards sceglie la strada della carriera singola ed incomincia una faida con Trevor Lee e Gregory Helms e sfidando Lee in un 3 way match per la X Division Championship che coinvolse anche DJZ e disputato nella puntata di Impact Wrestling del 19 Aprile e dove Edwards perde. In seguito perde ancora in un Ultimate X match contro DJZ ed Andrew Everett ed in un match singolo contro Trevor Lee nell'episodio del 7 giugno.\nA Slammiversary, vince un fatal four-way match contro DJ Z, Andrew Everett ed il campione Trevor Lee e conquista il TNA X Division Championship, titolo perso poche settimane pi\u00f9 tardi contro Mike Bennett. Edwards riconquista il titolo in un Ultimate X match mentre nelle registrazioni di Impact Wrestling del 3 ottobre conquista a sorpresa il Tna World Heavy Championship sconfiggendo Bobby Lashley dopo che quest'ultimo, convinto che Eddie fosse l'avversario pi\u00f9 debole, lo ha scelto come proprio sfidante. Edwards perder\u00e0 il titolo sempre contro Lashley qualche mese dopo.\nIl 5 gennaio 2017 Edwards difende il titolo sconfiggendo Ethan Carter III (EC3) e Bobby Lashley in un triple threat match e grazie ad un intervento di Davey Richards ed il 6 gennaio al 'TNA One Night Only: Live 2' lo difende ancora contro EC3, titolo che perde al Genesis contro Lashley in un Iron Man match.\nNell'episodio del 9 febbraio Edwards perde la rivincita a causa delle interferenze dell'ex compagno di team Davey Richards e di sua moglie Angelina Love contro Alisha Edwards e dopo il match Richards attacca nuovamente Edwards dando fine alla stable dei Wolves ed aprendo una faida.\nNell'episodio del 16 febbraio Edwards combatte contro Richards in uno Street Fight match che finisce senza esito e nell'episodio del 9 Marzo Edwards si azzuffa con Richards all'inizio dello spettacolo e vengono separati dalle guardie di sicurezza.\nVita privata.\nDall'aprile 2015 Edwards \u00e8 sposato con la wrestler indipendente Alisha Inacio, meglio nota con il ring name di Alexxis Nevaeh.\nTitoli e riconoscimenti.\nAssault Championship Wrestling\nFight Club: PRO\nMillennium Wrestling Federation\nNew England Championship Wrestling\nPremier Wrestling Xperience\nPro Wrestling Illustrated\nPro Wrestling Noah\nWrestling Superstars\nWrestling Observer Newsletter\nSoCal Uncensored\nSquared Circle Wrestling\nTop Rope Promotions\nRing of Honor\nTotal Nonstop Action Wrestling/Impact Wrestling"}
{"id": "3575563", "revid": "767487", "url": "https://it.wikipedia.org/wiki?curid=3575563", "title": "Gans-Nelson Fight", "text": "Gans-Nelson Fight \u00e8 un cortometraggio muto del 1908. Il nome del regista del documentario non viene riportato come neppure quello dell'operatore.\nL'incontro di pugilato venne vinto da Battling Nelson. Nel 1906, si era tenuto un memorabile incontro tra i due pugili, che era durato 42 riprese ed era stato vinto da Gans. Due anni dopo, nel 1908, a Colma, in California, era stata organizzata la rivincita: i due incontri successivi - il primo svoltosi il 4 luglio, il secondo il 9 settembre - videro la sconfitta di Gans. Ormai a fine carriera, malato di tubercolosi, il grande pugile perse per KO, ritirandosi poi definitivamente. Muore nel 1910, a soli 35 anni.\nTrama.\nGirato il 9 settembre 1908, documenta l'ultimo incontro tra Joe Gans e Battling Nelson per la conquista del titolo di campione del mondo dei pesi leggeri. Vince, per KO, Battling Nelson.\nProduzione.\nIl film fu prodotto dalla Selig Polyscope Company. Venne girato il 9 settembre 1908 a Colma, in California.\nDistribuzione.\nIl film fu distribuito dalla Chicago Film Exchange o dalla Selig Polyscope Company."}
{"id": "3575564", "revid": "481666", "url": "https://it.wikipedia.org/wiki?curid=3575564", "title": "Oscar \u2018Battling\u2019 Nelson", "text": ""}
{"id": "3575568", "revid": "1442080", "url": "https://it.wikipedia.org/wiki?curid=3575568", "title": "San Remo Open 1990 - Doppio", "text": "Il doppio del torneo di tennis San Remo Open 1990, facente parte dell'ATP Tour, ha avuto come vincitori Mihnnea Ion Nastase e Goran Prpi\u0107 che hanno battuto in finale Fredrik Jonsson e Ola Nilsson 3-6, 7-5, 6-3."}
{"id": "3575570", "revid": "260676", "url": "https://it.wikipedia.org/wiki?curid=3575570", "title": "Auricchio", "text": "Gennaro Auricchio S.p.A. \u00e8 un'azienda italiana operante nel settore lattiero-caseario, specializzata nella produzione di provolone e di formaggi a base di latte ovino. Fondata a San Giuseppe Vesuviano (NA) nel 1877, ha sede a Cremona.\nStoria.\nL'Auricchio nasce nel 1877 a San Giuseppe Vesuviano (NA), con caratteristiche artigianali. Gennaro Auricchio fa l'ambulante a Napoli prima di dedicarsi al provolone con una sua ricetta che lo rende piccante. Lo sviluppo dell'azienda avviene, a partire dagli anni trenta, quando Gennaro Auricchio, nipote del fondatore, ne attua il progressivo trasferimento a Cremona dove ci sono numerose aziende agricole in grado di fornire la maggiore richiesta di latte necessario per l'aumentata produzione del provolone.\nNel 1992, dopo la divisione delle quote azionarie in parti uguali tra i due rami della famiglia, una parte \u00e8 decisa a vendere il 50% della societ\u00e0 ad una multinazionale americana. Gennaro Auricchio, ormai novantenne, si oppone comprando lui all'ultimo momento quella quota. E lascia la guida dell'azienda ai figli Antonio, Alberto e Giandomenico, esponenti della quarta generazione che continua ad espandersi acquisendo nel 1997 dalla Nest\u00e9 Italia la divisione prodotti ovini della Locatelli, oltre al marchio Locatelli per gli Stati Uniti.\nNel dicembre 2011 la societ\u00e0 rileva la Giovanni Colombo, storica azienda situata in provincia di Pavia e produttrice del gorgonzola cremificato col marchio Colombo. Nel febbraio 2015 acquisisce il controllo di The Ambriola Company, uno dei pi\u00f9 importanti importatori e distributori di formaggi negli Stati Uniti con sede nel New Jersey: gi\u00e0 da una ventina d'anni l'Auricchio utilizzava la societ\u00e0 americana per distribuire i suoi prodotti in quel mercato che rappresenta la met\u00e0 dell'export dell'azienda cremonese.\nNel dicembre 2017, dopo avere festeggiato i 140 anni di attivit\u00e0, l'azienda rileva per 7 milioni il 90% di Cascine Emiliane, uno dei pi\u00f9 noti stagionatori e confezionatori di parmigiano reggiano."}
{"id": "3575575", "revid": "1305772", "url": "https://it.wikipedia.org/wiki?curid=3575575", "title": "Los Angeles Open 1990 - Doppio", "text": "Il doppio del torneo di tennis Los Angeles Open 1990, facente parte dell'ATP Tour, ha avuto come vincitori Scott Davis e David Pate che hanno battuto in finale Peter Lundgren e Paul Wekesa 3-6, 6-1, 6-3."}
{"id": "3575577", "revid": "1442080", "url": "https://it.wikipedia.org/wiki?curid=3575577", "title": "ATP Praga 1990 - Doppio", "text": "Il doppio del torneo di tennis ATP Praga 1990, facente parte dell'ATP Tour, ha avuto come vincitori Vojt\u011bch Fl\u00e9gl e Daniel Vacek che hanno battuto in finale George Cosac e Florin Seg\u0103rceanu 5-7, 6-4, 6-3."}
{"id": "3575578", "revid": "767487", "url": "https://it.wikipedia.org/wiki?curid=3575578", "title": "Le macchine che distrussero Parigi", "text": "Le macchine che distrussero Parigi (\"The Cars That Ate Paris\") \u00e8 un film del 1974 scritto e diretto da Peter Weir.\nTrama.\nDurante un viaggio in roulotte, Arthur sopravvive all'incidente stradale che costa la vita al fratello, accecato alla guida del mezzo da delle luci in lontananza e finito fuori strada. Soccorso e portato nella vicina Parigi, un'isolata cittadina dell'outback, il ragazzo ignora di come tutti i suoi abitanti siano coinvolti in un racket che consiste nel provocare incidenti, neutralizzarne gli eventuali sopravvissuti con la lobotomia, smontare le auto e rivenderne o riutilizzarne i pezzi, il tutto con la complicit\u00e0 di un poliziotto a sviare eventuali indagini di esterni. Tuttavia, non tutto scorre liscio come dovrebbe: le nuove generazioni di Parigi manifestano la loro inquietudine adolescenziale usando le carcasse delle auto per costruire nuove, fatiscenti vetture con cui fare gare di velocit\u00e0 e atti di vandalismo, senza partecipare in modo costruttivo alla \"vita della comunit\u00e0\".\nLa ribellione giovanile culmina quando, in risposta alla distruzione della veranda di casa sua, il sindaco brucia la macchina di uno di loro: in tutta risposta, radono al suolo la citt\u00e0 con le loro auto, investendone e impalandone gli abitanti. Dopo aver ucciso i leader dei teppisti a colpi di testacoda per difendersi, Arthur si rende conto di aver superato la fobia delle macchine causatagli dall'incidente e si mette alla guida, lontano da Parigi.\nProduzione.\nL'idea per il film \u00e8 venuta al regista Peter Weir ripensando a un suo viaggio nella campagna francese, quando aveva notato come le indicazioni stradali di gente del posto finissero per condurlo puntualmente in \u00abstrani, piccoli paesini\u00bb avvolti dalla nebbia. Dopo aver sviluppato ulteriormente l'idea assieme ai colleghi Piers Davies e Keith Gow, Weir l'ha sottoposta ai McElroy, che da tempo volevano esordire come produttori. La maggior parte del budget di 250.000 dollari \u00e8 stata fornita dalla neonata Australian Film Development Corporation, grazie al fatto che molti amici del regista hanno partecipato alla produzione gratuitamente. Le riprese sono cominciate nell'ottobre 1973, svolgendosi principalmente nella cittadina di Sofala, nel Nuovo Galles del Sud.\nWeir ha girato la scena iniziale del film come imitazione delle pubblicit\u00e0 di prodotti come sigarette e bevande (i cui marchi sono infatti chiaramente inquadrati) trasmesse all'epoca nei cinema australiani prima dell'inizio della proiezione; data anche la momentanea assenza di titoli di testa, in questo modo la scena sembrava al pubblico di allora una normale pubblicit\u00e0, fino all'improvvisa morte dei giovani protagonisti in un brusco incidente.\nDistribuzione.\nIl film \u00e8 stato distribuito nelle sale cinematografiche australiana dalla British Empire Films a partire dal 10 ottobre 1974.\nIn seguito al successo riscosso dal film in una proiezione privata al festival di Cannes 1973, i produttori erano quasi riusciti a convincere Roger Corman ad acquisirne i diritti di distribuzione statunitensi. Corman avrebbe poi prodotto un film con diverse somiglianze con \"Le macchine che distrussero Parigi\", \"Anno 2000 - La corsa della morte\" (1975); il suo regista, Paul Bartel, ha dichiarato di non essersene ispirato n\u00e9 di averlo visto all'epoca, anche se era a conoscenza del fatto che Corman ne possedesse una copia personale. Il film \u00e8 stato poi distribuito negli Stati Uniti nel 1976 dalla New Line Cinema col titolo di \"The Cars That Eat People\" e diverse modifiche, tra cui circa 20 minuti in meno di durata e l'aggiunta di una voce narrante, nessuna delle quali fatta col consenso di Weir.\nAccoglienza.\nAlla sua uscita, il film fu un flop in Australia, anche a causa di un cambio all'ultimo minuto della casa di distribuzione e della sua incertezza se promuovere il film come un film dell'orrore o un film d'essai. Nel 1980, ai produttori erano tornati 112,5 mila dollari.\nCol tempo \u00e8 assurto allo status di film di culto, venendo definito come uno dei primi esempi di film della ripresa del cinema australiano negli anni 1970."}
{"id": "3575594", "revid": "297059", "url": "https://it.wikipedia.org/wiki?curid=3575594", "title": "William McMichael Shepherd", "text": ""}
{"id": "3575596", "revid": "297059", "url": "https://it.wikipedia.org/wiki?curid=3575596", "title": "Sergei Konstantinowitsch Krikaljow", "text": ""}
{"id": "3575597", "revid": "446353", "url": "https://it.wikipedia.org/wiki?curid=3575597", "title": "Tecnica (veicolo)", "text": "Una tecnica (in inglese \"technical\") \u00e8 un particolare tipo di veicolo militare improvvisato, costituito da un mezzo civile (un pick-up, un fuoristrada o un autocarro) equipaggiato in maniera artigianale con armi pesanti quali mitragliatrici o lanciarazzi; termini similari per indicare tali veicoli sono \"battlewagons\", \"gunwagons\" o \"gunships\".\nPer via della loro natura improvvisata, le tecniche sono frequentemente utilizzate da milizie irregolari o movimenti insurrezionali; pi\u00f9 raramente per\u00f2 possono anche essere dispiegate da forze regolari, come le tecniche impiegate dagli eserciti ciadiano e libico durante la \"guerra delle Toyota\" del 1986-1987 (il cui nome, appunto, fu dato per via dell'ampio uso di pick-up Toyota convertiti in tecniche), o i fuoristrada dotati di mitragliatrici utilizzati dalle forze di polizia di Iraq ed Afghanistan nei primi anni 2000.\nSebbene esempi di veicoli civili armati per l'uso militare possano essere ritrovati anche prima, il termine \"tecnica\" per riferirsi a loro \u00e8 stato utilizzato per la prima volta nel 1990, durante la guerra civile somala: le organizzazioni non governative che operavano nel paese solevano assumere personale locale dotato di tali veicoli per scortare i loro convogli, pagandoli con somme di denaro definite come \"garanzia per l'assistenza tecnica\" (in inglese \"technical assistance grants\"); il termine fu poi esteso per indicare tutti i veicoli che trasportavano miliziani somali, e specialmente quelli dei vari signori della guerra che si contendevano il paese.\nOvviamente, trattandosi di veicoli improvvisati, le caratteristiche possono variare da un mezzo all'altro, ma il modello pi\u00f9 diffuso di tecnica prevede un pick-up sul cui ampio cassone posteriore sono installate armi come mitragliatrici pesanti, mitragliere antiaeree (come le ZU-23 a canna doppia o le ZPU-4 a canna singola o quadrupla), lanciarazzi di varia fattura, cannoni senza rinculo o piccoli pezzi di artiglieria; solo raramente sono utilizzate armi pi\u00f9 sofisticate, come i missili filoguidati Mal\u00fbtka. Di solito questi veicoli non sono corazzati, anche se piastre metalliche possono essere applicate alla carrozzeria come blindatura improvvisata."}
{"id": "3575598", "revid": "297059", "url": "https://it.wikipedia.org/wiki?curid=3575598", "title": "Juri Pawlowitsch Gidsenko", "text": ""}
{"id": "3575599", "revid": "297059", "url": "https://it.wikipedia.org/wiki?curid=3575599", "title": "James Shelton Voss", "text": ""}
{"id": "3575600", "revid": "297059", "url": "https://it.wikipedia.org/wiki?curid=3575600", "title": "Susan Jane Helms", "text": ""}
{"id": "3575601", "revid": "297059", "url": "https://it.wikipedia.org/wiki?curid=3575601", "title": "Juri Wladimirowitsch Ussatschow", "text": ""}
{"id": "3575603", "revid": "297059", "url": "https://it.wikipedia.org/wiki?curid=3575603", "title": "Frank Lee Culbertson", "text": ""}
{"id": "3575604", "revid": "297059", "url": "https://it.wikipedia.org/wiki?curid=3575604", "title": "Michail Wladislawowitsch Tjurin", "text": ""}
{"id": "3575605", "revid": "297059", "url": "https://it.wikipedia.org/wiki?curid=3575605", "title": "Wladimir Nikolajewitsch Deschurow", "text": ""}
{"id": "3575606", "revid": "1870933", "url": "https://it.wikipedia.org/wiki?curid=3575606", "title": "Moussa Ma\u00e2zou", "text": "Carriera.\nClub.\nDi propriet\u00e0 del , tra il 2010 ed il 2011 viene ceduto in prestito per 3 volte a squadre francesi. In seguito viene ceduto in prestito allo , squadra belga. Passa poi a titolo definitivo ai tunisini dell'Etoile du Sahel, dove rimane per un anno e mezzo giocando 12 partite e segnando 3 reti. Nell'estate 2013, rimasto svincolato, firma un contratto con il Vitoria Guimaraes, club militante nella massima serie portoghese, con cui mette a segno 2 reti nelle prime 2 partite della fase a gironi della UEFA Europa League 2013-2014; chiude con 5 presenze e 2 reti la fase a gironi, nella quale la sua squadra viene eliminata. L'anno seguente gioca nel , altra formazione della prima divisione portoghese. Veste poi le maglie dei cinesi del , dei danesi del e dei francesi dell', squadra di Ligue 2. Nel gennaio del 2019 si trasferisce in Arabia Saudita all'Ohod al-Mad\u012bnah.\nNazionale.\nNel 2008 debutta con la nazionale nigerina, con cui ha partecipato a 2 edizioni della Coppa d'Africa.\nCuriosit\u00e0.\nA causa dei suoi continui cambiamenti di squadra viene inserito in una speciale classifica, stilata da France Football, riguardante i \"mercenari\" del calcio."}
{"id": "3575607", "revid": "297059", "url": "https://it.wikipedia.org/wiki?curid=3575607", "title": "Carl Erwin Walz", "text": ""}
{"id": "3575608", "revid": "297059", "url": "https://it.wikipedia.org/wiki?curid=3575608", "title": "Juri Iwanowitsch Onufrijenko", "text": ""}
{"id": "3575609", "revid": "486946", "url": "https://it.wikipedia.org/wiki?curid=3575609", "title": "Ouwo Moussa Maazou", "text": ""}
{"id": "3575611", "revid": "297059", "url": "https://it.wikipedia.org/wiki?curid=3575611", "title": "Daniel Wheeler Bursch", "text": ""}
{"id": "3575613", "revid": "297059", "url": "https://it.wikipedia.org/wiki?curid=3575613", "title": "Waleri Grigorjewitsch Korsun", "text": ""}
{"id": "3575614", "revid": "297059", "url": "https://it.wikipedia.org/wiki?curid=3575614", "title": "Peggy Annette Whitson", "text": ""}
{"id": "3575615", "revid": "297059", "url": "https://it.wikipedia.org/wiki?curid=3575615", "title": "Sergei Jewgenjewitsch Treschtschow", "text": ""}
{"id": "3575616", "revid": "297059", "url": "https://it.wikipedia.org/wiki?curid=3575616", "title": "Kenneth Duane Bowersox", "text": ""}
{"id": "3575617", "revid": "297059", "url": "https://it.wikipedia.org/wiki?curid=3575617", "title": "Nikolai Michailowitsch Budarin", "text": ""}
{"id": "3575619", "revid": "297059", "url": "https://it.wikipedia.org/wiki?curid=3575619", "title": "Juri Iwanowitsch Malentschenko", "text": ""}
{"id": "3575620", "revid": "297059", "url": "https://it.wikipedia.org/wiki?curid=3575620", "title": "Colin Michael Foale", "text": ""}
{"id": "3575622", "revid": "110157", "url": "https://it.wikipedia.org/wiki?curid=3575622", "title": "Pudagla", "text": "Pudagla \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") Usedom-S\u00fcd."}
{"id": "3575623", "revid": "339392", "url": "https://it.wikipedia.org/wiki?curid=3575623", "title": "Gennadi Iwanowitsch Padalka", "text": ""}
{"id": "3575624", "revid": "297059", "url": "https://it.wikipedia.org/wiki?curid=3575624", "title": "Waleri Iwanowitsch Tokarew", "text": ""}
{"id": "3575625", "revid": "297059", "url": "https://it.wikipedia.org/wiki?curid=3575625", "title": "Salischan Schakirowitsch Scharipow", "text": ""}
{"id": "3575626", "revid": "110157", "url": "https://it.wikipedia.org/wiki?curid=3575626", "title": "Rankwitz", "text": "Rankwitz \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") Usedom-S\u00fcd."}
{"id": "3575627", "revid": "287204", "url": "https://it.wikipedia.org/wiki?curid=3575627", "title": "Stolpe auf Usedom", "text": "Stolpe auf Usedom \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") Usedom-S\u00fcd."}
{"id": "3575628", "revid": "110157", "url": "https://it.wikipedia.org/wiki?curid=3575628", "title": "\u00dcckeritz", "text": "\u00dcckeritz \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") Usedom-S\u00fcd."}
{"id": "3575633", "revid": "110157", "url": "https://it.wikipedia.org/wiki?curid=3575633", "title": "Zempin", "text": "Zempin \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") Usedom-S\u00fcd."}
{"id": "3575635", "revid": "287204", "url": "https://it.wikipedia.org/wiki?curid=3575635", "title": "Zirchow", "text": "Zirchow \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") Usedom-S\u00fcd."}
{"id": "3575639", "revid": "1318658", "url": "https://it.wikipedia.org/wiki?curid=3575639", "title": "Quai de la Gare", "text": ""}
{"id": "3575640", "revid": "1318658", "url": "https://it.wikipedia.org/wiki?curid=3575640", "title": "Quai de la Rap\u00e9e", "text": ""}
{"id": "3575641", "revid": "1305772", "url": "https://it.wikipedia.org/wiki?curid=3575641", "title": "Quarta generazione", "text": ""}
{"id": "3575643", "revid": "287204", "url": "https://it.wikipedia.org/wiki?curid=3575643", "title": "Quinta generazione", "text": ""}
{"id": "3575644", "revid": "599013", "url": "https://it.wikipedia.org/wiki?curid=3575644", "title": "Steinar Tenden", "text": "Carriera.\nClub.\nTenden inizi\u00f2 la carriera nel Loen, prima di trasferirsi allo Stryn. Nel 2003 divent\u00f2 uno dei calciatori norvegesi ad aver militato nella massima divisione islandese, con la maglia del KA Akureyri. Nell'ultima gara stagionale, segn\u00f2 la rete che consent\u00ec la salvezza alla sua squadra.\nDopo aver impressionato Mons Ivar Mjelde in un'amichevole tra Brann (di cui Mjelde era allenatore) e Stryn, firm\u00f2 un contratto di breve durata per il Brann. Debutt\u00f2 in squadra il 15 agosto 2004, sostituendo Raymond Kvisvik nei quarti di finale dell'edizione stagionale della Coppa di Norvegia, vinti per 3-2 sul Bryne. Il 19 settembre dello stesso anno, esord\u00ec nella Tippeligaen: subentr\u00f2 a Robbie Winters nel pareggio per 1-1 contro il Bod\u00f8/Glimt. Nonostante un infortunio alla caviglia che non gli permise di giocare ulteriori partite per la squadra, il Brann vinse la Coppa di Norvegia e lui pot\u00e9 comunque fregiarsi di questo titolo nel palmar\u00e8s.\nProprio a causa di questi problemi fisici, il Brann non gli rinnov\u00f2 il contratto. Si trasfer\u00ec cos\u00ec al Sogndal, assieme al compagno di squadra Kvisvik. Questo cancell\u00f2 i suoi piani, che prevedevano un ritorno al Loen. Debutt\u00f2 per la nuova squadra il 5 maggio 2005, subentrando ad H\u00e5vard Flo nel 3-0 inflitto al Pors Grenland. Il 3 luglio segn\u00f2 la prima rete, nel pareggio per 2-2 contro lo H\u00f8dd.\nPass\u00f2 poi al F\u00f8rde e poi al Saga, dove chiuse la carriera."}
{"id": "3575645", "revid": "287204", "url": "https://it.wikipedia.org/wiki?curid=3575645", "title": "Jonathan Cicero Moreira", "text": ""}
{"id": "3575647", "revid": "72396", "url": "https://it.wikipedia.org/wiki?curid=3575647", "title": "Elezioni generali in Per\u00f9 del 2011", "text": "Le elezioni generali in Per\u00f9 del 2011 si tennero il 10 aprile (primo turno) e il 5 giugno (secondo turno) per l'elezione del Presidente e il rinnovo del Congresso della Repubblica.\nLe elezioni presidenziali videro la vittoria di Ollanta Humala, sostenuto dal Partito Nazionalista Peruviano, che sconfisse Keiko Fujimori, sostenuta da Forza 2011; Humala divenne quindi Presidente del Per\u00f9.\nCronologia.\nLe cariche da rinnovare erano le seguenti:\nI parlamentari eletti giurarono e assunsero le loro funzioni il 26 giugno 2011, il Presidente della Repubblica e i suoi vicepresidenti eletti invece il 28 luglio dello stesso anno.\nLe elezioni generali sono state convocate dal presidente Alan Garc\u00eda mediante decreto n.105 del 5 dicembre 2010. Le candidature dovevano essere registrate al Consiglio Nazionale delle Elezioni per i partiti politici e le alleanze elettorali (JNE) con sei mesi di anticipo rispetto alla data prevista per la convocazione delle elezioni.\nLa popolazione elettorale convocata per le elezioni era invece stabilita dal Registro Nazionale di Identificazione e Stato Civile (RENIEC), l'organizzazione e svolgimento elettorale invece dall'Officina Nazionale dei Processi Elettorali (ONPE). Al JNE spettava invece verificare la legalit\u00e0 del processo elettorale e la proclamazione degli eletti. \nSecondo la Costituzione peruviana il Presidente uscente non pu\u00f2 ottenere la rielezione immediata. \nIl Partido Aprista del Presidente uscente Garc\u00eda ha confermato la non candidatura alla Presidenza della Repubblica e la presentazione solo dei candidati al Congresso.. Il Partito Nazionalista Peruviano, di orientamento di sinistra nazionalista, ha confermato la candidatura dell'ex capitano dell'esercito nonch\u00e9 ex candidato alle Elezioni del 2006 Ollanta Humala. Il centrodestra rappresentato invece dal Partito Popolare Cristiano e dal Partito di Solidariet\u00e0 Nazionale non si \u00e8 presentato unito ma optando rispettivamente per le candidature di Pedro Pablo Kuczynski e dell'ex sindaco di Lima Luis Casta\u00f1eda. Il fronte fujimorista ha candidato invece la figlia dell'ex presidente incarcerato Alberto Fujimori, Keiko. L'ex presidente Alejandro Toledo, di orientamento liberale ha confermato la sua candidatura."}
{"id": "3575648", "revid": "339392", "url": "https://it.wikipedia.org/wiki?curid=3575648", "title": "Partido Nacionalista Peruano", "text": ""}
{"id": "3575649", "revid": "834", "url": "https://it.wikipedia.org/wiki?curid=3575649", "title": "R4M (razzo)", "text": ""}
{"id": "3575650", "revid": "830939", "url": "https://it.wikipedia.org/wiki?curid=3575650", "title": "Romolo Meli", "text": "Biografia.\nDiplomatosi in ingegneria civile e architettura nel 1874 all'Universit\u00e0 La Sapienza, \u00e8 stato assistente di Giuseppe Ponzi nel Gabinetto di geologia del predetto ateneo, che avrebbe diretto, dal 1885 al 1888, unitamente al Museo geologico universitario. Nel frattempo, conseguita la libera docenza, ha insegnato geologia e mineralogia prima in un istituto tecnico romano, poi, come professore straordinario, nella Scuola d'applicazione degli ingegneri di Roma, presso la quale sarebbe stato ordinario dal 1912.\nLa sua ampia produzione scientifica, che annovera oltre 150 pubblicazioni, regista un'impostazione multisciplinare, che spazia dalla geologia alla paleontologia, dalla malacologia alla mineralogia, dalla storia all'archeologia, dalla filologia alla bibliografia. In particolare, per\u00f2, le principali pubblicazioni di Meli si sono rivolte a indagini stratigrafiche e paleontologiche del pliocene e del quaternario nel Lazio. In tal senso ha descritto, fra gli altri, i fossili di Gyps, di ungulati e di elephas. Nel 1882, con le sue rilevazioni stratigrafiche, ha fatto conoscere per primo l'importanza dell'insediamento pleistocenico di Sedia del Diavolo.\n\u00c8 stato autore anche di studi mineralogici e petrografici, occupandosi ad esempio, fra il 1890 e 1891, del granito e della letteratura scientifica dell'Isola del Giglio. Ha pubblicato su minerali e cristalli delle aree di Iglesias e di Viterbo, citt\u00e0 alla quale ha dedicato anche una bibliografia nel 1894. Ha scritto anche dei fenomeni vulcanici dei Colli Albani, cos\u00ec come note e memorie, pi\u00f9 squisitamente storico-bibliografiche, su di un'arenaria con monete nell'alveo del Tevere, su di un'iscrizione a carattere ostetrico e su dei codici conservati, rispettivamente, a Narni e a Subiaco.\nIn chiave malacologica, particolari contributi scritti ha dato ai ritrovamenti fossili a Monte Mario, alle chamacee e alle rudiste del Monte Affilano e alle conchiglie di Monte San Giovanni Campano. Sul litorale laziale tra Anzio, Nettuno e Civitavecchia, ha ritrovato anche valve di \"Eastonia rugosa\", in parte conservate presso il Museo civico di zoologia di Roma. Gli sono state dedicate diverse specie di molluschi.\nSocio della Societ\u00e0 Geografica Italiana, Meli \u00e8 stato tra i fondatori sia della Societ\u00e0 romana per gli studi zoologici, sia della Societ\u00e0 Geologica Italiana, che ha presieduto nel 1904."}
{"id": "3575651", "revid": "834", "url": "https://it.wikipedia.org/wiki?curid=3575651", "title": "Ragunda (comune)", "text": ""}
{"id": "3575652", "revid": "228587", "url": "https://it.wikipedia.org/wiki?curid=3575652", "title": "Cristoforo Schor", "text": "Figlio del pittore e architetto Giovan Paolo Schor e fratello minore di Filippo, fu educato presso la bottega paterna e inizi\u00f2 la professione di architetto a Roma. Nella citt\u00e0 papalina \u00e8 documentato solo l'intervento dell'abside nella Chiesa di Sant'Antonio dei Portoghesi avvenuto nel 1697. Giunse a Napoli al seguito del vicer\u00e9 Medinacoeli. Nel 1697 sostitu\u00ec il fratello nella regia delle scenografie al Teatro San Bartolomeo, dopo che quest'ultimo part\u00ec per la Spagna alla corte reale.\nNel 1697 fu attivo presso il Palazzo Caracciolo di Santobuono nella direzione dei lavori di restauro in qualit\u00e0 di ingegnere; le pitture furono eseguite da Francesco Francarecci. Nel 1699 strinse una collaborazione nel campo delle scenografie con Ferdinando Galli da Bibbiena. Quest'ultimo si trov\u00f2 a Napoli tra il 1699 e il 1700 perch\u00e9 era impegnato in alcune produzioni operistiche. Nel 1705 diresse alcuni lavori nell\"'Ospedale di San Giacomo\" e nel 1709 fece il disegno per una porta nella Certosa di Padula. Tra il 1709 e il 1710 fu realizzata, su disegno dello Schor e di Arcangelo Guglielmelli, la \"macchina teatrale\" in stucco e marmo nel presbiterio della Basilica di Santa Maria della Sanit\u00e0.\nNel 1712 fu pagato per l'assistenza nel dirigere la costruzione di un letto per il principe di Acquaviva. Nel 1713 redasse una perizia nella diatriba tra il Monastero di Donnalbina e il Monastero di Santa Chiara. Nel 1717 fu occupato presso la Real Casa Santa degli Incurabili in lavori di ingegneria idraulica riguardanti il livellamento del legno che scorre sotto la struttura. Contemporaneamente progett\u00f2 la cappella di Salvatore Alchimia nella Chiesa di Santa Maria della Catena, gli stucchi furono affidati a Pietro Scarola. Nel 1718 lavor\u00f2 presso il Palazzo Ravaschieri e fu incaricato dai governatori del \"Collegio dei vergini della Santissima Concezione appo Montecalvario\" di una ricognizione dei suoli, Schor assistette anche ai modelli della chiesa.\nNel 1720 fu pagato per l'apprezzo di alcuni stucchi realizzati da Domenico De Marco in un palazzo. Nel frattempo ricevette cento ducati per i disegni della serenata fatta nel palazzo del principe di Torella. Lavor\u00f2 presso il monastero della Maddalena (oggi scomparso) e l'anno successivo lavor\u00f2, insieme a Giovan Battista Nauclerio, al palazzo Barbapiccola. Su commissione della \"Santa Casa degli Incurabili\" rifece, nel 1723, i palchetti del Teatro San Bartolomeo e nel 1724 lavor\u00f2 presso il palazzo di Nicola Gallio a Pizzofalcone. Dopo tale data le notizie riguardanti Cristoforo si perdono le tracce. Suo figlio, Giulio, segu\u00ec le orme paterne disegnando anche carrozze."}
{"id": "3575653", "revid": "114325", "url": "https://it.wikipedia.org/wiki?curid=3575653", "title": "Scrub Island (Isole Vergini Britanniche)", "text": ""}
{"id": "3575654", "revid": "834", "url": "https://it.wikipedia.org/wiki?curid=3575654", "title": "Reclutamento (ecologia)", "text": ""}
{"id": "3575657", "revid": "1305772", "url": "https://it.wikipedia.org/wiki?curid=3575657", "title": "Reclutamento", "text": ""}
{"id": "3575658", "revid": "834", "url": "https://it.wikipedia.org/wiki?curid=3575658", "title": "Reclutamento del personale", "text": ""}
{"id": "3575661", "revid": "1305772", "url": "https://it.wikipedia.org/wiki?curid=3575661", "title": "Reduit", "text": ""}
{"id": "3575662", "revid": "46291", "url": "https://it.wikipedia.org/wiki?curid=3575662", "title": "Trichospira verticillata", "text": "Trichospira verticillata \u00e8 una pianta angiosperma dicotiledone della famiglia delle Asteraceae. \"Trichospira verticillata\" \u00e8 l'unica specie del genere Trichospira . \"Trichospira\" \u00e8 l'uinco genere della sottotrib\u00f9 Trichospirinae .\nEtimologia.\nIl nome \"generico\" (\"Trichospira\") \u00e8 formato da due parole greche: \"tricho\" (= peloso, con peli) e \"spira\" (= spirale); mentre quello \"specifico\" (\"verticillata\") indica una struttura a verticilli. Questi nomi fanno riferimento al particolare portamento della pianta.\nIl nome scientifico della specie (\"Trichospira verticillata\") \u00e8 stato definito dal botanico americano Sidney Fay Blake (1892-1959) nella pubblicazione \"Torreya; a Monthly Journal of Botanical Notes and News\" (Torreya 15: 106) del 1915; il genere (\"Trichospira\") \u00e8 stato definito dal botanico tedesco Karl Sigismund Kunth (1788-1850) nella pubblicazione \"Nova Genera et Species Plantarum\" (Nov. Gen. Sp. [H.B.K.] 4(14): 21 (ed. fol.)) del 1818; la sottotrib\u00f9 (\"Trichospirinae\") \u00e8 stata definita dal botanico tedesco Christian Friedrich Lessing (1809 \u2013 1862) nella pubblicazione \"Linnaea; Ein Journal f\u00fcr die Botanik in ihrem ganzen Umfange. Berlin\" del 1831.\nDescrizione.\nLa specie di questa voce \u00e8 un'erba perenne con portamento prostrato (e strisciante). Le superfici sono ricoperte di peli semplici o di tipo aracnoide..\nLe foglie sono sessili e disposte lungo il fusto in modo alterno (sub-opposte se gli steli sono fertili). La faccia inferiore \u00e8 tomentosa. Le venature sono di tipo pennato.\nLe infiorescenze sono formate da capolini sessili in posizione ascellare subopposta. I capolini sono composti da un involucro formato da circa 12 brattee embricate che fanno da protezione al ricettacolo sul quale s'inseriscono i fiori tubulosi. Le brattee sono subuguali, persistenti e mescolate a fiori veri e propri. Il ricettacolo \u00e8 provvisto di poche pagliette.\nI fiori, circa 10 per capolino, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e actinomorfi (raramente possono essere zigomorfi).\nCalice: i sepali del calice sono ridotti ad una coroncina di squame.\nCorolla: i fiori hanno una forma tubulosa con corolle lunghe 2\u00a0mm e terminanti in 4 lobi; all'esterno della corolla sono presenti alcune ghiandole. Il colore della corolla \u00e8 lavanda.\nAndroceo: gli stami sono 5 con filamenti liberi e distinti, mentre le antere sono saldate in un manicotto (o tubo) circondante lo stilo. Le teche delle antere sono semplici (non speronate o con brevi speroni) e con appendici ovali e superficie glabra. Il polline \u00e8 tricolporato (con tre aperture sia di tipo a fessura che tipo isodiametrica o poro); la parte pi\u00f9 esterna dell'esina \u00e8 appena sollevata a forma di creste e depressioni (non \u00e8 \"lophato\").\nGineceo: lo stilo \u00e8 filiforme e privo di nodi basali. Gli stigmi dello stilo sono due divergenti. L'ovario \u00e8 infero uniloculare formato da 2 carpelli. Gli stigmi hanno la superficie stigmatica interna.\nI frutti sono degli acheni con pappo. Gli acheni sono fortemente compressi conforme a cuneo e bicornuti distalmente con due coste laterali e 2 -3 pi\u00f9 deboli per faccia. La fitomelanina, i rafidi e gli idioblasti sono assenti. Il pappo \u00e8 formato da due reste apicali pi\u00f9 grandi e una coroncina di altre piccole reste alla base della corolla.\nDistribuzione e habitat.\nLa presente specie si trova solo in America: Cuba, parte settentrionale del Sud America e Brasile in habitat tipicamente tropicali (ambiente amazzonico e della savana fino a 500 ).\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe piante di questo gruppo appartengono alla trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Da un punto di vista filogenetico in base alle ultime analisi sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. I generi di Trichospirinae appartengono al clade relativo all'America.\nL'entit\u00e0 di questa voce \u00e8 l'unica specie del genere \"Trichospira\" e della sottotrib\u00f9 Trichospirinae. Inizialmente (fine 1800) questa specie era assegnata alla trib\u00f9 Heliantheae (sottotrib\u00f9 Coreopsidinae) prendendo in considerazione solamente la forma appiattita dell'achenio. Solamente in tempi pi\u00f9 recenti (1970 circa) \u00e8 stata collocata nell'ambito della trib\u00f9 Vernonieae, questo per la particolare forma dell'achenio, ma anche per le caratteristiche della sua superficie e la mancanza di qualsiasi tessuto di tipo Idioblasto. Caratteristiche che inoltre giustificano la sua posizione isolata nell'ambito della trib\u00f9.\nLa sottotrib\u00f9, e quindi i suoi generi, si distingue per i seguenti caratteri:\nIl numero cromosomico di questa specie non \u00e8 stato ancora rilevato.\nBasionimo e Sinonimi.\nIl basionimo per questa specie \u00e8: \"Bidens verticillata\" \n\"Trichospira verticillata\" ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "3575663", "revid": "834", "url": "https://it.wikipedia.org/wiki?curid=3575663", "title": "Regimiro (vescovo di Torino)", "text": ""}
{"id": "3575664", "revid": "1305772", "url": "https://it.wikipedia.org/wiki?curid=3575664", "title": "Regina Apostolorum", "text": ""}
{"id": "3575665", "revid": "199745", "url": "https://it.wikipedia.org/wiki?curid=3575665", "title": "Trichospira", "text": ""}
{"id": "3575666", "revid": "199745", "url": "https://it.wikipedia.org/wiki?curid=3575666", "title": "Trichospirinae", "text": ""}
{"id": "3575667", "revid": "116530273", "url": "https://it.wikipedia.org/wiki?curid=3575667", "title": "Mazeo", "text": "Biografia.\nFu nominato satrapo dell'Assiria dopo essere stato satrapo minore della Cilicia. Nel 350 a.C. fu sconfitto a Sidone dall'esercito di Mentore di Rodi, intervenuto dall'Egitto per sostenere la rivolta delle citt\u00e0 costiere contro i Persiani.\nInsieme ad altri satrapi persiani, prest\u00f2 servizio nell'esercito in quello che fu di fatto l'ultimo tentativo disperato del Gran Re Dario III Codomano di difendere l'ormai fragile impero persiano dall'invasione macedone guidata da Alessandro Magno. In particolare, tent\u00f2 di impedire ad Alessandro di attraversare l'Eufrate (compito che gli spettava essendo satrapo di quella regione) e lo combatt\u00e9 duramente. Un'altra versione, dello storico Robin Lane Fox, sostiene invece che quando Efestione fu inviato a guidare l'avanguardia macedone per costruire ponti sull'Eufrate in modo da rendere possibile il passaggio per l'esercito di Alessandro, Mazeo abbandon\u00f2, abbastanza inopinatamente, la sua posizione dall'altra parte del fiume consentendone l'attraversamento ad Alessandro. Lo storico britannico ha buon gioco nell'avanzare l'ipotesi, molto verosimile, che Efestione possa aver allacciato contatti diplomatici con Mazeo durante il confronto sull'Eufrate per saggiarne la disponibilit\u00e0 a cambiare bandiera.\nNel 331 a.C., Mazeo comand\u00f2 l'ala destra dello schieramento persiano durante la battaglia di Gaugamela. La parte dell'esercito sotto il suo comando era composta da cavalieri Siri, Medi, Mesopotamici, Parti, Cappadoci e Armeni tra gli altri. I Cappadoci e gli Armeni erano schierati davanti alle altre unit\u00e0 di cavalleria, e condussero l'attacco guidati dallo stesso Mazeo, che durante la battaglia impegn\u00f2 seriamente le forze di Parmenione (a cui era affidata la parte sinistra dello schieramento macedone). Tuttavia, nel frattempo Alessandro era riuscito a mettere in fuga il centro dello schieramento persiano comandato dal Gran Re Dario in persona, e accorse dunque a sostegno di Parmenione, che stava per soccombere alla pressione delle truppe di Mazeo. La battaglia, per i Persiani e Mazeo era ormai persa. Preso alle spalle si ritir\u00f2 dunque disordinatamente, subendo per questo motivo maggiori perdite a causa delle cariche della cavalleria macedone. Un'altra versione \u00e8 quella che Mazeo abbia gettato la vittoria alle ortiche, avendola avuta davvero a portata di mano. Sempre Robin Lane Fox scrive infatti: \"\u00c8 presumibile che la battaglia di Gaugamela sia stata vinta in parte sulle rive dell'Eufrate e che la restaurazione successiva di Mazeo (come satrapo) sia stata, pi\u00f9 che un atto di magnanimit\u00e0, un compenso pattuito in precedenza\". Tuttavia le fonti asseriscono che il satrapo combatt\u00e9 al massimo delle sue capacit\u00e0, e fu costretto alla fuga dopo che era stato circondato dalla manovra macedone effettuata per ovviare alla situazione critica in cui si era trovato Parmenione.\nDopo la battaglia ripar\u00f2 a Babilonia, citt\u00e0 di cui era governatore, con le sue forze rimanenti. Si ritrov\u00f2 totalmente isolato a causa della fuga del resto delle forze persiane verso Ecbatana. Sapendo che la resistenza si sarebbe rivelata inutile apr\u00ec le porte della citt\u00e0 ai macedoni, presentandosi ad Alessandro accompagnato da alti funzionari della citt\u00e0 e astrologi caldei. Si consegn\u00f2 dunque all'invasore, pregandolo in tal modo di risparmiare la citt\u00e0. Alessandro lo tratt\u00f2 con deferenza e rispetto, e Mazeo in tal modo salv\u00f2 dalle efferatezze dei conquistatori la popolazione babilonese. Durante la dominazione macedone, Mazeo fu nominato grande satrapo di Babilonia da Alessandro stesso, continuando a governare la citt\u00e0 fino al 328 a.C., anno in cui mor\u00ec. Restano dubbi sul reale motivo della sua nomina, non sapendo se effettivamente Mazeo avesse preso contatto con Efestione o meno in precedenza."}
{"id": "3575670", "revid": "1305772", "url": "https://it.wikipedia.org/wiki?curid=3575670", "title": "Regno di Lituania", "text": ""}
{"id": "3575677", "revid": "124808", "url": "https://it.wikipedia.org/wiki?curid=3575677", "title": "Sotto Shock", "text": ""}
{"id": "3575678", "revid": "339392", "url": "https://it.wikipedia.org/wiki?curid=3575678", "title": "Renault Type F (motore)", "text": ""}
{"id": "3575679", "revid": "287204", "url": "https://it.wikipedia.org/wiki?curid=3575679", "title": "Requiem in do minore", "text": ""}
{"id": "3575684", "revid": "1305772", "url": "https://it.wikipedia.org/wiki?curid=3575684", "title": "Redistribuzione", "text": ""}
{"id": "3575686", "revid": "834", "url": "https://it.wikipedia.org/wiki?curid=3575686", "title": "Ridistribuzione", "text": ""}
{"id": "3575688", "revid": "92723", "url": "https://it.wikipedia.org/wiki?curid=3575688", "title": "Insonorizzazione", "text": ""}
{"id": "3575689", "revid": "1305772", "url": "https://it.wikipedia.org/wiki?curid=3575689", "title": "Take off", "text": ""}
{"id": "3575690", "revid": "834", "url": "https://it.wikipedia.org/wiki?curid=3575690", "title": "Take-off", "text": ""}
{"id": "3575695", "revid": "767487", "url": "https://it.wikipedia.org/wiki?curid=3575695", "title": "Union (Contea di Union, New Jersey)", "text": "Union \u00e8 una citt\u00e0 degli Stati Uniti d'America, nella Contea di Union, nello Stato del New Jersey."}
{"id": "3575697", "revid": "767487", "url": "https://it.wikipedia.org/wiki?curid=3575697", "title": "Campionati europei di pugilato dilettanti femminili 2001", "text": "I Campionati europei di pugilato dilettanti femminili 2001 si sono tenuti a Saint-Amand-les-Eaux, Francia, dal 10 al 14 aprile 2001. \u00c8 stata la 1\u00aa edizione della competizione femminile organizzata dall'organismo di governo europeo del pugilato dilettantistico, EUBC."}
{"id": "3575700", "revid": "217830", "url": "https://it.wikipedia.org/wiki?curid=3575700", "title": "Gran Premio motociclistico di Germania 2011", "text": "Il Gran Premio motociclistico di Germania 2011 corso il 17 luglio, \u00e8 stato il nono Gran Premio della stagione 2011. La gara si \u00e8 disputata sul circuito del Sachsenring.\nProve e Qualifiche.\nClasse 125.\nIn tutte le tre sessioni di prove libere il pi\u00f9 veloce \u00e8 stato Nicol\u00e1s Terol (Aprilia). La pole position \u00e8 andata a Maverick Vi\u00f1ales.\nRisultati dopo le qualifiche:\nMoto2.\nLa sessione di prove libere del venerd\u00ec mattina \u00e8 andata ad Alex De Angelis (MotoBi), quella del pomeriggio a Thomas L\u00fcthi (Suter), mentre quella del sabato a Y\u016bki Takahashi (Moriwaki). Marc M\u00e1rquez ha invece ottenuto la pole position.\nRisultati dopo le qualifiche:\nMotoGP.\nLoris Capirossi, a causa dei dolori fisici dovuti all'infortunio subito in Olanda, dopo essere sceso in pista nella prima sessione di prove, lascia il posto al francese Sylvain Guintoli per il resto del weekend.\nNella prima sessione di prove il miglior tempo \u00e8 di Marco Simoncelli su Honda (1:22.823), seguito da Casey Stoner (Honda) e Jorge Lorenzo (Yamaha); nella seconda \u00e8 ancora davanti Simoncelli (1:22.320), che precede Lorenzo e Dani Pedrosa (Honda). Nella terza \u00e8 davanti Lorenzo (1:22.112), che precede Pedrosa e Simoncelli. La pole position \u00e8 andata a Casey Stoner.\nGara.\nMoto2.\nIn questa classe l'unico pilota ad ottenere una wildcard \u00e8 Steven Odendaal, alla quinta presenza stagionale.\nClasse 125.\nIn questa classe corrono con delle wildcard: i tedeschi Luca Gr\u00fcnwald e Toni Finsterbusch su KTM, Marvin Fritz e Felix Forstenh\u00e4usler su Honda e l'australiano Jack Miller su Aprilia.\nLa vittoria del Gran Premio \u00e8 stata attribuita a Faubel in virt\u00f9 del proprio giro veloce migliore rispetto a Zarco (1:27.867 contro 1:28.136), dopo che il fotofinish non era stato in grado di determinare con certezza il vincitore. Un caso analogo si era verificato nel GP del Qatar 2004, che nell'occasione aveva visto Jorge Lorenzo prevalere su Andrea Dovizioso."}
{"id": "3575703", "revid": "1543377", "url": "https://it.wikipedia.org/wiki?curid=3575703", "title": "Vanessa Ceruti", "text": " Dietro di lei si sono classificate Mar\u00eda Jes\u00fas Matthei e Sof\u00eda Izquierdo, rispettivamente seconda e terza classificata.\nIn precedenza Vanessa Ceruti aveva partecipato al concorso di bellezza Elite Model Look Chile nel 2004, dove si era classificata al primo posto ed aveva quindi ottenuto la possibilit\u00e0 di rappresentare la propria nazione ad Elite Model Look a Shanghai in Cina. Il concorso fu poi vinto dall'olandese Sofie Oosterwaal, mentre la Ceruti non riusc\u00ec a classificarsi. Ci\u00f2 nonostante, la modella ha ottenuto un contratto con la prestigiosa agenzia di moda Elite Model Management.\nIn quanto vincitrice del titolo di bellezza nazionale, Vanessa Ceruti ha rappresentato il Cile in occasione di Miss Universo 2011, che si \u00e8 tenuto a S\u00e3o Paulo, in Brasile, il 12 settembre 2011."}
{"id": "3575708", "revid": "324090", "url": "https://it.wikipedia.org/wiki?curid=3575708", "title": "Medaglie e croci di Fiume", "text": "Le medaglie e croci di Fiume sono delle onorificenze distribuite a commemorazione delle vicende fiumane a coloro che avevano sostenuto, in particolar modo da un punto di vista economico, e combattuto per tale causa. Per far fronte al costo che comportava la realizzazione delle onorificenze in oro, un numero significativo di esse sono state coniate in argento dorato."}
{"id": "3575709", "revid": "1543377", "url": "https://it.wikipedia.org/wiki?curid=3575709", "title": "Partecipanti al Tour de France 1948", "text": "Qui di seguito viene riportato l'elenco dei partecipanti al Tour de France 1948."}
{"id": "3575710", "revid": "729019", "url": "https://it.wikipedia.org/wiki?curid=3575710", "title": "Strada statale 459 di Parabita", "text": "La ex strada statale 459 di Parabita (SS 459), ora \"strada provinciale 361 di Parabita (SP 361)\", \u00e8 una strada provinciale italiana che collega la localit\u00e0 interna di Maglie con la costa salentina.\nPercorso.\nLa strada ha inizio nel centro abitato di Maglie dall'innesto con la ex strada statale 497 di Maglie e di Santa Cesarea Terme. Il tracciato verte verso sud-ovest, incrociando la ex strada statale 476 di Galatina e giungendo a Collepasso. Da qui la strada prosegue verso ovest, evitando in variante il centro abitato di Parabita da cui prende il nome.\nProseguendo verso ovest, tocca Alezio ed arriva a Gallipoli dopo aver incrociato la strada statale 101 Salentina di Gallipoli.\nIn seguito al decreto legislativo n. 112 del 1998, dal 2001 la gestione \u00e8 passata dall'ANAS alla Regione Puglia, che ha provveduto al trasferimento dell'infrastruttura al demanio della Provincia di Lecce."}
{"id": "3575723", "revid": "57872", "url": "https://it.wikipedia.org/wiki?curid=3575723", "title": "Chiesa di San Marco Evangelista (Civezza)", "text": "La chiesa di San Marco Evangelista \u00e8 un luogo di culto cattolico situato nel comune di Civezza, in piazza San Marco, in provincia di Imperia. La chiesa \u00e8 sede della parrocchia omonima della diocesi di Albenga-Imperia.\nStoria e descrizione.\nLa parrocchiale fu eretta su una costruzione preesistente, che sub\u00ec rimaneggiamenti nel corso del XV secolo. Proprio di quest'epoca risultano essere i due altari laterali, rifatti con una fine lavorazione a mosaico.\nL'attuale edificio \u00e8 invece risalente alla rivisitazione barocca effettuata tra il 1777 e il 1783 su disegno e progetto di Tommaso Carrega.\nL'interno della chiesa si presenta ad unica navata e, presso la volta, una raffigurazione affrescata ritrae \"San Marco con il leone\", quest'ultimo dalle sembianze semi umane. Tra le opere d'arte una statua della \"Madonna\", del 1645, e una tela del pittore Giacomo Martinetti nato a Barbengo, oggi Lugano. Martinetti \u00e8 stato allievo di Antonio Ciseri. La tela posta a all\u2019entrata raffigura Santa Francesca Romana in preghiera. L'altare maggiore in legno d'ulivo \u00e8 stato scolpito nel 1982 da Ludovico Haddad."}
{"id": "3575735", "revid": "15", "url": "https://it.wikipedia.org/wiki?curid=3575735", "title": "Time in Jazz", "text": "Time in Jazz \u00e8 un festival musicale che si tiene annualmente in Sardegna a Berchidda e nei centri vicini. \u00c8 noto a livello internazionale. Si svolge ogni anno ad agosto, in genere dal 9 al 16, ed \u00e8 stato fondato da Paolo Fresu.\nProgramma.\nIl programma del festival \u00e8 articolato tra eventi serali a pagamento, nella centrale Piazza del popolo di Berchidda, e una serie di eventi collaterali gratuiti che si susseguono durante tutta la giornata a Berchidda e nei centri vicini. Le serate sono dedicate agli eventi pi\u00f9 importanti e agli artisti di cartello, mentre i concerti della giornata sono in genere pi\u00f9 brevi ma di grande suggestione poich\u00e9 si svolgono in luoghi di interesse culturale o naturalistico del territorio. All'interno del programma del festival, uno spazio significativo \u00e8 dedicato alle arti visive (Progetto PAV, diretto da Giannella Demuro e Antonello Fresu), al cinema (con la direzione di Gian Franco Cabiddu) e ad altre arti (danza, teatro, letteratura).\nOrganizzazione.\nIl festival \u00e8 organizzato dall'omonima associazione \"Time in Jazz\", costituita nel 1998, di cui presidente \u00e8 Paolo Fresu. La struttura organizzativa, che conta alcune figure di professionisti, si avvale del supporto di centinaia di volontari che rendono possibile la buona riuscita dell'evento. Si tratta perlopi\u00f9 di giovani del paese ma numerosi sono ormai i volontari 'esterni', provenienti da ogni parte d'Italia, che vengono ospitati dal festival e si uniscono ai volontari locali nell'organizzazione di ogni aspetto della rassegna.\nStoria.\nLa prima edizione di Time in Jazz ebbe luogo nel 1988, nella piazzetta antistante la Piazza del popolo di Berchidda. Dur\u00f2 tre giorni e vide la partecipazione di un gruppo di grandi jazzisti fra i quali si ricordano Bruno Tommaso e Roberto Gatto. Il festival, ampliandosi negli anni, trasfer\u00ec la sua sede nel pi\u00f9 ampio spazio di Piazza del Popolo. Un'unica edizione, nel 1999 si \u00e8 svolta nello spazio antistante il Museo del Vino di Berchidda, a causa di alcuni problemi intervenuti tra l'Associazione \"Time in Jazz\" e l'Amministrazione comunale. Negli ultimi anni il festival ha conosciuto uno straordinario successo di pubblico, affermandosi come uno dei festival italiani pi\u00f9 importanti. Ci\u00f2 \u00e8 dovuto in buona parte al progresso nella carriera artistica del fondatore e direttore artistico del festival Paolo Fresu.\nCollegamenti esterni.\nsito ufficiale"}
{"id": "3575736", "revid": "4175", "url": "https://it.wikipedia.org/wiki?curid=3575736", "title": "Scottish Football League", "text": "La Scottish Football League o SFL \u00e8 una lega, scioltasi nel 2013, che fino a tale data organizz\u00f2 il calcio di lega in Scozia delle tre divisioni immediatamente inferiori alla Scottish Premiership; fondata nel 1890, fino al 1998 fu l'unica lega professionistca del calcio scozzese, della quale rappresentava le prime tre divisioni nazionali.\nLa Scottish Football League era inoltre responsabile dell'organizzazione di due competizioni ad eliminazione diretta:\nNel 2013 i membri della SFL votarono per l'accorpamento con la Scottish Premiership, dando contestualmente vita alla Scottish Professional Football League.\nStoria.\nFondazione.\nLa prima stagione ha avuto luogo nel 1890. Le squadre partecipanti erano:\nIl \u00e8 l'unica squadra a non essere ad oggi mai retrocessa. Hearts e St Mirren militano oggi nella Scottish Premiership, mente fra gli altri club solo il Dumbarton gioca nella Scottish Football League in League Two. Tutte le altre squadre militano in campionati dilettantistici o si sono sciolte.\nSeconda divisione.\nLa Scottish Football League riscosse un grande successo e nel 1893 costitu\u00ec una Seconda Divisione con l'ingresso di altre squadre provenienti principalmente dalla Scottish Football Alliance. La promozione era inizialmente basata su una votazione dei club, mentre la promozione automatica fu introdotta nel 1922.\nCon lo scoppio della Seconda guerra mondiale il campionato di Seconda Divisione non \u00e8 stato sospeso al contrario di quanto \u00e8 accaduto con la Prima Divisione.\nTerza divisione.\nNel 1923 la Scottish Football League fu ampliata con l'aggiunta di una Terza Divisione, chiusa tuttavia dopo soltanto tre anni per gravi dissesti finanziari e reintrodotta solo dopo la Seconda guerra mondiale. Sempre nel dopoguerra le tre divisioni hanno cambiato nome in \"A\", \"B\" e \"C\" e in quest'ultima potevano partecipare anche le squadre riserva. Nel 1949, la Divisione \"C\" \u00e8 stata scissa in due campionati: Nord-Ovest e Sud-Est.\nNel 1955 il ritiro dalla Divisione C delle squadre riserva ha causato il ritorno alle due divisioni e la promozione automatica nella Divisione B delle cinque squadre della C. La Scottish First Division contava a quel punto 38 squadre: 18 nella Divisione A, 19 nella B.\nLa struttura cambi\u00f2 nuovamente nel 1974 con l'ingresso di un nuovo club, il Meadowbank Thistle, e l'estensione l'anno successivo a tre divisioni (Premier Division, First Division e Second Division).\nQuarta divisione.\nNel 1994 l'ingresso di due nuove squadre, Ross County ed Inverness Caledonian Thistle, comport\u00f2 la separazione in quattro divisioni, ciascuna composta da 10 club.\nScottish Premier League.\nNel 1998 la volont\u00e0 delle prime dieci societ\u00e0 di Scozia di formare una lega separatista, esterna alla Scottish Football League, provoc\u00f2 la scissione della Premier League dalla lega e la fondazione della Scottish Premier League. Le divisioni rimanenti mantennero il proprio nome in Prima, Seconda e Terza Divisione: il calcio scozzese cont\u00f2 dunque una divisione da 12 squadre (la Scottish Premier League) e tre da 10 squadre (le tre divisioni della Scottish Football League) raggiungendo il massimo numero di club professionistici partecipanti: 42 club.\nPromozioni e retrocessioni.\nOgni stagione la prima squadra classificata della Prima Divisione aveva la possibilit\u00e0 di essere promossa nella Scottish Premier League. La promozione nella massima serie era vincolata ad alcuni requisiti: a partire dal marzo 2005 lo stadio doveva essere dotato di almeno 6000 posti a sedere e di un sistema di riscaldamento del prato.\nNella stagione 2002-2003 il Falkirk non \u00e8 stato accettato a causa del non rispetto dei requisiti, in quella stagione infatti i posti a sedere richiesti erano 10000 e lo stadio del Falkirk ne disponeva solo di 7000. Una campagna promossa dall'Inverness Caledonian Thistle ha portato alla riduzione delle condizioni agli attuali 6000 posti.\nLa promozione e la retrocessione tra la Prima e la Seconda Divisione, e tra la Seconda e la Terza erano decise tramite play-off o automaticamente. L'ulteriore discesa nei campionati dilettantistici non era invece sottoposta semplicemente a criteri sportivi, ma necessitava di una votazione fra i componenti della lega per l'accettazione degli eventuali nuovi club sostituti, nel caso contrario non avendosi luogo a retrocessioni."}
{"id": "3575737", "revid": "74801", "url": "https://it.wikipedia.org/wiki?curid=3575737", "title": "Sante Bartolai", "text": "Biografia.\nCittadino americano nato in Illinois da genitori originari di Sant'Annapelago si trasferisce bambino in Italia con la famiglia. Ordinato sacerdote il 1\u00ba maggio 1942, \u00e8 subito nominato curato di Palagano e responsabile dell'Azione Cattolica Italiana per i giovani dei paesi della valle destra del Dragone.\nAvverso al fascismo fin dalla promulgazione delle leggi razziali, organizza attivamente e sostiene le prime bande partigiane di autodifesa nella Valle del Dragone.\nCoinvolto negli scontri del 9 marzo nei pressi di Savoniero tra militi fascisti e la banda di Nello Pini, don Sante Bartolai sceglie di rimanere ad assistere i militi feriti evitandogli la fucilazione da parte dei partigiani vittoriosi. A Montefiorino don Sante viene arrestato, picchiato e tradotto a Modena per essere poi trasferito a Fossoli e da l\u00ec a Mauthausen.\nAl campo di concentramento, pur fortemente debilitato, sopravvive e viene liberato dall'arrivo degli americani il 5 maggio 1945. Dopo la guerra \u00e8 nominato parroco di Savoniero e l\u00ec rimane fino alla morte avvenuta nel 1979. La sua esperienza \u00e8 raccontata nel libro autobiografico \"Da Fossoli a Mauthausen\".\nIl 19 marzo 2014, 70\u00ba anniversario della strage di Monchio, \u00e8 stato a lui dedicato il parco del paese di Savoniero."}
{"id": "3575743", "revid": "2091899", "url": "https://it.wikipedia.org/wiki?curid=3575743", "title": "Medaglie e decorazioni per missioni militari internazionali dell'Italia", "text": "Questa voce presenta le medaglie e decorazioni concesse da enti ed istituzioni internazionali in occasione di missioni cui ha preso parte personale delle Forze Armate e degli altri Corpi dello Stato italiani. Sono comprese le decorazioni al valore o al merito concesse da enti internazionali per specifici atti meritevoli, e le medaglie commemorative e di partecipazione concesse in modo generalizzato da enti internazionali o nazioni estere a tutti i partecipanti italiani alla missione o campagna. Non sono comprese le decorazioni concesse a titolo individuale da stati esteri per specifici atti di valore o merito, o le medaglie commemorative concesse da estati esteri in modo non generalizzato e/o a non tutti i partecipanti italiani alla missione o campagna.\nMedaglie dell'ONU.\nDi seguito le medaglie delle missioni dell'O.N.U. a cui ha partecipato personale italiano.\nMedaglie straniere conferite a militari italiani per la partecipazione a campagne d'alleanza.\nIn questa sezione sono indicate le medaglie straniere concesse ai militari italiani che hanno partecipato ad alcune campagne militari d'alleanza, solo per quelle oggetto di ampia e generalizzata distribuzione."}
{"id": "3575745", "revid": "481666", "url": "https://it.wikipedia.org/wiki?curid=3575745", "title": "Paul Wing", "text": "Biografia.\nNato nello stato di Washington, a Tacoma, nel 1892, spos\u00f2 Martha T Wing (1893 - 1981). La coppia ebbe tre figli: nel 1915 nacque Martha Virginia (1915 - 2001) che divent\u00f2 attrice con il nome di Toby Wing; anche la sorella Pat Wing (1916\u20132002) lavor\u00f2 come attrice e \"chorus girl\", mentre il fratello minore, Paul Reuben Wing (1926\u20131998), divent\u00f2 un immobiliarista milionario."}
{"id": "3575754", "revid": "1718925", "url": "https://it.wikipedia.org/wiki?curid=3575754", "title": "Ignazio Falzon", "text": "Biografia.\nNato da una ricca famiglia maltese nel 1813, nel 1828 - a 15 anni - vest\u00ec l'abito clericale e successivamente entr\u00f2 nell'Ordine dei Frati Minori. Seguendo la tradizione di famiglia, consegu\u00ec la laurea in Diritto canonico e civile all'Universit\u00e0 di Malta, ma non intraprese mai la carriera forense. Scelse infatti di dedicare la propria vita alla preghiera e all'insegnamento catechesimale, ma rifiut\u00f2 l'ordinazione a presbitero, non ritenendosene degno.\nDurante la Guerra di Crimea, assistette spiritualmente i soldati della guarnigione britannica stanziati alla Valletta, che si componeva di circa 20.000 uomini. In particolare, prest\u00f2 assistenza ai soldati di religione cattolica (in maggioranza irlandesi) e, tramite questi, entr\u00f2 in contatto con i soldati di religione protestante, convertendone pi\u00f9 di 600 al cattolicesimo.\nMor\u00ec il 1\u00ba luglio 1865 per un attacco cardiaco, all'et\u00e0 di 52 anni, compiuti quello stesso giorno.\nCulto.\nLa causa fu introdotta il 13 aprile 1904 e il 23 ottobre 1987 fu autorizzata la promulgazione del decreto sulle virt\u00f9 eroiche di Falzon, che divenne venerabile.\nIl 24 aprile 2001 la Santa Sede riconobbe l'autenticit\u00e0 di un miracolo attribuito alla sua intercessione e papa Giovanni Paolo II lo proclam\u00f2 beato nel piazzale dei Granai a Floriana il 9 maggio successivo, durante la tappa a Malta del corso del pellegrinaggio giubilare sulle orme di San Paolo Apostolo. Nello stesso rito, furono elevati all'onore degli altari Giorgio Preca e Maria Adeodata Pisani.\nLa sua tomba si trova nella cappella dell'Immacolata Concezione della chiesa francescana di Santa Maria di Ges\u00f9 a La Valletta.\nIl suo elogio si legge nel Martirologio romano al 1\u00ba luglio."}
{"id": "3575757", "revid": "767487", "url": "https://it.wikipedia.org/wiki?curid=3575757", "title": "Look Back in Anger (film 1980)", "text": "Look Back in Anger \u00e8 un film del 1980 diretto da Lindsay Anderson e David Hugh Jones.\nPellicola di produzione britannica con protagonisti Malcolm McDowell, Lisa Banes e Fran Brill. Il film \u00e8 basato sulla commedia \"Ricorda con rabbia\" (\"Look Back in Anger\") di John Osborne.\nTrama.\nUn triangolo amoroso coinvolge un intelligente ma scontento giovane, Jimmy Porter, la sua alta-borghese e impassibile moglie Alison Porter, e la sua migliore amica Helena Charles. Cliff, un amabile gallese, suo inquilino, cerca con tutti i tentativi di mantenere la pace.\nDistribuzione.\nIl film fu concepito per il circolo direct to video della Warner. Non arriv\u00f2 mai in Italia."}
{"id": "3575758", "revid": "76963", "url": "https://it.wikipedia.org/wiki?curid=3575758", "title": "Ara Celi", "text": "Biografia.\nAra Celi ha partecipato al film del 1997 \"Looking for Lola\" e ha interpretato il ruolo di Ampata Gutierrez nell'episodio \"La prescelta\" (\"Inca Mummy Girl\") della seconda stagione di Buffy l'ammazzavampiri.\n\u00c8 inoltre apparsa nella serie \"Nip/Tuck\", in \"American Beauty\" e in \"Go Fish\".\nNel 2000 ha sposato Robert Godines, dal quale ha avuto due figli."}
{"id": "3575769", "revid": "125738889", "url": "https://it.wikipedia.org/wiki?curid=3575769", "title": "David Harbour", "text": "Ha recitato piccoli ruoli in numerosi film e serie televisive, tra le quali \"I segreti di Brokeback Mountain\", \"La guerra dei mondi\", \"Revolutionary Road\", \"Manhattan\", \"The Newsroom\", \"Hellboy\" e \"Black Widow\". Il successo arriva con il ruolo di Jim Hopper nella serie televisiva Netflix di successo \"Stranger Things\", per la quale \u00e8 stato candidato a un Premio Emmy e ai Golden Globe nella sezione miglior attore non protagonista in una serie e allo Screen Actors Guild Award al miglior attore in una serie drammatica.\nBiografia.\nHarbour ha studiato alla scuola superiore di Byram Hills, ad Armonk, New York, insieme agli attori Sean Maher ed Eyal Podell. Si \u00e8 laureato al Dartmouth College di Hanover, New Hampshire, nel 1997.\nVita privata.\n\u00c8 stato sentimentalmente legato all\u2019attrice e cantante Alison Sudol fino al 2019. Nello stesso anno intraprende una relazione con la cantante Lily Allen, con cui convola a nozze il 7 settembre 2020 a Las Vegas.\nCarriera.\nLa prima produzione di rilievo cui partecipa risale al 2005, quando prende parte al cast del film di Ang Lee \"I segreti di Brokeback Mountain\". Nello stesso anno, a Broadway, viene candidato a un Tony Award al miglior attore non protagonista in uno spettacolo per \"Chi ha paura di Virginia Woolf?\".\nNel 2008 ottiene una parte nel film \"Revolutionary Road\", di Sam Mendes; sempre nello stesso anno recita nella pellicola di Marc Forster, \"Quantum of Solace\".\nRecita al fianco di Seth Rogen nel 2011 nel film \"The Green Hornet\", mentre nel 2012 diventa uno dei protagonisti del film \"End of Watch - Tolleranza zero\", di David Ayer.\nPrende parte, nel 2014, ad alcuni episodi della prima stagione della serie televisiva \"Manhattan\", recitando la parte del dottor Reed Akley.\nNel 2014 diventa uno dei protagonisti della serie televisiva \"State of Affairs\", interpretando il ruolo del politico David Patrick. La serie viene cancellata nel 2015, dopo una sola stagione. Sempre nello stesso anno interpreta una parte nel film di Scott Cooper, \"Black Mass - L'ultimo gangster\". Sempre nel 2014 era presente nel cast del film \"The Equalizer - Il Vendicatore\".\nNel 2016 ottiene la parte di Dexter Tolliver, nel film del DC Extended Universe, \"Suicide Squad\".\nSempre nel 2016, ha preso parte nel cast della serie televisiva targata Netflix, \"Stranger Things\", recitando il ruolo di Jim Hopper. Inoltre, nel 2017, prende parte al film \"Sleepless - Il giustiziere\", assieme a Jamie Foxx.\nNel 2019 ottiene il ruolo di Hellboy nell'omonimo film reboot, diretto da Neil Marshall. Nell'aprile dello stesso anno ha ottenuto il ruolo del Guardiano Rosso, la controparte russa di Capitan America, nel film del Marvel Cinematic Universe, \"Black Widow\", diretto da Cate Shortland.\nDoppiatori italiani.\nNelle versioni in italiano dei suoi film, David Harbour \u00e8 stato doppiato da:\nDa doppiatore \u00e8 sostituito da:\nRiconoscimenti.\nTony Award\nGolden Globe\nPremio Emmy\nScreen Actors Guild Award"}
{"id": "3575770", "revid": "1342360", "url": "https://it.wikipedia.org/wiki?curid=3575770", "title": "Cupa Rom\u00e2niei 1936-1937", "text": "La Cupa Rom\u00e2niei 1936-1937 \u00e8 stata la quarta edizione della coppa nazionale, disputata tra il 20 marzo e il 20 giugno 1937 e conclusa con la vittoria del , gi\u00e0 vincitore dell'edizione 1934-35 quando si chiamava CFR ed \u00e8 il primo di sei successi consecutivi.\nQuslificazioni.\nCoinvolsero i club non di Divizia A.\nSedicesimi di finale.\nGli incontri si sono disputati il 20 marzo e il 21 marzo 1937.\nOttavi di finale.\nGli incontri si sono disputati il 25 aprile 1937.\nQuarti di finale.\nGli incontri si sono disputati il 9 maggio 1937.\nSemifinali.\nGli incontri si sono disputati il 30 maggio 1937.\nFinale.\nLa finale venne disputata il 20 giugno a Bucarest."}
{"id": "3575771", "revid": "2161361", "url": "https://it.wikipedia.org/wiki?curid=3575771", "title": "Katie Taylor", "text": "Carriera.\nPugilato.\nDilettantismo\nKatie Taylor ha cominciato l'attivit\u00e0 pugilistica nel 1998, all'et\u00e0 di 12 anni, allenata dal padre Peter, anch'egli un pugile dilettante.\nIl primo titolo di rilievo \u00e8 stato ottenuto ai campionati europei dilettanti di T\u00f8nsberg 2005, in Norvegia, dove ha conquistato la medaglia d'oro nella categoria pesi leggeri (60\u00a0kg), divenendo cos\u00ec la prima irlandese a conquistare una medaglia d'oro ai Campionati europei di pugilato dilettanti. Nello stesso anno ha raggiunto i quarti di finale ai campionati mondiali a Podol'sk, in Russia.\nNel 2006 ha vinto campionati europei dilettanti a Varsavia, Polonia, interrompendo il dominio nella categoria della russa Tat'jana \u010calaja e ottenendo il premio di miglior pugile del torneo. Nello stesso anno ha vinto la medaglia d'oro ai campionati mondiali a Nuova Delhi, in India, battendo nuovamente la Chalaya in semifinale e l'argentina Anabella Farias in finale.\nNel 2007 ha vinto il terzo titolo europeo consecutivo a Vejle, Danimarca.\nDel 2008 \u00e8 il secondo titolo mondiale conquistato a Ningbo, Cina. In finale ha sconfitto la cinese Cheng Dong.\nNel 2009 la Taylor ha vinto la medaglia d'oro al Multi-Nazioni allo Sports Palace di San Pietroburgo riportando la 39\u00aa vittoria consecutiva (e la sua 60\u00aa vincita su 61 incontri). Nello stesso anno ha vinto il quarto titolo europeo consecutivo a Mykola\u00efv, Ucraina, senza concedere un solo punto alle avversarie.\nNel 2010 ha vinto il terzo consecutivo titolo mondiale conquistato a Bridgetown, Barbados. In finale ha sconfitto nuovamente la cinese Cheng Dong; questa \u00e8 stata la 100\u00aa vittoria della Taylor.\nDello stesso anno \u00e8 la medaglia d'oro ai Campionati dell'Unione europea in Ungheria.\nIn novembre ha vinto per la seconda volta il titolo di Pugile Femminile dell'anno dell'AIBA durante la cerimonia tenutasi ad Almaty, Kazakistan.\nNel 2011 ha vinto la medaglia d'oro ai Campionati dell'Unione europea a Katowice, Polonia.\nIl 19 maggio 2012, Taylor ha vinto il suo quarto titolo mondiale consecutivo in Qinhuangdao, Cina, battendo la russa Sof'ja O\u010digava.\nIl 9 agosto 2012 vince la sua prima medaglia d'oro alle olimpiadi di Londra, battendo in finale la russa Sof'ja O\u010digava.\nIl 7 giugno 2014 si conferma campionessa europea battendo in finale la francese Estelle Mosselly a Bucarest.\nProfessionismo\nNel 2016 diventa professionista, il suo debutto avviene il 26 Novembre 2016 contro Karina Kopinska. Vince Katie Taylor per KOT alla terza ripresa.\nIl 28 Dicembre 2017 affronta Anahi Ester Sanchez per il titolo vacante WBA. La cintura in caso di vittoria, l'avrebbe ricevuta soltanto Taylor, poich\u00e9 Sanchez non rispett\u00f2 il peso della propria categoria. Vince Taylor per decisione unanime (cartellini giudici: Michael Alexander 99-90 / Howard John Foster 99-90 / Pawel Kardyni 99-90).\nIl 28 Aprile 2018 Katie Taylor, detenente titolo WBA, affronta Victoria Noelia Bustos, detenente del titolo IBF. Vince Katie Taylor per decisione unanime (cartellini giudici: Ron McNair 99-91 / Tony Paolillo 98-92 / Waleska Roldan 99-91).\nIl 15 Marzo 2019 Katie Taylor affronta Rose Volante. la prima mette in palio i titoli WBA e IBF, la seconda il titolo WBO. Vince Katie Taylor per KOT alla nona ripresa.\nIl primo Maggio 2019 c'\u00e8 l'incontro tra Katie Taylor e Delfine Persoon per la riunificazione delle quattro corone (WBA, WBC,WBO,IBF) dei pesi leggeri. Vince Katie taylor per decisione a maggioranza (cartellini giudici: Allen Nace 96-94 / John Poturaj 96-94 / Don Trella 95-95). Ci sar\u00e0 una rivincita tra le due il 22 Agosto 2020, Katie Taylor andr\u00e0 a confermare lo status di pugile indiscussa dei pesi leggeri vincendo per decisione unanime (cartellini giudici: John Latham 96-94 / Victor Loughlin 98-93 / Mark Lyson 96-94).\nCalcio.\nKatie Taylor ha praticato anche il calcio, nel ruolo di attaccante, giocando nel campionato nazionale, venendo inoltre selezionata per vestire la maglia delle formazioni giovanili Under-17 e Under-19, per approdare infine tra il 2006 e il 2009 alla nazionale maggiore.\nHa partecipato alle qualificazioni per il campionato europeo di Finlandia 2009, segnando nella partita vinta contro l' il 1\u00ba aprile 2007. Ha segnato nuovamente contro l' nella partita persa dalla nazionale irlandese per 4-1."}
{"id": "3575774", "revid": "110157", "url": "https://it.wikipedia.org/wiki?curid=3575774", "title": "A Republikanska futbolna grupa 1958-1959", "text": "La A Republikanska futbolna grupa 1958-1959 fu la 35\u00aa edizione della massima serie del campionato di calcio bulgaro disputato tra il 23 agosto 1958 e il 14 giugno 1959 e concluso con la vittoria del CSKA Septemvriysko zname Sofia, al suo nono titolo e sesto consecutivo.\nCapocannoniere del torneo fu Aleksandar Vasilev del PFC Slavia Sofia con 13 reti.\nFormula.\nA partire da questa edizione il campionato si gioc\u00f2 tra l'autunno e la primavera, secondo il calendario in vigore nei paesi del centro e sud Europa.\nCome nella stagione precedente le squadre partecipanti furono dodici e disputarono un turno di andata e ritorno per un totale di 22 partite.\nLe ultime due classificate furono retrocesse in B RFG.\nLa squadra campione fu ammessa alla Coppa dei Campioni 1959-1960."}
{"id": "3575775", "revid": "205197", "url": "https://it.wikipedia.org/wiki?curid=3575775", "title": "Coppa di Romania 1936-1937", "text": ""}
{"id": "3575780", "revid": "775504", "url": "https://it.wikipedia.org/wiki?curid=3575780", "title": "BeTipul", "text": "BeTipul () \u00e8 una serie televisiva israeliana che ruota attorno alla vita privata e professionale di uno psicologo israeliano, Reuven Dagan, interpretato da Assi Dayan. Il protagonista ha delle sedute con i suoi pazienti cinque giorni alla settimana, al termine della quale egli stesso si sottopone ad una seduta terapeutica.\nProduzione.\nSono state realizzate due stagioni di \"BeTipul\", per un totale di 80 episodi. La serie ha avuto degli adattamenti esteri negli Stati Uniti, in Serbia, in Romania, nei Paesi Bassi e in Italia.\nNella prima stagione, trasmessa dall'agosto del 2005, il cast include Assi Dayan nel ruolo di Dagan, Gila Almagor nel ruolo di Gila, terapeuta e mentore di Dagan, Meirav Gruber nel ruolo della moglie, e Ayelet Zurer, Lior Ashkenazi, Maya Maron, Alma Zack e Rami Heuberger nei panni dei suoi pazienti. La prima stagione \u00e8 stata diretta da Nir Bergman, Hagai Levi, Ori Sivan e Uzi Weill. Gli sceneggiatori sono stati Ari Folman e Asaf Zippor.\nNella seconda stagione, trasmessa dal gennaio del 2008, Dayan, Almagor, Zack e Heuberger hanno continuato i loro ruoli della precedente stagione. I nuovi attori ad entrare nel cast sono stati Moni Moshonov, Asi Levi, Niv Zilberberg e Tali Sharon.\nPremi e candidature.\nLa prima stagione di \"BeTipul\" ha vinto tutti gli Israeli Academy Award per una serie drammatica, inclusi quelli per la migliore serie drammatica, migliore regia, migliore sceneggiatura, miglior attore e miglior attrice, conferiti rispettivamente a Dayan e Zurer. Inoltre Maron e Zack sono state candidate come migliori attrici.\nLa seconda stagione della serie \u00e8 stata candidata per la migliore serie drammatica, insieme ad altre sette candidature. Dayan ha vinto nuovamente il premio come miglior attore, e sia Levi che Zack hanno vinto il premio come miglior attrice. Anche la seconda stagione ha vinto il premio per la migliore sceneggiatura.\nAdattamenti esteri.\nStati Uniti.\nUn adattamento statunitense intitolato \"In Treatment\" \u00e8 stato trasmesso dal 2008 al 2010 sul canale via cavo HBO, per tre stagioni. Gli interpreti principali sono Gabriel Byrne nel ruolo di Paul Weston, l'equivalente del Reuven Dagan israeliano, e Dianne Wiest nel ruolo di Gina, psicoterapeuta di Paul. Hagai Levi, co-ideatore della serie originale, \u00e8 uno dei produttori esecutivi della versione statunitense.\nEuropa centrale.\nNell'aprile del 2009, HBO Central Europe ha acquistato i diritti sul format di \"BeTipul\" dal Dori Media Group. \u00c8 stato annunciato che HBO avrebbe prodotto e trasmesso degli adattamenti locali della serie in Polonia, Ungheria, Repubblica Ceca, Slovacchia, Romania e Moldavia, e che Hagai Levi sarebbe stato il produttore esecutivo. L'adattamento rumeno \u00e8 stato il primo ad essere prodotto. Intitolato \"\u00cen deriv\u0103\", \u00e8 stato trasmesso dal 6 dicembre 2009 su HBO, e ha come attore protagonista Marcel Iure\u0219.\nSerbia.\nL'adattamento serbo, intitolato \"Na terapiji\", \u00e8 trasmesso dal 19 ottobre 2009 dal canale Fox Televizija. L'attore protagonista \u00e8 Miki Manojlovi\u0107, nel ruolo del dottor Ljubomir. Inoltre il cast include: Sne\u017eana Bogdanovi\u0107, Sergej Trifunovi\u0107, Nenad Jezdi\u0107, Tamara Vu\u010dkovi\u0107, Nata\u0161a Janji\u0107 e Dragana Dabovi\u0107, nel ruolo dei pazienti, e Branka Cvitkovi\u0107 come terapista di Ljubomir.\nPaesi Bassi.\nL'adattamento olandese della serie \u00e8 intitolato \"In therapie\" e viene trasmesso dal 26 luglio 2010. Il regista \u00e8 Alain de Levita e il protagonista \u00e8 interpretato da Jacob Derwig. Gli altri personaggi sono interpretati da Carice van Houten, Elsie de Brauw, Halina Reijn, Dragan Bakema, Gaite Jansen, Frederik Brom e Kim van Kooten.\nItalia.\nIl 1\u00ba aprile 2013 debutta su Sky Cinema una versione italiana della serie, con protagonista Sergio Castellitto."}
{"id": "3575785", "revid": "124808", "url": "https://it.wikipedia.org/wiki?curid=3575785", "title": "Betipul", "text": ""}
{"id": "3575789", "revid": "135491", "url": "https://it.wikipedia.org/wiki?curid=3575789", "title": "39\u00b0 Festival di Cannes", "text": ""}
{"id": "3575792", "revid": "135491", "url": "https://it.wikipedia.org/wiki?curid=3575792", "title": "40\u00b0 Festival di Cannes", "text": ""}
{"id": "3575795", "revid": "135491", "url": "https://it.wikipedia.org/wiki?curid=3575795", "title": "41\u00b0 Festival di Cannes", "text": ""}
{"id": "3575797", "revid": "599013", "url": "https://it.wikipedia.org/wiki?curid=3575797", "title": "Grenddy Perozo", "text": ""}
{"id": "3575798", "revid": "135491", "url": "https://it.wikipedia.org/wiki?curid=3575798", "title": "42\u00b0 Festival di Cannes", "text": ""}
{"id": "3575800", "revid": "1718925", "url": "https://it.wikipedia.org/wiki?curid=3575800", "title": "Assedio di Marune", "text": "L' fu una battaglia combattuta nel periodo Sengoku (XVI secolo) in Giappone.\nMarune era una fortezza di frontiera sotto il comando di Oda Nobunaga. Tokugawa Ieyasu, che al tempo era al servizio del clan Imagawa, cattur\u00f2 il castello durante l'avanzata delle truppe Imagawa che culmin\u00f2 con la fatale disfatta nella battaglia di Okehazama del 1560. Durante l'assedio del castello, Ieyasu utilizz\u00f2 in maniera efficace il fuoco concentrato dei suoi archibugieri. Nel corso dello scontro perse la vita Sakuma Morishige, il comandante della fortezza, colpito da un proiettile."}
{"id": "3575804", "revid": "135491", "url": "https://it.wikipedia.org/wiki?curid=3575804", "title": "43\u00b0 Festival di Cannes", "text": ""}
{"id": "3575806", "revid": "7969", "url": "https://it.wikipedia.org/wiki?curid=3575806", "title": "Timothy Van Patten", "text": ""}
{"id": "3575807", "revid": "135491", "url": "https://it.wikipedia.org/wiki?curid=3575807", "title": "44\u00b0 Festival di Cannes", "text": ""}
{"id": "3575812", "revid": "135491", "url": "https://it.wikipedia.org/wiki?curid=3575812", "title": "45\u00b0 Festival di Cannes", "text": ""}
{"id": "3575817", "revid": "1573940", "url": "https://it.wikipedia.org/wiki?curid=3575817", "title": "Varanus albigularis", "text": "Il varano delle rocce (\"Varanus albigularis\" ), detto anche \"legavaan\" o varano dalla gola bianca, \u00e8 una specie di lucertola diffusa nell'Africa meridionale. \u00c8 la seconda specie di sauro pi\u00f9 lunga del continente africano, nonch\u00e9 la pi\u00f9 pesante.\nDescrizione.\nCome \u00e8 gi\u00e0 stato detto, \u00e8 la lucertola pi\u00f9 pesante dell'Africa arrivando a 28-30 kg , ma non la pi\u00f9 lunga (il primato \u00e8 detenuto infatti dal varano del Nilo): pu\u00f2 raggiungere i 2 m ma il pi\u00f9 delle volte resta sul metro di lunghezza, con corpo e coda di uguali dimensioni. La testa e il collo sono della stessa lunghezza ed hanno un aspetto differente da quello di qualunque altra specie di varano. Il muso bulboso e convesso d\u00e0 al capo un aspetto spigoloso, a forma di scatola. La lingua, biforcuta, \u00e8 rosa o bluastra e la pelle \u00e8 solitamente di color grigio-marrone, con disegni giallastri o bianchi.\nTassonomia.\nDescritta per la prima volta da Fran\u00e7ois Marie Daudin nel 1802, questa lucertola \u00e8 stata per lungo tempo considerata una sottospecie di \"Varanus exanthematicus\", ma \u00e8 stata in seguito dichiarata specie a parte sulla base di alcune differenze nella morfologia dell'emipene. Il nome generico, \"Varanus\", deriva dal termine arabo \"waral\" (\u0648\u0631\u0644), che significa \u00abguardiano\u00bb (in lingua inglese, infatti, i varani vengono chiamati \"monitor\", nome che ha lo stesso significato dell'arabo \"waral\"). Il nome specifico \u00e8 formato dall'unione di due parole latine: \"albus\", \u00abbianco\u00bb, e \"gula\", \u00abgola\u00bb.\nSe ne riconoscono quattro sottospecie:\nDistribuzione e habitat.\nL'areale di questo varano si estende sui seguenti Paesi: Namibia, Botswana, Sudafrica, Swaziland, Zimbabwe, Mozambico, Zambia, Angola, Tanzania, Etiopia, Somalia, Kenya, Uganda e Repubblica Democratica del Congo (ex Zaire). Vive in una vasta gamma di ambienti aridi, comprese steppe, praterie e savane, ma \u00e8 completamente assente da deserti, foreste pluviali e fitte boscaglie.\nIntelligenza.\nIl varano delle rocce \u00e8 una lucertola dotata di un certo livello di intelligenza; alcuni esemplari, infatti, nel corso di un esperimento condotto nel 1999 dal dottor John Philips allo Zoo di San Diego, hanno dimostrato la loro abilit\u00e0 di contare fino a sei. Durante l'esperimento, Philips offriva loro un certo numero di chiocciole e i varani riuscivano a distinguerne il numero quando ne mancava una.\nFolklore.\nNel distretto di Yumbe, in Uganda, le persone colpite dal virus dell'AIDS (HIV) si iniettano in vena sangue di varani delle rocce, poich\u00e9 ritengono che possa curarli dalla malattia. La maggior parte di esse interrompe il trattamento con i farmaci anti-retrovirali per seguire questo insolito trattamento. Come \u00e8 facile intuire, in Uganda il valore sul mercato nero di esemplari di \"V. albigularis\" \u00e8 salito moltissimo, fino a superare i 175 dollari a esemplare."}
{"id": "3575831", "revid": "203463", "url": "https://it.wikipedia.org/wiki?curid=3575831", "title": "Online Encyclopaedia of Mathematics", "text": ""}
{"id": "3575834", "revid": "838137", "url": "https://it.wikipedia.org/wiki?curid=3575834", "title": "Giovanni Battista de Bellis", "text": "Assieme al conte Marzio Carafa e a suo fratello Marino Carafa ebbe un ruolo determinante nella ricostruzione \"ex novo\" di Cerreto Sannita dopo il terremoto del 5 giugno 1688.\nBiografia.\nNacque nella frazione di Rodio del comune di Pisciotta, facente parte della diocesi di Vallo della Lucania.\nStudi\u00f2 proficuamente teologia, diritto canonico e diritto civile, tanto da entrare nella \"Avvocazia\" della curia arcivescovile di Napoli dove, dal 1680, ricopr\u00ec la carica di avvocato fiscale.\nIl 23 ottobre 1670 con atto notarile fu nominato procuratore nella causa di canonizzazione di San Giovanni di Dio.\nIl 24 aprile 1684 venne eletto vescovo di Telese o Cerreto, oggi diocesi di Cerreto Sannita-Telese-Sant'Agata de' Goti. Prese possesso della diocesi il 6 giugno dello stesso anno.\nNel 1687 tenne il suo primo sinodo diocesano. Fece stampare gli atti del sinodo e li distribu\u00ec a tutti i sacerdoti affinch\u00e9 avessero una costante conoscenza delle norme adottate.\nIl terremoto del 5 giugno 1688 rase al suolo Cerreto Sannita, sede vescovile, e gran parte dei comuni della diocesi. Quel giorno mons. de Bellis scamp\u00f2 per un pelo alla morte mentre stava effettuando una visita vescovile nel comune di Faicchio, a 10\u00a0km da Cerreto Sannita. Nel tardo pomeriggio il vescovo, assieme al notaio e al cursore della curia, erano in una casa quando, al primo accenno della terribile scossa, il maggiordomo del vescovo lo spinse con forza verso il giardino che era contiguo alla casa. Un istante dopo l'edificio croll\u00f2 seppellendo il notaio e il cursore. Grazie alla prontezza di riflessi del suo maggiordomo, il vescovo era salvo.\nEgli invi\u00f2 subito un corriere a Cerreto Sannita che torn\u00f2 nella notte, annunciandogli la totale distruzione della sede vescovile. Il vescovo si diresse subito verso Cerreto dove, senza perdersi d'animo, contribu\u00ec a gestire i soccorsi. In particolare si adoper\u00f2 per assistere le ventiquattro suore clarisse estratte vive fra le macerie del monastero delle clarisse. Queste suore, infatti, essendo entrate in convento sin dalla pi\u00f9 giovane et\u00e0 non conoscevano il territorio circostante. De Bellis si mise allora in contatto con il conte Marzio Carafa e con l'assenso della Congregazione dei Vescovi si convenne di trasferire le monache nel monastero dell'ospedale di Maddaloni. Cos\u00ec nel luglio del 1688 le suore vennero trasportate in \"galesse\", a due a due, nella loro nuova sistemazione, scortate dal vescovo in persona, dai familiari e dalle guardie del feudatario. Giunte a Maddaloni furono ricevute dal conte Marzio Carafa, da suo fratello Marino e dal vicer\u00e9 dell'epoca, Francesco Bonavides.\nSei giorni dopo il sisma, l'11 giugno, invi\u00f2 una lettera al responsabile della Congregazione per i Vescovi dove illustr\u00f2 dettagliatamente il sisma e i suoi danni. La lettera inizia cos\u00ec: \u00abSon forzato lagrimando dare avviso a V.E. dello spettacolo orrendo della desolazione di tutta questa mia Diocesi, per il terremoto succeduto a' cinque della corrente vigilia di Pentecoste, mentre io sono rimasto per piangere le miserie mie e di questo mio Popolo. Questa mia Diocesi di Telese ha per confini in levante quella di Benevento, dell'eccidio della qual Citt\u00e0 avr\u00e0 V.E. avviso da altre parti. Telese da' tempi antichi fu abbandonata ed i Vescovi miei predecessori trasferiron l'abitazione nella Terra di Cerreto, gi\u00e0 numerosa di Popolo, e insigne ove anche si edific\u00f2 una Chiesa, assai bella, e in questa Chiesa si trasfer\u00ec il servizio della Cattedrale, ove officiavano i Canonici, quindici di numero. In essa Terra di Cerreto vi era ancora la Chiesa di San Martino, Parrocchiale e Collegiata, con undici Canonici e l'Arciprete. Vi era un Convento di frati Conventuali luogo di studi e insigne, un Convento di frati Cappuccini, ed un altro di Monache dell'Ordine di Santa Chiara, ove erano sessantacinque monache e converse. Hor questa Terra con le Chiese, Monasteri, e tutto, per quanto tempo porria dirsi un Credo, croll\u00f2 tutta, tutta, tutta, senza che vi rimanesse in piedi pure una casa da desolarsi, cosa che chi non la vede, stenteria crederla\u00bb.\nCon lettera del 3 luglio 1688 il cardinale Cybo rispose al vescovo in questi termini: \u00abLe relazioni da V.S. qu\u00e0 trasmesse delle rovine cagionate in codesta Diocesi dal Terremoto, si sono udite da N.S. con sensibil dispiacere, e compatimento. Questo senso di dolore viene in gran parte mitigato nell'animo di S.S. dall'intendere ch'ella fosse stata preservata nella vita dal funesto infortunio, e che ella con la sua vigilanza, e zelo, curasse coloro che erano rimasti parimenti in vita, operando da vero Pastore. [...]\u00bb.\nIl vescovo non dovette essere contento della risposta ricevuta dato che in una successiva lettera, purtroppo priva di data, si rivolse direttamente al Santo Padre in questi termini: \u00abBeatissimo Padre, il Vescovo di Telese prostrato ai piedi della S.V. umilmente le rappresenta come a' cinque del passato mese di giugno per il terremoto rovin\u00f2 tutta la mia Diocesi [...] Cadde la Cattedrale, e di 15 Canonici e Dignit\u00e0, sei solo delli Canonici son vivi; cadde la Collegiata Parrocchiale sotto il titolo di S. Martino, un Convento di Monache, che ve n'erano sessantacinque, e restarono trentasette Monache morte. Un Convento di frati Conventuali cadde colla Chiesa, e di 17 frati che v'erano due soli se ne salvarono, e di questi, uno malamente ferito. Rovinarono altre chiese, e un Convento di frati Cappuccini [...]\u00bb. Il vescovo continu\u00f2 elencando il numero dei morti e i danni che ciascun paese della diocesi aveva avuto, concludendo invitando il Papa ad intervenire con dei soccorsi economici per aiutare i numerosi sfollati e la stessa curia, rimasta senza alcuna rendita.\nLe insistenze di mons. de Bellis non si conclusero ma non ebbero molto successo. Solo con l'elezione di Papa Alessandro VIII, noto per la sua munificenza, il vescovo ottenne una certa somma di denaro per avviare il cantiere della nuova Cattedrale.\nAppena terminate le prime due camere del nuovo palazzo vescovile di Cerreto, il vescovo and\u00f2 subito ad abitarle perch\u00e9 la sua presenza temporanea a Faicchio era appena tollerata dal locale feudatario.\nIn una relazione del 1690 annot\u00f2 che le anime (gli abitanti) della diocesi erano 19.000.\nNel 1693, pochi mesi prima della sua morte, celebr\u00f2 la prima messa nella nuova Cattedrale.\nMor\u00ec il 16 settembre 1693.\nFu sepolto nella chiesa di Sant'Antonio in Cerreto Sannita.\nGenealogia episcopale.\nLa genealogia episcopale \u00e8:"}
{"id": "3575839", "revid": "62004", "url": "https://it.wikipedia.org/wiki?curid=3575839", "title": "Michael Andersson", "text": "Professionista dal 1995 al 2001, specialista delle cronometro, ha vinto sette titoli nazionali a cronometro e uno in linea, inoltre \u00e8 arrivato secondo nei mondiali a cronometro di Verona nel 1999 dietro Jan Ullrich."}
{"id": "3575840", "revid": "1005847", "url": "https://it.wikipedia.org/wiki?curid=3575840", "title": "Unione Sportiva Triestina 1929-1930", "text": "Questa voce raccoglie le informazioni riguardanti l'Unione Sportiva Triestina nelle competizioni ufficiali della stagione 1929-1930.\nOrganigramma societario.\nArea direttiva\nArea tecnica"}
{"id": "3575842", "revid": "287204", "url": "https://it.wikipedia.org/wiki?curid=3575842", "title": "Gran Premio motociclistico delle Nazioni 1960", "text": "Il Gran Premio motociclistico delle Nazioni fu l'ultimo appuntamento del motomondiale 1960.\nSi svolse l'11 settembre 1960 presso l'Autodromo di Monza. Erano in programma tutte le classi tranne i sidecar.\nLa giornata si apr\u00ec con le gare nazionali per le categorie \"125 Sport\" (alle 9.30, su 16 giri, con 31 partenti) e \"175 Sport\" (alle 10.30, su 18 giri, con 35 partenti): la prima fu vinta da Franco Farn\u00e8 (Ducati), mentre nella seconda la giuria assegn\u00f2 la vittoria \"ex aequo\" a Francesco Villa (Ducati) e Paolo Baronciani (MotoBi)\nIl programma del Mondiale inizi\u00f2 alle 12.30 con la 125, risolta in una volata a tre tra Ernst Degner, Carlo Ubbiali e Bruno Spaggiari, da cui usc\u00ec vincitore Ubbiali.\nSegu\u00ec alle 13.40 la 350, nella quale John Surtees fu costretto al ritiro da un calo di prestazioni. La vittoria and\u00f2 all'altra MV Agusta 4 cilindri pilotata da Gary Hocking.\nLa 250 (ore 15.00) vide ancora Ubbiali vittorioso.\nChiuse il programma, alle 16.15, la 500. Quinta vittoria stagionale di Surtees, che doppi\u00f2 tutti tranne il suo compagno di Marca Emilio Mendogni.\nClasse 350.\n26 piloti alla partenza.\nClasse 250.\n25 piloti alla partenza.\nClasse 125.\n30 piloti alla partenza."}
{"id": "3575843", "revid": "767487", "url": "https://it.wikipedia.org/wiki?curid=3575843", "title": "Island of the Dead - L'isola della morte", "text": "Island of the Dead - L'isola della morte (\"Island of the Dead\") \u00e8 un film horror del 2000 diretto da Tim Southam.\nTrama.\nUn gruppo di persone arriva a Hart Island, isola acquistata dal magnate dell'edilizia Rupert King, per costruire la citt\u00e0 di Hope City per aiutare i poveri e i senzatetto della citt\u00e0. L'unico problema \u00e8 che il municipio di New York ha seppellito l\u00ec i morti ignoti fin dal 1869.\nSull'isola sono presenti King insieme al suo assistente personale, un poliziotto di New York alla ricerca del corpo di una ragazza scomparsa e alcuni dipendenti del Dipartimento di Correzione con i detenuti utilizzati per seppellire i morti.\nInizialmente, l'assistente personale scompare dopo essere stato aggredito da quello che sembra essere uno sciame di mosche aggressive. Pi\u00f9 tardi, \u00e8 trovato morto e in decomposizione e delle strane larve si nutrono del cadavere. Le mosche poi si fanno sempre pi\u00f9 minacciose ed iniziano a decimare chiunque si trovi sull'isola. Quando i superstiti si rendono conto del pericolo cercano disperatamente di fuggire."}
{"id": "3575849", "revid": "1543377", "url": "https://it.wikipedia.org/wiki?curid=3575849", "title": "Giacca gialla di Freddie Mercury", "text": "La giacca gialla indossata da Freddie Mercury nel 1986 durante il Magic Tour rappresenta uno dei capi di abbigliamento legati alla musica rock maggiormente ricordati, oltre che una delle principali immagini nella memoria collettiva legate al cantante.\nLa giacca di stampo tipicamente militare, realizzata in pelle, e di colore giallo fu realizzata da Diana Moseley, costumista di fiducia dei Queen. La Moseley aveva conosciuto Freddie Mercury nell'aprile del 1985, quando lei aveva fornito i costumi da utilizzare nel video musicale di \"I Was Born to Love You\". La costumista, che aveva gi\u00e0 indirettamente lavorato con la band per i costumi di \"Radio Ga Ga\", collaborer\u00e0 anche per \"The Great Pretender\" ed \"I'm Going Slightly Mad\", ma il suo lavoro pi\u00f9 celebre rimane la famosa giacca gialla.\nQuesta, quasi sempre abbinata ad un paio di pantaloni bianchi, con finiture oro e rosse, ed un paio di scarpe sportive Adidas bianche con le tre strisce nere, fu indossata da Freddie Mercury durante il Magic Tour, che gir\u00f2 l'Europa nel 1986, e nel video musicale di \"The Miracle\" del 1989. Nel video di \"The Miracle\", la giacca \u00e8 indossata sia da Mercury che dall'attore scozzese Ross McCall, all'epoca tredicenne, che interpreta una versione \"da bambino\" del cantante.\nIn seguito la giacca \u00e8 diventata uno degli elementi pi\u00f9 ricordati della figura di Freddie Mercury, spesso riprodotta nelle rappresentazioni postume del cantante. Cos\u00ec \u00e8 infatti nella celebre statua del cantante realizzata da Irena Sedleck\u00e1 nel 1996, ed esposta a Montreux in Svizzera. Allo stesso modo \u00e8 ritratto Freddie Mercury, nell'action figure prodotta dalla NECA. Lo stesso look \u00e8 immortalato dalla statua in cera di Mercury esposta presso il museo Madame Tussauds di Amsterdam.\nNel 2008 la cantante Katy Perry si \u00e8 fatta fotografare, in occasione del suo ventiquattresimo compleanno festeggiato presso il Malibu Rum a Los Angeles, vestita da Freddie Mercury, con indosso la celebre giacca gialla.\nLa giacca \u00e8 divenuta l'emblema dell'iniziativa del The Mercury Phoenix Trust del 2011 chiamata \"Freddie for a day\", in occasione dell'anniversario della scomparsa del cantante, con lo scopo di raccogliere fondi a favore delle vittime di AIDS."}
{"id": "3575860", "revid": "92721251", "url": "https://it.wikipedia.org/wiki?curid=3575860", "title": "Unione Sportiva Triestina 1930-1931", "text": "Questa voce raccoglie le informazioni riguardanti l'Unione Sportiva Triestina nelle competizioni ufficiali della stagione 1930-1931."}
{"id": "3575861", "revid": "984922", "url": "https://it.wikipedia.org/wiki?curid=3575861", "title": "Stuart Lancaster (attore)", "text": "Biografia.\nSuo nonno era il famoso Charles Ringling, proprietario di circhi. Lancaster fu aviatore nell'Esercito degli USA durante la seconda guerra mondiale.\nSi trasfer\u00ec a Los Angeles nel 1962. Apparve in molti film di Russ Meyer, come \"Mudhoney\", \"Faster, Pussycat! Kill! Kill!\", \"Good Morning and... Goodbye!\", \"Supervixens\", \"Beneath the Valley of the Ultra-Vixens\". Inoltre ebbe ruoli in \"Edward mani di forbice\" (1990) e \"Batman - Il ritorno\" (1992).\nUs\u00f2 spesso pseudonimi come Stewart Lancaster o Stud Lancaster."}
{"id": "3575862", "revid": "278397", "url": "https://it.wikipedia.org/wiki?curid=3575862", "title": "Iron Man (sport)", "text": ""}
{"id": "3575864", "revid": "135491", "url": "https://it.wikipedia.org/wiki?curid=3575864", "title": "46\u00b0 Festival di Cannes", "text": ""}
{"id": "3575865", "revid": "297059", "url": "https://it.wikipedia.org/wiki?curid=3575865", "title": "Pawel Wladimirowitsch Winogradow", "text": ""}
{"id": "3575866", "revid": "297059", "url": "https://it.wikipedia.org/wiki?curid=3575866", "title": "Jeffrey Nels Williams", "text": ""}
{"id": "3575867", "revid": "135491", "url": "https://it.wikipedia.org/wiki?curid=3575867", "title": "47\u00b0 Festival di Cannes", "text": ""}
{"id": "3575868", "revid": "297059", "url": "https://it.wikipedia.org/wiki?curid=3575868", "title": "Sunita Lyn Williams", "text": ""}
{"id": "3575869", "revid": "297059", "url": "https://it.wikipedia.org/wiki?curid=3575869", "title": "Michael Eladio L\u00f3pez-Alegr\u00eda", "text": ""}
{"id": "3575870", "revid": "297059", "url": "https://it.wikipedia.org/wiki?curid=3575870", "title": "Clayton Conrad Anderson", "text": ""}
{"id": "3575871", "revid": "297059", "url": "https://it.wikipedia.org/wiki?curid=3575871", "title": "Oleg Walerjewitsch Kotow", "text": ""}
{"id": "3575874", "revid": "599013", "url": "https://it.wikipedia.org/wiki?curid=3575874", "title": "Giovanni Rebolino", "text": "Carriera.\nCresciuto nella Rivarolese, fu ceduto al Rapallo Ruentes e poi per due stagioni al . Rientrato a Rivarolo, fu posto in lista di trasferimento, e in seguito gioc\u00f2 in Serie A con Triestina e Sampierdarenese.\nCon la maglia degli alabardati si distinse il 2 novembre 1930, nella vittoria interna contro l'Ambrosiana per 5-0, quando fu autore di una tripletta ai danni dei milanesi."}
{"id": "3575875", "revid": "297059", "url": "https://it.wikipedia.org/wiki?curid=3575875", "title": "Fjodor Nikolajewitsch Jurtschichin", "text": ""}
{"id": "3575876", "revid": "297059", "url": "https://it.wikipedia.org/wiki?curid=3575876", "title": "Gregory Errol Chamitoff", "text": ""}
{"id": "3575878", "revid": "297059", "url": "https://it.wikipedia.org/wiki?curid=3575878", "title": "Oleg Dmitrijewitsch Kononenko", "text": ""}
{"id": "3575879", "revid": "297059", "url": "https://it.wikipedia.org/wiki?curid=3575879", "title": "Sergei Alexandrowitsch Wolkow", "text": ""}
{"id": "3575880", "revid": "135491", "url": "https://it.wikipedia.org/wiki?curid=3575880", "title": "48\u00b0 Festival di Cannes", "text": ""}
{"id": "3575881", "revid": "297059", "url": "https://it.wikipedia.org/wiki?curid=3575881", "title": "Garrett Erin Reisman", "text": ""}
{"id": "3575883", "revid": "104215162", "url": "https://it.wikipedia.org/wiki?curid=3575883", "title": "Come gocce su pietre roventi", "text": "Come gocce su pietre roventi \u00e8 una commedia pseudotragica scritta da Rainer Werner Fassbinder nel 1965 a soli diciannove anni e da lui mai messa in scena o adattata per il cinema.\nHa ispirato nel 1999 una versione cinematografica dal titolo Gocce d'acqua su pietre roventi diretta dal regista francese Fran\u00e7ois Ozon.\nIn Italia il testo \u00e8 stato rappresentato in prima assoluta nel 1987 per la regia di Marco Mattolini con Flavio Bonacci ed un giovanissimo Luca Zingaretti al \"Festival\" di Viareggio e ripreso nel 2006 dal Teatro dell'Elfo di Milano per la regia di Ferdinando Bruni.\nL'ultimo allestimento risale al 2011 prodotto da \"Accademia Il Primo\" di Napoli per la regia e la interpretazione di Arnolfo Petri.\nTrama.\nLeopold, affascinante cinquantenne, conosce Franz, un giovane idealista e sognatore, confuso nei suoi sogni e nei suoi progetti. La delicatezza e l'ingenuit\u00e0 del giovane ragazzo hanno subito effetto sull'indole vanesia di Leopold. In un sottile quanto sadico gioco di seduzione, Leopold adopera tutti i suoi artifici per conquistare il ragazzo. E alla fine il gioco funziona. Franz lascia Anna, la sua ragazza, per trasferirsi da Leopold con cui intreccia una intensa quanto isterica relazione. \nMa non tutto \u00e8 come sembra. Leopold si rivela presto egoista, collerico, egocentrico. Dopo qualche mese inizia a detestare tutto di Franz e il suo gioco crudele arriva all'acme con l'arrivo di Anna e di Vera, la sua ex amante, da lui stesso invitata col pretesto di un possibile riavvicinamento.\nE se Leopold ha in mente un sinistro \"giochino a quattro\", Franz capisce finalmente l'inutilit\u00e0 del suo amore per lui. Dinanzi a questa \"impossibilit\u00e0 di amare\" non resta che farla finita. In un finale surreale, Franz muore nel disinteresse di tutti mentre le due donne, in un letto trapuntato di arazzi, aspettano Leopold per un gioco erotico e crudele."}
{"id": "3575884", "revid": "297059", "url": "https://it.wikipedia.org/wiki?curid=3575884", "title": "K\u014dichi Wakata", "text": ""}
{"id": "3575886", "revid": "297059", "url": "https://it.wikipedia.org/wiki?curid=3575886", "title": "Juri Walentinowitsch Lontschakow", "text": ""}
{"id": "3575887", "revid": "297059", "url": "https://it.wikipedia.org/wiki?curid=3575887", "title": "Maxim Surajew", "text": ""}
{"id": "3575888", "revid": "135491", "url": "https://it.wikipedia.org/wiki?curid=3575888", "title": "49\u00b0 Festival di Cannes", "text": ""}
{"id": "3575891", "revid": "278397", "url": "https://it.wikipedia.org/wiki?curid=3575891", "title": "Dick Hoyt", "text": ""}
{"id": "3575892", "revid": "486946", "url": "https://it.wikipedia.org/wiki?curid=3575892", "title": "Tracy Ellen Caldwell-Dyson", "text": ""}
{"id": "3575893", "revid": "278397", "url": "https://it.wikipedia.org/wiki?curid=3575893", "title": "Rick Hoyt", "text": ""}
{"id": "3575894", "revid": "297059", "url": "https://it.wikipedia.org/wiki?curid=3575894", "title": "Timothy John Creamer", "text": ""}
{"id": "3575895", "revid": "297059", "url": "https://it.wikipedia.org/wiki?curid=3575895", "title": "S\u014dichi Noguchi", "text": ""}
{"id": "3575896", "revid": "297059", "url": "https://it.wikipedia.org/wiki?curid=3575896", "title": "Alexander Alexandrowitsch Skworzow", "text": ""}
{"id": "3575899", "revid": "297059", "url": "https://it.wikipedia.org/wiki?curid=3575899", "title": "Michail Borissowitsch Kornijenko", "text": ""}
{"id": "3575900", "revid": "1086846", "url": "https://it.wikipedia.org/wiki?curid=3575900", "title": "Unione Sportiva Triestina 1931-1932", "text": "Questa voce raccoglie le informazioni riguardanti l'Unione Sportiva Triestina nelle competizioni ufficiali della stagione 1931-1932."}
{"id": "3575901", "revid": "339392", "url": "https://it.wikipedia.org/wiki?curid=3575901", "title": "Oleg Iwanowitsch Skripotschka", "text": ""}
{"id": "3575902", "revid": "297059", "url": "https://it.wikipedia.org/wiki?curid=3575902", "title": "Catherine Grace Coleman", "text": ""}
{"id": "3575903", "revid": "647919", "url": "https://it.wikipedia.org/wiki?curid=3575903", "title": "Dmitri Jurjewitsch Kondratjew", "text": ""}
{"id": "3575904", "revid": "47767", "url": "https://it.wikipedia.org/wiki?curid=3575904", "title": "Andrei Iwanowitsch Borissenko", "text": ""}
{"id": "3575906", "revid": "647919", "url": "https://it.wikipedia.org/wiki?curid=3575906", "title": "Alexander Michailowitsch Samokutajew", "text": ""}
{"id": "3575908", "revid": "767487", "url": "https://it.wikipedia.org/wiki?curid=3575908", "title": "Egidio Umer", "text": "Carriera.\nGioc\u00f2 in Serie A con la Triestina."}
{"id": "3575909", "revid": "297059", "url": "https://it.wikipedia.org/wiki?curid=3575909", "title": "Michael Edward Fossum", "text": ""}
{"id": "3575919", "revid": "69794", "url": "https://it.wikipedia.org/wiki?curid=3575919", "title": "Efes Pilsen Spor Kul\u00fcb\u00fc", "text": ""}
{"id": "3575920", "revid": "297059", "url": "https://it.wikipedia.org/wiki?curid=3575920", "title": "Robert Brent Thirsk", "text": ""}
{"id": "3575921", "revid": "297059", "url": "https://it.wikipedia.org/wiki?curid=3575921", "title": "Roman Jurjewitsch Romanenko", "text": ""}
{"id": "3575927", "revid": "1566286", "url": "https://it.wikipedia.org/wiki?curid=3575927", "title": "Luisa Mattioli", "text": "Biografia.\nFu la terza moglie dell'attore Roger Moore. I due si conobbero all'inizio degli anni sessanta quando lei lo intervist\u00f2 per una trasmissione televisiva. Lavorarono insieme nel film \"peplum\" \"Il ratto delle Sabine\" (1961). Nella \"Hollywood sul Tevere\" che gravitava attorno agli stabilimenti di Cinecitt\u00e0 e a Via Veneto, la coppia costitu\u00ec un richiamo notevole per quello che era il momento d'oro della \"dolce vita\" romana.\nA quel tempo Moore era tuttavia ancora sposato con la cantante Dorothy Squires, sua seconda moglie e, sebbene stessero insieme da tempo, solo quando divorzi\u00f2 da questa l'attore pot\u00e9 sposare la Mattioli. Le nozze furono celebrate l'11 aprile 1969 a Londra.\nDal matrimonio nacquero tre figli: Deborah Maria Luisa (nata a Londra nel 1963), attrice in due ruoli minori dei film con James Bond; Geoffrey (nato nel 1966), divenuto attore e produttore cinematografico nonch\u00e9 gestore di un ristorante a Londra; Christian (nato nel 1973), anch'egli produttore. La Mattioli e Moore si separarono nel 1993 per poi divorziare nel 2002."}
{"id": "3575932", "revid": "135491", "url": "https://it.wikipedia.org/wiki?curid=3575932", "title": "50\u00b0 Festival di Cannes", "text": ""}
{"id": "3575934", "revid": "2091899", "url": "https://it.wikipedia.org/wiki?curid=3575934", "title": "Universit\u00e0 Tufts", "text": "L'Universit\u00e0 Tufts (Tufts University in inglese) \u00e8 un'universit\u00e0 privata fondata nel 1852 durante la presidenza di Millard Fillmore e situata a Medford/Somerville vicino a Boston, nel Massachusetts.\nNel 1987 l'Universit\u00e0 ha avviato il progetto Perseus, che dal 1995 ospita una biblioteca digitale accessibile via internet."}
{"id": "3575937", "revid": "436907", "url": "https://it.wikipedia.org/wiki?curid=3575937", "title": "Another World (Brian May)", "text": "Another World \u00e8 un album del chitarrista Brian May.\nAlbum.\nPubblicato nel 1998 dall'etichetta discografica Parlophone (distribuita in Italia dalla EMI musica) \u00e8 stato prodotto dalla Duck Productions Ltd.\nSi tratta del secondo album interamente registrato in studio da May, s\u00e9guito di Back to the Light, album pubblicato nel 1992 dopo il Freddie Mercury Tribute Concert e preceduto dalla pubblicazione del singolo Driven by you, che verr\u00e0 segu\u00ecto, qualche anno dopo, dal singolo Too Much Love Will Kill You, canzone scritta da Brian May, Frank Musker ed Elisabeth Lamers, successivamente ripresa dai Queen e inclusa nell'album postumo Made in Heaven pubblicato nel 1995 - quattro anni dopo dalla morte di Freddie Mercury - dalla Parlophone Records.\nL'ultima traccia \"Another World\" in realt\u00e0 dura 4:05 minuti; dopo un minuto di silenzio inizia una traccia fantasma strumentale di 2:25 minuti suonata al pianoforte.\nCome in Back to the Light, anche in \"Another World\" nella prima pagina del libretto si pu\u00f2 leggere un messaggio del chitarrista dedicato ai propri estimatori.\nSingolo.\nDa quest'album \u00e8 stato estratto un solo singolo: si tratta di 'On my way up'. Il CD singolo, che adesso \u00e8 fuori catalogo in tutti i negozi di dischi, comprende:"}
{"id": "3575938", "revid": "135491", "url": "https://it.wikipedia.org/wiki?curid=3575938", "title": "51\u00b0 Festival di Cannes", "text": ""}
{"id": "3575939", "revid": "287204", "url": "https://it.wikipedia.org/wiki?curid=3575939", "title": "Bulgheroni", "text": ""}
{"id": "3575940", "revid": "339392", "url": "https://it.wikipedia.org/wiki?curid=3575940", "title": "Universit\u00e0 di Tufts", "text": ""}
{"id": "3575945", "revid": "123496678", "url": "https://it.wikipedia.org/wiki?curid=3575945", "title": "Here Comes the Hotstepper", "text": "Here Comes the Hotstepper \u00e8 un singolo del cantante reggae giamaicano Ini Kamoze, pubblicato il 14 novembre 1994 dall'etichetta discografica Columbia.\nBrano.\nIl brano \u00e8 stato accreditato a A. Konley, Salaam Remi, Fats Domino, Chris Kenner, Nenton Nix e Ini Kamoze ed \u00e8 stato prodotto da Salaam Remi. Si tratta del singolo di maggior successo dell'artista, pubblicato internazionalmente e con successo in parecchi paesi del mondo.\nLa canzone contiene diversi campionamenti: del brano \"Land of 1000 Dances\" di Cannibal &amp; the Headhunters, di \"The Champs\" dei The Mohawks, di \"Hot Pants - I'm Coming, I'm Coming, I'm Coming\" di Bobby Byrd, \"Hang Up on My Baby\" di Isaac Hayes, \"Heartbeat\" di Taana Gardner e \"La Di Da Di\" di Doug E. Fresh con Slick Rick. Ha anticipato con successo l'omonimo disco \"Here Comes the Hotstepper\", che tuttavia non ha bissato il riscontro commerciale dell'omonimo brano.\nIn Italia, il brano \u00e8 stato presentato dal cantante al \"Festivalbar 1995\", venendo anche inserito nelle compilation legate alla trasmissione. Il brano \u00e8 stato utilizzato nella colonna sonora del film del 1994 \"Pr\u00eat-\u00e0-Porter\". La canzone \u00e8 stata inserita in numerose compilation musicali anche nel corso degli anni a venire ed \u00e8 stata reincisa da altri artisti che ne hanno realizzato delle cover."}
{"id": "3575949", "revid": "135491", "url": "https://it.wikipedia.org/wiki?curid=3575949", "title": "52\u00b0 Festival di Cannes", "text": ""}
{"id": "3575951", "revid": "384895", "url": "https://it.wikipedia.org/wiki?curid=3575951", "title": "Polistes dominulus", "text": ""}
{"id": "3575954", "revid": "135491", "url": "https://it.wikipedia.org/wiki?curid=3575954", "title": "53\u00b0 Festival di Cannes", "text": ""}
{"id": "3575955", "revid": "729019", "url": "https://it.wikipedia.org/wiki?curid=3575955", "title": "William Merritt Chase", "text": "Biografia.\nNato nello stato dell'Indiana a Williamsburg (oggi Niveneh), divenne allievo di B.S. Hays ad Indianapolis e di Joseph Oriel Eaton a New York, cos\u00ec come, durante il suo soggiorno in Europa, di Karl von Piloty a Monaco di Baviera.\nStabil\u00ec la sede della sua scuola personale a New York dopo aver insegnato per qualche anno all\"'Art Students League\", dove ebbe per allievi, fra gli altri, Lucia Fairchild Fuller e suo marito Henry Brown Fuller.\nLavor\u00f2 su ogni genere di supporto e con ogni tecnica: olio su legno, pastello, inchiostro, e altro. Anche i suoi temi sono di pi\u00f9 diversa natura: paesaggi, nature morte, nudi, scene familiari, ritratti, \n e divenne membro della \"National Academy of Design\" di New York. Diresse anche per dieci anni la \"Societ\u00e0 degli Artisti Americani\", ma poi fu accolto nel gruppo dei dissidenti, i \"Ten American Painters\" per prendere il posto di John Henry Twachtman, deceduto nel 1902.\nWilliam Merritt Chase si spense a New York, all'et\u00e0 di 67 anni."}
{"id": "3575956", "revid": "484362", "url": "https://it.wikipedia.org/wiki?curid=3575956", "title": "Chilimangiaro", "text": ""}
{"id": "3575962", "revid": "767487", "url": "https://it.wikipedia.org/wiki?curid=3575962", "title": "Sinocalliopteryx gigas", "text": "Il sinocalliotterige (Sinocalliopteryx gigas) \u00e8 un dinosauro carnivoro appartenente ai celurosauri. Visse nel Cretaceo inferiore (Aptiano, circa 120 milioni di anni fa) e i suoi resti fossili sono stati ritrovati in Cina. Si sono conservate anche impronte di \"proto-piume\".\nDescrizione.\nQuesto dinosauro \u00e8 conosciuto per uno scheletro incompleto che, tuttavia, ha permesso di ricostruire in dettaglio l'aspetto dell'animale. \"Sinocalliopteryx\" era lungo circa 2,37 metri, una misura notevole rispetto a quella dei suoi parenti pi\u00f9 stretti (i compsognatidi). Rispetto a questi ultimi, inoltre, \"Sinocalliopteryx\" possedeva mani relativamente lunghe in confronto alle zampe anteriori, anch'esse piuttosto allungate se rapportate alla media della famiglia. Il corpo di \"Sinocalliopteryx\" era ricoperto da \"proto - piume\", ovvero semplici strutture filamentose sopra la pelle, molto simili a quelle ritrovate nei fossili di \"Sinosauropteryx\", un altro compsognatide rinvenuto nella stessa formazione.\nLe protopiume di \"Sinocalliopteryx\" differivano in lunghezza a seconda delle varie zone del corpo, e le pi\u00f9 lunghe (circa 10 centimetri) coprivano il bacino, la base della coda e il retro delle cosce. Altre protopiume sono state ritrovate sul metatarso (la parte superiore del piede); anche se queste strutture non erano lunghe come quelle dei dinosauri \"a quattro ali\" come \"Microraptor\" e \"Pedopenna\", esse indicano che piume simili apparvero inizialmente in dinosauri molto pi\u00f9 primitivi di quanto ritenuto in precedenza.\nClassificazione.\nDescritto per la prima volta nel 2007, \"Sinocalliopteryx\" proviene dalla formazione Yixian, che ha restituito molti altri dinosauri piumati. Inizialmente \"Sinocalliopteryx\" \u00e8 stato descritto come un appartenente ai compsognatidi, un gruppo di dinosauri carnivori di piccole dimensioni considerati celurosauri basali (Ji et al., 2007), ma successivi studi hanno messo in evidenza alcune caratteristiche che porterebbero a raggruppare \"Sinocalliopteryx\" con altri celurosauri primitivi (\"Guanlong\", \"Proceratosaurus\", \"Mirischia\"), forse pi\u00f9 vicini all'origine degli uccelli di quanto non lo fossero i tirannosauroidi propriamente detti (Senter, 2007).\nPaleobiologia.\nSono stati ritrovati due scheletri ben conservati di \"Sinocalliopteryx,\" di cui uno contiene i resti di due \"Confuciusornis,\" l'altro parte di una zampa di un \"Sinornithosaurus\", un dromeosauride, nella cavit\u00e0 addominale, con le ossa ancora articolate fra loro. Nonostante la zampa sia piuttosto grossa in confronto alla cavit\u00e0 addominale, \u00e8 chiaramente situata al suo interno, fra le costole. I descrittori di \"Sinocalliopteryx\" (Ji et al., 2007) ritennero che questo dinosauro predasse altri dinosauri carnivori pi\u00f9 piccoli simili a uccelli. Questa scoperta indica che \"Sinocalliopteryx\" potrebbe essere stato un agile e attivo predatore, che si appostava nel fogliame vicino a specchi d'acqua, attendendo che piccoli dinosauri o uccelli si avvicinassero per bere, anche rispetto agli altri compsignatidi (nei quali sono stati ritrovati resti di lucertole e piccoli mammiferi).\nOltre alla zampa di dromeosauride, nell'addome di \"Sinocalliopteryx\" sono state ritrovate quattro pietre dalla forma irregolare, chiaramente differenti dalle altre pietre ricorstanti l'esemplare. Gli autori della descrizione hanno interpretato queste formazioni come gastroliti (\"pietre del ventre\"), simili a quelle ritrovate in altri dinosauri teropodi come \"Nqwebasaurus\" e \"Baryonyx\". Altri gastroliti sono stati ritrovati in altri teropodi, come \"Caudipteryx\" e un ornitomimide asiatico, ma in quei casi le pietre erano molto pi\u00f9 numerose e pi\u00f9 piccole. Gli autori della descrizione hanno ipotizzato che, dal momento che questi ultimi due dinosauri erano probabilmente erbivori, il numero e la dimensione dei gastroliti potrebbe corrispondere al loro tipo di dieta; gli erbivori quindi ingerivano pietre pi\u00f9 piccole e in quantit\u00e0 maggiore, mentre i carnivori inghiottivano pietre pi\u00f9 grosse ma in numero minore, per aiutare la digestione.\nGli autori notano inoltre che la taglia di \"Sinocalliopteryx\" \u00e8 notevole rispetto a quella degli altri compsognatidi; tuttavia questa disparit\u00e0 si spiegherebbe con il fatto che degli altri compsognatidi non sono mai stati ritrovati esemplari completamente sviluppati."}
{"id": "3575963", "revid": "22356", "url": "https://it.wikipedia.org/wiki?curid=3575963", "title": "Ornitomimide", "text": ""}
{"id": "3575964", "revid": "716642", "url": "https://it.wikipedia.org/wiki?curid=3575964", "title": "Sapekhburto K'lubi Gagra", "text": "Il Sapekhburto K'lubi Gagra (), meglio nota come Gagra \u00e8 una societ\u00e0 calcistica georgiana con sede nella citt\u00e0 di Tbilisi. Milita nella Erovnuli Liga 2, la seconda divisione del campionato georgiano di calcio. Nella sua storia ha vinto una coppa di Georgia.\nStoria.\nIl club venne fondato nel 2004 e nel 2005 conquist\u00f2 la promozione in Pirveli Liga, la seconda serie nazionale. Alla terza stagione in Pirveli Liga nel 2008 vinse il suo raggruppamento e venne promosso in Umaglesi Liga per la prima volta. Conquist\u00f2 la salvezza al termine della sua prima stagione in massima serie, ma nella stagione 2009-2010 concluse all'ultimo posto e venne retrocesso in Pirveli Liga. Nella stagione 2010-2011 vinse la Pirveli Liga, venendo cos\u00ec promosso in Umaglesi Liga, ma soprattutto vinse la coppa di Georgia, battendo in finale la Torpedo Kutaisi dopo i tempi supplementari. Grazie a questo successo venne ammesso al secondo turno preliminare della UEFA Europa League per l'edizione 2011-2012, venendo per\u00f2 subito eliminato dai ciprioti dell'Anorthosis. Nella stessa stagione non riusc\u00ec a salvarsi e venne retrocesso in Pirveli Liga. Negli anni successivi ha mantenuto le posizioni di vertice della seconda serie senza riuscire a tornare in massima serie."}
{"id": "3575965", "revid": "22356", "url": "https://it.wikipedia.org/wiki?curid=3575965", "title": "Sinocalliopteryx", "text": ""}
{"id": "3575974", "revid": "125128153", "url": "https://it.wikipedia.org/wiki?curid=3575974", "title": "Rafa\u0142 Wojaczek", "text": "Biografia.\nNato a Miko\u0142\u00f3w da una nota famiglia di intellettuali e artisti. Suo padre era un insegnante di scuola media e traduttore (in seguito fu preside di una scuola a Prudnik), ha insegnato nelle scuole secondarie di Miko\u0142\u00f3w, Katowice-Ligota e K\u0119dzierzyn-Ko\u017ale, mentre la madre lavorava in una casa editrice. Cominci\u00f2 a studiare filologia polacca presso l'Universit\u00e0 Jagellonica, ma interruppe gli studi e nel 1964 si trasfer\u00ec a Breslavia. Nel 1969 apparve il suo primo volume \"Sezon\", ben accolto dalla critica. A Breslavia \u00e8 stato inserito per un certo tempo in un ospedale psichiatrico. Nel 1970 ha pubblicato la sua seconda raccolta di poesie \"Inna Bajka\". Nel 1971 mor\u00ec suicida dopo un'overdose di farmaci. La tomba del poeta si trova nel Cimitero di san Lorenzo a Breslavia. Nel 2000 nella stessa tomba, venne sepolto il fratello di Rafa\u0142, Andrzej, attore al teatro di Breslavia.\nNel 1999 \u00e8 stato realizzato un film, diretto da Lech Majewski \"Wojaczek\", il ruolo del poeta \u00e8 stato interpretato da Krzystof Siwczyk.\nOpere.\nPubblicazioni postume:"}
{"id": "3575978", "revid": "297745", "url": "https://it.wikipedia.org/wiki?curid=3575978", "title": "Amedeo Avogadro di Quaregna", "text": ""}
{"id": "3575980", "revid": "3732", "url": "https://it.wikipedia.org/wiki?curid=3575980", "title": "Vincenzo Gentiloni", "text": ""}
{"id": "3575982", "revid": "1305772", "url": "https://it.wikipedia.org/wiki?curid=3575982", "title": "Ultra-triathlon", "text": "L'ultra-triathlon \u00e8 un triathlon che coinvolge nuoto, ciclismo e corsa in distanze pi\u00f9 lunghe rispetto a quelle dell'Ironman.\nA differenza di un evento di triathlon normale, le tre discipline che compongono un ultra-triathlon non necessariamente devono essere svolte in ordine diretto consecutivo (prima tutto nuoto, poi tutto ciclismo e infine tutto corsa), ma in genere si svolgono sessioni giornaliere delle tre discipline e ripetute per pi\u00f9 giorni fino a completare la distanza richiesta.\nRecord del mondo.\nUomini.\n\u00a0 Jan Frodeno\n/7 h 35 m 39 s\n/2016 Roth&lt;ref name=\"http://www.challenge-roth.com/en/news/newsmeldungen/2011_07_10-1.html\"&gt;Dual new World Records at 10th Challenge Roth - DATEV Challenge Roth - We are triathlon [en] &lt;/ref&gt;\n\u00a0 John Quinn\n/19 h 36 m 00 s\n/1994 Huntsville&lt;ref name=\"http://www.iutasport.com/?page=records\"&gt;IUTA | International Ultra Triathlon Association&lt;/ref&gt;\n\u00a0 Luis Wildpanner\n/31 h 47 m 57 s\n/2003 Lensahn&lt;ref name=\"http://www.iutasport.com/?page=records\"&gt;IUTA | International Ultra Triathlon Association&lt;/ref&gt;\n\u00a0 S\u00f8ren H\u00f8jbjerre\n/53 h 41 m 00 s\n/1993 Ungheria&lt;ref name=\"http://www.iutasport.com/?page=records\"&gt;IUTA | International Ultra Triathlon Association&lt;/ref&gt;\n\u00a0 Emmanuel Conraux\n/73 h 18 m 16 s\n/2005 Monterrey&lt;ref name=\"http://www.iutasport.com/?page=records\"&gt;IUTA | International Ultra Triathlon Association&lt;/ref&gt;\n\u00a0 Fabrice Lucas\n/192 h 08 m 26 s\n/1997 Monterrey&lt;ref name=\"http://www.iutasport.com/?page=records\"&gt;IUTA | International Ultra Triathlon Association&lt;/ref&gt;\n\u00a0 Vidmantas Urbonas\n/437 h 21 m 40 s\n/1998 Monterrey&lt;ref name=\"http://www.triathlonweb.nl/dutch/records.htm\"&gt;Ultra-triathlon World Records (men)&lt;/ref&gt;\n\u00a0 Conor Wills\n/1809 h 53 m 32 s\n/2014 Monterrey&lt;ref name=\"http://www.iutasport.com/?page=records\"&gt;IUTA | International Ultra Triathlon Association&lt;/ref&gt;\n\u00a0 Marcel Heinig\n/174 h 50 m 34 s\n/2009 Monterrey&lt;ref name=\"http://www.multisport.com.mx/eventos/r10iron.htm\"&gt;&lt;/ref&gt;\nDonne.\n\u00a0 Chrissie Wellington\n/8 h 18 m 13 s\n/2011 Roth&lt;ref name=\"http://www.challenge-roth.com/en/news/newsmeldungen/2011_07_10-1.html\"&gt;Dual new World Records at 10th Challenge Roth - DATEV Challenge Roth - We are triathlon [en] &lt;/ref&gt;\n\u00a0 Sirlet Viilas\n/23 h 31 m 38 s\n/2016 Paneve\u017eys&lt;ref name=\"http://www.triathlonweb.nl/dutch/recordwm.htm\"&gt;Ultra-triathlon World Records (men)&lt;/ref&gt;\n\u00a0 Astrid Ben\u00f6hr\n/37 h 54 m 54 s\n/1996 Lensahn&lt;ref name=\"http://www.triathlonweb.nl/dutch/recordwm.htm\"&gt;Ultra-triathlon World Records (men)&lt;/ref&gt;\n\u00a0 Astrid Ben\u00f6hr\n/59 h 15 m 00 s\n/1993 Ungheria&lt;ref name=\"http://www.triathlonweb.nl/dutch/recordwm.htm\"&gt;Ultra-triathlon World Records (men)&lt;/ref&gt;\n\u00a0 Astrid Ben\u00f6hr\n/86 h 44 m 37 s\n/1994 Den Haag&lt;ref name=\"http://www.triathlonweb.nl/dutch/recordwm.htm\"&gt;Ultra-triathlon World Records (men)&lt;/ref&gt;\n\u00a0 Astrid Ben\u00f6hr\n/187 h 18 m 37 s\n/1999 Luckau&lt;ref name=\"http://www.astrid-benoehr.de/ironman.html\"&gt;Ironman und Triathlon - Ultra-Triathletin Astrid Ben\u00f6hr - Ironman&lt;/ref&gt;\n\u00a0 Sylvia Andonie\n/643 h 01 m 49 s\n/1998 Monterrey\nAssociazione Internazionale Ultra-triathlon.\nLa IUTA \u00e8 l'organo ufficiale di governo dell'ultra-triathlon."}
{"id": "3575986", "revid": "135491", "url": "https://it.wikipedia.org/wiki?curid=3575986", "title": "54\u00b0 Festival di Cannes", "text": ""}
{"id": "3575989", "revid": "767487", "url": "https://it.wikipedia.org/wiki?curid=3575989", "title": "Marina City", "text": "Il Marina City \u00e8 un complesso urbano situato sulla State Street di Chicago, in Illinois.\nDescrizione.\nIl complesso, che si estende sulla riva a nord del fiume Chicago, \u00e8 formato da due caratteristiche torri gemelle a forma di pannocchia, ad uso residenziale e commerciale, mentre in basso vi \u00e8 un porto turistico. Marina city \u00e8 stato progettato dall'architetto Bertrand Goldberg e realizzato tra il 1959 e il 1964.\n\u00c8 divenuto celebre soprattutto per essere stato raffigurato sulla copertina dell'album \"cult\" dei Wilco \"Yankee Hotel Foxtrot\", del 2002."}
{"id": "3575991", "revid": "135491", "url": "https://it.wikipedia.org/wiki?curid=3575991", "title": "55\u00b0 Festival di Cannes", "text": ""}
{"id": "3576000", "revid": "135491", "url": "https://it.wikipedia.org/wiki?curid=3576000", "title": "56\u00b0 Festival di Cannes", "text": ""}
{"id": "3576001", "revid": "247222", "url": "https://it.wikipedia.org/wiki?curid=3576001", "title": "Albania's Next Top Model", "text": "Albania's Next Top Model \u00e8 un stato reality show in onda per due edizioni tra il 2010 e il 2011, versione albanese del format statunitense di Tyra Banks \"America's Next Top Model\", nel quale un gruppo di aspiranti modelle si sfidano in una variet\u00e0 di gare per stabilire chi vincer\u00e0 il titolo di Albania's Next Top Model.\nI casting della prima edizione si sono svolti nel mese di ottobre del 2010, nei quali sono state scelte prima 32 semifinaliste, ridotte in seguito a 20. L'edizione \u00e8 stata condotta dalla modella Aurela Hoxha su Top Channel; due concorrenti sono state squalificate per essere arrivate alle mani a seguito di una lite. La vincitrice \u00e8 stata la quindicenne Erida Lama.\nLa seconda edizione, condotta sempre dalla Hoxha, ha visto trionfare la diciannovenne Grejsi Drenn."}
{"id": "3576003", "revid": "131358", "url": "https://it.wikipedia.org/wiki?curid=3576003", "title": "Johannes Metgod", "text": ""}
{"id": "3576005", "revid": "135491", "url": "https://it.wikipedia.org/wiki?curid=3576005", "title": "57\u00b0 Festival di Cannes", "text": ""}
{"id": "3576006", "revid": "729019", "url": "https://it.wikipedia.org/wiki?curid=3576006", "title": "Ander Crenshaw", "text": "Biografia.\nNato e cresciuto a Jacksonville, Crenshaw ottenne la laurea in legge dall'Universit\u00e0 della Florida e lavor\u00f2 come consulente d'investimenti e avvocato prima di entrare attivamente in politica.\nDal 1972 al 1978 fu deputato alla \"Camera dei Rappresentanti della Florida\". Nel 1978 si candid\u00f2 come \"Segretario di Stato della Florida\" e vinse le elezioni primarie, ma venne sconfitto dall'avversario democratico in quelle generali.\nNel 1980 si candid\u00f2 al Senato, ma fu battuto nelle primarie repubblicane da Paula Hawkins, che poi conquist\u00f2 il seggio.\nNel 1986 riusc\u00ec a farsi eleggere al Senato di stato, di cui fu anche presidente nel 1994. Nello stesso anno cerc\u00f2 l'elezione a governatore, ma perse ancora una volta nelle primarie contro Jeb Bush.\nNel 2000 la deputata repubblicana Tillie K. Fowler, in carica dal 1993, decise di non ricandidarsi per un quinto mandato, rispettando una promessa fatta anni prima. Crenshaw quindi prov\u00f2 a candidarsi per succederle e vinse le elezioni.\nDa allora Crenshaw fu sempre rieletto senza grossi ostacoli, anche grazie al solido retroterra repubblicano del distretto da lui rappresentato. Nel 2016 annunci\u00f2 il proprio ritiro al termine dell\u00ec'ottavo mandato e lasci\u00f2 il Congresso dopo sedici anni di permanenza.\nCrenshaw si configura come conservatore ed \u00e8 stato un esponente del Tea Party. Sua moglie Kitty \u00e8 la figlia di Claude R. Kirk, Jr., che fu governatore della Florida dal 1967 al 1971."}
{"id": "3576007", "revid": "1516566", "url": "https://it.wikipedia.org/wiki?curid=3576007", "title": "Avogadro (famiglia vercellese)", "text": "La famiglia Avogadro \u00e8 un'antica famiglia nobile piemontese, in particolare del vercellese.\nStoria degli Avogadro.\nLa nobile famiglia Avogadro, originaria dei monti biellesi, risale all'XI secolo. Si trapiant\u00f2 a Vercelli e detenne l'avvocazia della chiesa di Vercelli, dandole molti vescovi e visconti. Deve infatti il suo nome all'attivit\u00e0 di avvocato del vescovo di Vercelli svolta da vari membri della casata. Si afferm\u00f2 nel corso del medioevo grazie beni ottenuti dallo stesso vescovo e fin\u00ec per imporsi sulle fazioni avversarie specialmente dopo la conquista della citt\u00e0 da parte dei Visconti (1335). Nel 1165 furono investiti dal vescovo Uguccione dei feudi di Cerrione e Magnano; questa innovazione, insieme all'acquisizione di una certa autonomia, favor\u00ec l'affermazione dell'istituto comunale. Nelle lotte che videro l'impero contrapposto al papato, i biellesi pensarono bene di premunirsi contro i vicini e potenti ghibellini; il Comune (ma anche gli Avogadro) edific\u00f2 diversi castelli, vanificando cos\u00ec i tentativi dei Valperga di impadronirsi della citt\u00e0.\nIl legato pontificio nel 1243 vendette al comune di Vercelli numerosi territori, fra i quali quello di Biella. Eletto vescovo, Martino Avogadro di Quaregna rivendic\u00f2 con ogni sforzo i Comuni biellesi alla supremazia ecclesiastica; riusc\u00ec a ricostruire le mura di Biella, cos\u00ec tutelandosi dai vercellesi. Dal 1379 i biellesi si convinsero a porsi sotto la protezione dei Savoia per trent'anni; sarebbero stati seguiti, nel 1404, dagli Avogadro con i loro feudi, che posero sotto la protezione di Amedeo VIII di Savoia; i guelfi vercellesi furono portati al sommo della loro potenza da Simone Avogadro di Collobiano.\nAmedeo VIII di Savoia diede loro vasti benefici sparsi tra Cerrione, Mongiovetto (presso Cerrione), Zubiena, Sala, Donato, Cossato, Ponderano, Quaregna, Cerreto, Bruato, Piatto, Valdengo, Vigliano, Mottalciata, Massazza, Benna, Albano, Villata, Casalvolone e Nebbione. Ne fecero parte feudatari e conti di Vercelli, pretori e podest\u00e0 di Milano, cavalieri dell'ordine di Malta e dell'ordine Mauriziano nonch\u00e9 lo scienziato conte Amedeo noto per la legge sui fluidi da lui scoperta. \nIl 25 aprile 1548 i numerosi rami abolirono gli statuti dei rispettivi consortili e stilarono un unico \"patto di famiglia\".\nAvogadro di Vigliano.\nIl ramo degli Avogadro di Vigliano che trae origine nel XVII secolo da Baldassarre. La famiglia possedeva terreni a Castelletto Scazzoso (oggi Castelletto Monferrato). Tra i discendenti di Baldassarre ricordiamo nel XVIII secolo Giuseppe Maria e poi Augusto (1832-1895), colonnello dei carabinieri, riconosciuto conte nel 1894, cui succede nel titolo il fratello Pietro Efisio, padre di Federico. Il prozio di Federico, Giacomo Felice, divenne padre di numerosi figli maschi come Giovanni Francesco, Ferdinando, Edoardo e Alberto.\nAvogadro di Valdengo.\nLa presenza degli Avogadro a Valdengo risalirebbe all'XI secolo, ma \u00e8 provata con sicurezza a partire dal XII secolo. La realizzazione del consortile di Vigliano, Valdengo e Montecavallo si pot\u00e9 dire definitiva solo dal Trecento.\nNel 1655 il consortile assunse anche il titolo di Collobiano e Formigliana, ereditato da Virginio di Collobiano, ultimo discendente di Simone di Collobiano, nobiluomo distintosi nella politica vercellese Trecento.\nAvogadro di Cerrione.\nIl ramo di Cerrione si stabil\u00ec in loco tra l'XI e il XII secolo. Il castello dominava il paese divenne presto il centro di un consortile che si estendeva anche su Occhieppo Inferiore e Occhieppo Superiore, Netro, Donato, Sala, Torrazzo, Zubiena, Magnano, Graglia e Mongrando. Il feudo venne meno a partire dai primi del Seicento, quando le propriet\u00e0 cominciarono ad essere smembrate e vendute. L'ultimo ricordo del consortile, il castello, fu distrutto durante la seconda guerra mondiale. Per disposizione testamentaria del Marchese Lorenzo, morto senza discendenti, gli Avogadro di Cerrione e di Netro aggiungono al cognome Trotti Bentivoglio.\nAvogadro di Quaregna.\nQuesta linea aveva sede nel feudo di Quaregna. Le si un\u00ec il ramo di Cerreto ed ebbe inoltre stretti rapporti con il ramo di Valdengo. Col tempo si distinsero tre linee, delle quali una sola mantenne il titolo comitale.\nDa questa famiglia proveniva il noto scienziato Amedeo Avogadro."}
{"id": "3576008", "revid": "135491", "url": "https://it.wikipedia.org/wiki?curid=3576008", "title": "58\u00b0 Festival di Cannes", "text": ""}
{"id": "3576015", "revid": "135491", "url": "https://it.wikipedia.org/wiki?curid=3576015", "title": "59\u00b0 Festival di Cannes", "text": ""}
{"id": "3576018", "revid": "135491", "url": "https://it.wikipedia.org/wiki?curid=3576018", "title": "60\u00b0 Festival di Cannes", "text": ""}
{"id": "3576022", "revid": "111373", "url": "https://it.wikipedia.org/wiki?curid=3576022", "title": "Gran Premio motociclistico d'Italia 1960", "text": ""}
{"id": "3576024", "revid": "731511", "url": "https://it.wikipedia.org/wiki?curid=3576024", "title": "Samson Burke", "text": "Biografia.\nBurke frequent\u00f2 la Benon Byng High School di Montr\u00e9al e successivamente l'Universit\u00e0 McGill, dove ottenne una laurea in Educazione fisica. Partecip\u00f2 ai Giochi della XIV Olimpiade nel 1948 come nuotatore e lottatore. Dal 1950 Burke lott\u00f2 per nove anni sotto i nomi di Sammy Berg e Mr Canada e disput\u00f2 incontri con leggende come Primo Carnera, Antonino Rocca, Lou Thesz e Joe Lewis, finch\u00e9 il suo amico Gordon Mitchell raccomand\u00f2 Burke per il ruolo di Ursus nel film \"La vendetta di Ursus\" (1961).\nIl suo film successivo fu \"Tot\u00f2 contro Maciste\" (1961). Burke interpret\u00f2 poi Little John nel film \"Il trionfo di Robin Hood\" (1962), apparve nella commedia \"Straziami ma di baci saziami\" (1968), con Nino Manfredi e Ugo Tognazzi, e imperson\u00f2 Polifemo nello sceneggiato televisivo \"Odissea\" (1968), oltre ad apparire in altri ruoli minori in Germania. Recit\u00f2 con Gianni Garko e Klaus Kinski in \"Sono Sartana, il vostro becchino\" (1969), leggendario film del filone spaghetti western. Negli anni ottanta lavor\u00f2 alla serie \"Magnum, P.I.\" fino al 1988, anno in cui termin\u00f2 la produzione."}
{"id": "3576029", "revid": "125759000", "url": "https://it.wikipedia.org/wiki?curid=3576029", "title": "CD38", "text": "CD38 (cluster di differenziazione 38), anche conosciuta come ADP-ribosil ciclasi o ADP-riboso ciclico idrolasi, \u00e8 una glicoproteina riscontrabile sulla superficie di molte cellule del sistema immunitario (leucociti). CD38 ha un ruolo anche nell'adesione cellulare, nella trasduzione del segnale e nelle vie di segnalazione del calcio\nNegli esseri umani, la proteina CD38 \u00e8 codificata dal gene \"CD38\", localizzato sul cromosoma 4\nFunzioni.\nCD38 \u00e8 un ectoenzima multifunzionale, che catalizza la sintesi e l'idrolisi dell'ADP ciclico ribosio (cADPR) dal NAD+ all'ADP-ribosio. I prodotti di questa reazione sono essenziali per la regolazione del Ca2+ intracellulare.\nSignificato clinico.\nLa perdita di funzione del CD38 \u00e8 associata con una carenza della risposta immunitaria e disturbi metabolici.\nLa proteina CD38 \u00e8 un marker dell'attivazione cellulare. \u00c8 stato collegato con infezioni da HIV, leucemie, mielomi, tumori solidi, diabete mellito di tipo II.\nApplicazioni.\nCD38 \u00e8 stato usato come marker prognostico nella leucemia linfatica cronica ; inoltre pu\u00f2 essere usato per identificare le plasmacellule."}
{"id": "3576030", "revid": "46931", "url": "https://it.wikipedia.org/wiki?curid=3576030", "title": "\u00d1andeva", "text": ""}
{"id": "3576036", "revid": "33888", "url": "https://it.wikipedia.org/wiki?curid=3576036", "title": "Gavi (disambigua)", "text": ""}
{"id": "3576040", "revid": "312110", "url": "https://it.wikipedia.org/wiki?curid=3576040", "title": "Venere di Morgantina", "text": ""}
{"id": "3576042", "revid": "149485", "url": "https://it.wikipedia.org/wiki?curid=3576042", "title": "Chilometro quadro", "text": ""}
{"id": "3576046", "revid": "37401", "url": "https://it.wikipedia.org/wiki?curid=3576046", "title": "Metro quadro", "text": ""}
{"id": "3576052", "revid": "1305772", "url": "https://it.wikipedia.org/wiki?curid=3576052", "title": "Castello di Blair", "text": "Il castello di Blair (in inglese \"Blair castle\") \u00e8 un castello situato nei pressi del villaggio scozzese di Blair Atholl, nel Perthshire (Perth e Kinross, Scozia centro-orientale) e costruito a partire dal 1269 ed ampliato nel XVI secolo, in epoca georgiana (XVIII secolo) ed in epoca vittoriana (XIX secolo).\nL'edificio \u00e8 l'antica residenza dei signori (\"earl\") e poi duchi di Atholl, capi del Clan Murray Fu inoltre la residenza della famiglia Stewart.\nIl nome del castello, \"Blair\", deriva da un termine in gaelico scozzese che significa \"campo piatto\".\nSi tratta dell'ultimo castello della Gran Bretagna ad essere stato posto sotto assedio (correva l'anno 1746), nonch\u00e9 di una delle prime grandi residenze private del Paese ad essere stata aperta al pubblico.\nUbicazione.\nIl castello \u00e8 situato nello Strath of Garry, storicamente un punto strategico ai piedi delle Highlands e al confine con le Lowlands.\nCaratteristiche.\nIl castello si caratterizza per le sue facciate di color bianco.\nAll'interno dell'edificio si trovano 30 stanze: le stanze, arredate tra l'altro con trofei di caccia al cervo e ritratti degli Atholl, offrono uno spaccato di 700 anni di storia scozzese.\nTra i dipinti, si possono ammirare opere di Edwin Lanseer (come \"Death of a Stag in Glen Tilt\" del 1850), Peter Lely e Johann Zoffany.\nAttorno al castello, si estende l\"'Atholl Estate\", un parco della superficie di circa 60.000 ettari, che offre ai visitatori piste ciclabili e percorsi equestri.\nPer tre volte al giorno, gli ospiti dell'edificio sono allietati dal suono della cornamusa, suonata da un componente degli Atholl Highlanders, l'esercito privato dei duchi di Atholl.\nUna volta l'anno, si svolge invece la parata degli Atholl Highlanders.\nStoria.\nInizi.\nLa storia del castello ebbe inizio nel 1269, quando John I Comyn (1215-1275), signore di Badenoch, approfittando dell'assenza del vicino, il conte di Atholl, impegnato nelle guerre delle Crociate, entr\u00f2 abusivamente nel terreno di quest'ultimo costruendovi una torre, chiamata \"Comyn's Tower\" (o Cumming's Tower) e tuttora visibile.\nAl suo ritorno, il conte di Atholl, dopo che - con tanto di protesta formale presso Alessandro III di Scozia (1241-1285) - si era fatto restituire il proprio terreno, decise di non demolire la torre, ma di inglobarla nel proprio castello.\nXVI secolo.\nNel 1530, il terzo duca di Atholl fece ampliare la torre con l'aggiunta di alcune stanze e fece inoltre costruire la sala da pranzo.\nNel 1564, il castello ricevette la visita di Maria Stuarda (1542-1587), di ritorno da un viaggio ad Inverness: in onore della regina fu organizzata una battuta di caccia al cervo, durante la quale furono uccisi 360 di questi animali.\nXVII - XVIII secolo.\nNel 1644, il castello fu assediato dal marchese di Montrose, mentre nel 1655, nel corso della Guerra civile inglese, il castello fu attaccato ed occupato dalle truppe di Oliver Cromwell.\nFu in seguito attaccato nel 1745-1746 durante la ribellione dei cattolici giacobiti, guidati da Charles Edward Stuart (Bonnie Prince Charlie). Si tratt\u00f2 del quarto e ultimo attacco subito dall'edificio.\nNel frattempo, nel 1740, quella che era per lo pi\u00f9 una fortezza medievale era stata trasformata in una residenza georgiana dall'architetto James Winter, che fece abbattere una parte delle strutture difensive dell'edificio, sostituendole con decorazioni in stucco.\nXIX secolo.\nNella seconda met\u00e0 del XIX secolo, il castello fu ampiamente restaurato e ammodernato (con gli allacciamenti per gas e telefono, ecc.), grazie all'intervento degli architetti David Bryce e William Hall, che aggiunsero all'edificio l'ingresso (\"Entrance Hall\") e la sala da ballo (\"Ballroom\").\nNel 1844, il castello ricevette la visita della regina Vittoria (1819-1901), che decide di passarvi le vacanze e vi sost\u00f2 per tre settimane.\nPer ringraziare il duca di Atholl dell'ospitalit\u00e0, la regina gli concesse la possibilit\u00e0 di trasformare il proprio battaglione in un esercito vero e proprio, gli Atholl Highlanders, che tuttora costituiscono l'unico esercito privato d'Europa.\nXX - XXI secolo.\nDurante la prima guerra mondiale, il Castello di Blair fu utilizzato come ospedale.\nNel 1936, il castello fu aperto al pubblico.\nAgli inizi del XXI secolo, fu aggiunta al castello una nuova sala espositiva, la \"Bavie Hall\", opera degli architetti Jamie Troughton e Hugh Broughton.\nNel 2002, il castello ricevette le cinque stelle come meta di interesse turistico in Scozia, mentre il 13 marzo 2008 fu annunciato che la zona dove si trova il castello sarebbe diventata parco nazionale.\nIl 10 marzo 2011, la torre dell'orologio del castello fu danneggiata da un incendio.\nPunti d'interesse.\nEsterni.\nComyn's Tower.\nLa \"Comyn's Tower\" o \"Cumming's Tower\", risalente al 1296, \u00e8 - come detto - la parte pi\u00f9 antica del castello.\nParco e giardini.\nHercule's Garden.\nL\"'Hercule's Garden\", che deve il proprio nome ad una statua di Ercole, fu realizzato nella met\u00e0 del XVIII secolo su progetto di John Murray e si estende per 9 acri.\nAl suo interno, si trovano, tra l'altro, oltre cento piante da frutto, un ponte cinese, ecc.\nDiana's Grove.\nLa \"Diana's Grove\" \u00e8 un'area boscosa dove si trovano varie conifere, rododendri, ecc.\nVi si trova, tra l'altro, il secondo abete pi\u00f9 alto del Regno Unito, che misura 62 metri e 70 centimetri.\nInterni.\nEntrance Hall.\nL'entrata del castello (\"Entrance Hall\") fu realizzata - come detto - nella seconda met\u00e0 del XIX secolo da David Bryce e William Hall.\nLa saletta \u00e8 abbellita con una raccolta di armi utilizzate nella battaglia di Culloden (1746).\nVi si trova inoltre la salma imbalsamata di Tilt, il cervo preferito dai proprietari dell'edificio, vissuto per 13 anni nel parco del castello e morto nel 1850.\nSala da pranzo.\nLa sala da pranzo (\"Dining Room\") del castello risale al XVIII secolo ed \u00e8 frutto del riammodernamento della preesistente sala dei banchetti (\"Great Hall\"), risalente al XVI secolo.\nLa sala \u00e8 decorata con stucchi di Thomas Clayton, artigiano di Edimburgo. Vi si trova inoltre una statua raffigurante il cervo Tilt.\nBlue Bedroom.\nLa \"Blue Bedroom\" (\"Stanza da letto blu\") \u00e8 arredata con mobili risalenti in gran parte al XIX secolo.\nAl suo interno, vi si trova, tra l'altro, un ritratto di Louisa Moncreiffe, moglie del settimo duca di Atholl (opera di Richard Bruchner).\nPicture Staircase.\nNella \"Picture Staircase\", si trova una galleria di ritratti della famiglia Atholl, completata nel 1756 durante la conversione del castello in residenza georgiana.\nSala da ballo.\nLa sala da ballo fu commissionata dal settimo duca di Atholl per il raduno annuale degli Atholl Highlanders e realizzata nel 1876 da David Bryce.\nDerby Suite.\nLa stanza, il cui nome si deve ad Amelia Stanley, contessina di Derby andata in sposa nel 1659 al primo marchese di Atholl, \u00e8 quella utilizzata dalla regina Vittoria nel 1844.\nTapestry Room.\nLa \"Tapesty Room\", situata al secondo piano della Comyn's Tower, deve il proprio nome agli arazzi di Mortlake, realizzati per Carlo I."}
{"id": "3576054", "revid": "1543377", "url": "https://it.wikipedia.org/wiki?curid=3576054", "title": "Kuwait ai Giochi della XXIX Olimpiade", "text": "Il Kuwait ha partecipato alle Giochi della XXIX Olimpiade di Pechino, svoltisi dall'8 al 24 agosto 2008, con una delegazione di 8 atleti."}
{"id": "3576055", "revid": "767487", "url": "https://it.wikipedia.org/wiki?curid=3576055", "title": "Rifugio Cinque Torri", "text": "Il rifugio Cinque Torri \u00e8 un rifugio situato nel comune di Cortina d'Ampezzo (BL), sorge alla base delle Cinque Torri.\nStoria.\nIl rifugio fu inaugurato il 4 ottobre 1904 inizialmente come Albergo 5 Torri da tre privati di Cortina, i fratelli Manaigo e Colli. Nel 1914, durante la prima guerra mondiale divenne un importante sede dell'esercito italiano, ospitando perfino il re Vittorio Emanuele III in visita al fronte. Dopo il conflitto Cortina d'Ampezzo entr\u00f2 a far parte del Regno d'Italia (1918) ed il rifugio pass\u00f2 di propriet\u00e0 inizialmente all'esercito, poi dopo varie compravendite nel 1937 venne acquistato alla famiglia Alberti, che ne \u00e8 tuttora proprietaria e gestrice.\nCaratteristiche e informazioni.\nIl rifugio \u00e8 aperto d'estate (15 giugno - 30 settembre).\nIl rifugio ha 16 posti letto pi\u00f9 eventualmente 2 letti aggiungibili.\nAccessi.\nDa Bai de Dones:\nDal passo Falzarego:\nDal passo Giau:\nDal Ponte de ru Curto:\nAscensioni.\nIl rifugio fa da punto di appoggio per gli alpinisti impegnati sulle pareti delle Cinque Torri."}
{"id": "3576058", "revid": "124808", "url": "https://it.wikipedia.org/wiki?curid=3576058", "title": "La notte dei falchi - Operazione Thunderbolt", "text": ""}
{"id": "3576060", "revid": "1543377", "url": "https://it.wikipedia.org/wiki?curid=3576060", "title": "Laos ai Giochi della XXIX Olimpiade", "text": "Il Laos ha partecipato alle Giochi della XXIX Olimpiade di Pechino, svoltisi dall'8 al 24 agosto 2008, con una delegazione di 4 atleti."}
{"id": "3576066", "revid": "124808", "url": "https://it.wikipedia.org/wiki?curid=3576066", "title": "Entebbe - Operazione Thunderbolt", "text": ""}
{"id": "3576074", "revid": "1846281", "url": "https://it.wikipedia.org/wiki?curid=3576074", "title": "Supercoppa dei Paesi Bassi 1993", "text": "La Supercoppa dei Paesi Bassi 1993 (ufficialmente per ragioni di sponsorizzazione PTT Telecom Cup 1993) \u00e8 stata la quarta edizione della Johan Cruijff Schaal.\nSi \u00e8 svolta l'8 agosto 1993 al Feijenoord Stadion di Rotterdam tra il Feyenoord, vincitore della Eredivisie 1992-1993, e l'Ajax, vincitore della KNVB beker 1992-1993.\nA conquistare il titolo \u00e8 stato l'Ajax che ha vinto per 4-0 con reti di Jari Litmanen (doppietta), Frank de Boer e Marc Overmars."}
{"id": "3576077", "revid": "599013", "url": "https://it.wikipedia.org/wiki?curid=3576077", "title": "Gregory Haughton", "text": ""}
{"id": "3576078", "revid": "1543377", "url": "https://it.wikipedia.org/wiki?curid=3576078", "title": "Libano ai Giochi della XXIX Olimpiade", "text": "Il Libano ha partecipato alle Giochi della XXIX Olimpiade di Pechino, svoltisi dall'8 al 24 agosto 2008, con una delegazione di 6 atleti."}
{"id": "3576082", "revid": "107831", "url": "https://it.wikipedia.org/wiki?curid=3576082", "title": "Greg Haughton", "text": ""}
{"id": "3576084", "revid": "1543377", "url": "https://it.wikipedia.org/wiki?curid=3576084", "title": "Vigberto di Fritzlar", "text": "Divenne abate in Germania, a Fritzlar, ove mor\u00ec. \u00c8 venerato come santo dalla Chiesa cattolica.\nDato che pare sia esistito a in Fritzlar un prete di nome Wigberto, gi\u00e0 fin dai primi tempi fu necessario sbrogliare la matassa della mescolanza d'informazioni, in particolare per quanto riguarda la cronologia. Nelle ricerche i termini si intrecciano. Il pi\u00f9 giovane Vigberto era anche lui, a quei tempi, presbitero nel monastero e divenne pi\u00f9 tardi probabilmente il terzo abate di Fritzlar.\nBiografia.\nVigberto era un monaco preveniente dal monastero anglosassone di Glastonbury ed era un allievo di san Bonifacio. Verso la fine del VII secolo egli oper\u00f2 come missionario in continente e precisamente in Frisia sotto la guida di san Bonifacio e di san Villibrordo\nVerso il 720 egli giunse in missione nella regione delle odierne Assia e Turingia, Dopo che Bonifacio nel 723 aveva abbattuto l'Albero di Thor presso Fritzlar, con il legno del medesimo Wigberto fece erigere una cappella ed un anno dopo fond\u00f2 nel medesimo luogo un convento di monaci. Egli fu nominato da Bonifacio abate del convento (il primo) e direttore della scuola annessa. Dal 737 circa egli fu anche abate del convento di Ohrdruf, dove fond\u00f2 una scuola per propagatori della fede cristiana in Turingia. In entrambi i conventi egli fu insegnante di Lullo di Magonza, di Megingaudo di W\u00fcrzburg e di Sturmio di Fulda, tre emergenti missionari che diverranno successivamente abati e vescovi e che verranno innalzati all'onore degli altari.\nWigberto mor\u00ec a Fritzlar e fu col\u00e0 sepolto nella Basilica che era stata eretta in sostituzione della cappella fatta costruire da Wigberto con il legno dell'albero di Thor. La data del suo decesso non \u00e8 nota con precisione: vengono indicati particolarmente i periodi fra il 732 e il 736 e quello fra il 746 e 747.\nCulto.\nA Fritzlar si trovano ancora alcune reliquie da quando Lullo nel 780 fece traslare la salma di Wigberto nell'abbazia di Hersfeld, della quale Wigberto era santo patrono, cos\u00ec come della cittadina di Hersfeld. I suoi resti tuttavia risultano oggi scomparsi.\nWigberto viene rappresentato con una roncola e con un tralcio di vite, a seguito di una storia miracolosa. Essa narra che un giorno venne a mancare il vino per la santa Messa. Wigberto prese un tralcio di vite appena tagliato, la spremette con le mani dentro il calice e ne sgorg\u00f2 il vino.\nLa sua Memoria liturgica cade il 13 agosto ma viene festeggiato talvolta anche il 23 maggio."}
{"id": "3576093", "revid": "599013", "url": "https://it.wikipedia.org/wiki?curid=3576093", "title": "Guarani Mbya", "text": "I Guarani Mbya sono un gruppo etnico indigeno del Brasile, del Paraguay e dell'Argentina con una popolazione stimata tra i 5.000 e i 6.000 individui in Brasile, 5.000 individui in Paraguay e 4.000 in Argentina. Fanno parte dal macro-gruppo storico dei Guaran\u00ed.\nLingua.\nParlano il dialetto mbya della lingua guaran\u00ed che appartiene alle lingue tupi-guaran\u00ed. Le differenze con i dialetti degli altri gruppi Guarani ancora esistenti (i Kaiow\u00e1 e i \u00d1andeva) sono minime e riguardano per lo pi\u00f9 la pronuncia. In Argentina sono anche chiamati \"caingu\u00e1s\" che significa \"abitanti della foresta\" perch\u00e9 hanno sempre rifiutato di vivere nelle riduzioni gesuite o nelle \"encomienda\" spagnole opponendo resistenza a chiunque tentasse di intromettersi nella loro cultura.\nInsediamenti.\nVivono in Brasile, nelle regioni orientali del Paraguay e nel nord-est dell'Argentina (provincia di Misiones). In Brasile sono localizzati negli stati brasiliani del Mato Grosso do Sul, San Paolo, Paran\u00e1, Rio Grande do Sul ed Esp\u00edrito Santo. Altri gruppi, separatisi dopo la guerra del Paraguay, vivono nello Stato del Par\u00e1 (comune di Jacund\u00e1) e nel Tocantins (nell'area riservata ai Karaj\u00e1). Alcuni gruppi sono stati localizzati anche nei dintorni di Montevideo, in Uruguay. La forte dispersione di questo sottogruppo Guaran\u00ed, insieme ad una vasta ragnatela di parentele interetniche, da loro stabilita nel corso degli anni e delle migrazioni spesso forzate, rende difficile censire o fornire stime precise riguardo alla popolazione totale che potrebbe essere sensibilmente maggiore.\nStoria.\nNei secoli XVI e XVII si utilizzava il termine \"guarani\" per indicare un gruppo di popolazioni stabilitesi sulla costa atlantica del Brasile che parlavano la stessa lingua. Il sottogruppo dei Mbya si stabil\u00ec principalmente lungo tutta la fascia costiera del Rio Grande do Sul e dell'Esp\u00edrito Santo. In molti villaggi sono diventati sempre pi\u00f9 frequenti matrimoni misti con membri dell'altro sottogruppo Guaran\u00ed stabilitosi lungo la costa, i \u00d1andeva."}
{"id": "3576094", "revid": "767487", "url": "https://it.wikipedia.org/wiki?curid=3576094", "title": "Ministry of Magic", "text": "I Ministry of Magic sono un gruppo musicale wizard rock statunitense, ispirato alla serie di libri di \"Harry Potter\" creata dalla scrittrice britannica J. K. Rowling.Il nome stesso della band viene dal nome in lingua originale del Ministero della Magia, il sistema governativo della comunit\u00e0 magica in Gran Bretagna.Il gruppo vocale \u00e8 composto da sei membri provenienti da diverse parti degli Stati Uniti, tuttavia la base del gruppo si trova nello stato dell'Iowa. Alle canzoni che comprendono anche voci femminili partecipano spesso membri di gruppi wizard rock al femminile, come le Moaning Myrtles o le Parselmouths."}
{"id": "3576096", "revid": "46931", "url": "https://it.wikipedia.org/wiki?curid=3576096", "title": "Mbay\u00e1", "text": ""}
{"id": "3576098", "revid": "46931", "url": "https://it.wikipedia.org/wiki?curid=3576098", "title": "Mbya", "text": ""}
{"id": "3576099", "revid": "46931", "url": "https://it.wikipedia.org/wiki?curid=3576099", "title": "Guaran\u00ed-Mbya", "text": ""}
{"id": "3576100", "revid": "599013", "url": "https://it.wikipedia.org/wiki?curid=3576100", "title": "Contagion", "text": ""}
{"id": "3576101", "revid": "46931", "url": "https://it.wikipedia.org/wiki?curid=3576101", "title": "M'by\u00e1", "text": ""}
{"id": "3576103", "revid": "46931", "url": "https://it.wikipedia.org/wiki?curid=3576103", "title": "Mby\u00e1 guaran\u00ed", "text": ""}
{"id": "3576104", "revid": "217591", "url": "https://it.wikipedia.org/wiki?curid=3576104", "title": "Basilica santuario di Santa Maria di Pozzano", "text": "La basilica santuario di Santa Maria di Pozzano \u00e8 una basilica minore ed un santuario di Castellammare di Stabia, situata nella frazione di Pozzano, nella zona collinare della citt\u00e0 ed appartenente all'arcidiocesi di Sorrento - Castellammare di Stabia, retta dalla parrocchia della chiesa dello Spirito Santo. Al suo interno viene venerato il quadro della Madonna di Pozzano, compatrona, insieme a San Catello, della citt\u00e0 stabiese.\nStoria.\nLa costruzione di una prima piccola chiesa, nei pressi del pozzo dove secondo la tradizione venne miracolosamente rinvenuto il quadro della Madonna di Pozzano, \u00e8 databile intorno all'inizio del XV secolo, testimoniato nel 1419, da alcuni privilegi di Giovanna II di Napoli: la zona era gi\u00e0 in epoca romana sede di un tempio pagano, dedicato alla dea Diana, come dimostrato da una colonna marmorea, ritrovata nel 1585, in seguito a lavori di scavo della chiesa e poi posta ai piedi di una croce, posizionata in modo panoramico poco prima dell'ingresso della basilica. \nDal 1447, in un periodo in cui la Vergine di Pozzano non godeva di grossa devozione, la chiesa pass\u00f2 ai frati francescani, i quali furono poco dopo scacciati da Ferdinando I di Aragona, su consiglio del parroco che nutriva gelosia nei loro confronti; in seguito, san Francesco, ospite alla corte di Napoli, in viaggio verso Tours, sost\u00f2 in preghiera a Pozzano, davanti l'effigie della Madonna per tre giorni e tre notti. La nuova ammissione dei frati alla chiesa fu sancita ufficialmente nel 1506 da papa Giulio II: in poco tempo fu fatta riedificare, su ordine del vescovo stabiese Antonio Flores e del governatore di Napoli Corrado Ferrante, con l'aiuto economico del Gran Capitano Gonzalo Fern\u00e1ndez de C\u00f3rdoba, una chiesa pi\u00f9 grande, i cui lavori durano dal 1506 al 1539; furono costruiti in seguito il convento, nel 1565 la sagrestia e nel 1584 il campanile.\nDurante il XVIII secolo il santuario conobbe il periodo di massimo splendore: la chiesa fu notevolmente ampliata, fu costruito il nuovo altare maggiore, la cappella di san Francesco, venne ricostruita nel 1754 la sagrestia, su disegno di Luigi Vanvitelli, fu decorato il soffitto principale e gli interni impreziosito con numerose opere d'arte di artisti come Sebastiano Conca, Girolamo Cenatiempo, Giacinto Diano ed altri appartenenti alla scuola di Luca Giordano e Raffaello Sanzio. Nel XIX secolo, con la soppressione delle case religiose, il santuario cadde in rovina e solo nel 1895 i frati poterono riacquistare la chiesa, il convento e l'orto: nel frattempo per\u00f2 avvenne la solenne consacrazione il 26 giugno 1874 da parte di monsignor Saverio Petagna ed il 2 luglio 1875 il quadro della Vergine fu incoronato.\nNel 1916 la chiesa fu elevata al rango di basilica pontificia da papa Benedetto XV. Durante la prima guerra mondiale il convento divenne ospedale militare e subito dopo orfanotrofio per i figli dei caduti, mentre durante la seconda guerra, i bombardamenti provocarono ingenti danni, tanto che, ricevuti i sostentamenti statali per danni bellici, nel 1947 iniziarono importanti lavori di ristrutturazione, che per\u00f2 portarono all'abbattimento del chiostro che conservava affreschi raffiguranti la vita di san Francesco. Il terremoto dell'Irpinia del 1980 provoc\u00f2 ancora una volta danni all'intera struttura: seguirono una serie di lunghi restauri che si sono conclusi nel 2006; nel 1994, nel transetto del coro, furono rinvenuti affreschi e pitture di Sebastiano Conca.\nStruttura.\nLa chiesa si presenta con una facciata semplice, sulla quale si aprono tre portali d'ingresso, due laterali, pi\u00f9 piccoli, ed uno centrale di maggiori dimensioni, caratterizzato da un timpano sporgente spezzato: la facciata termina con un timpano triangolare e presenta sia un piccolo rosone che una finestra rettangolare decorata con vetri policromi, raffiguranti una croce; l'accesso al sagrato \u00e8 dato da una breve scalinata in marmo. \nAll'interno la basilica \u00e8 a croce latina, lunga 38 metri, alta 13 e larga 9, con una navata centrale molto ampia, con il soffitto, realizzato nel 1675, grazie al contributo del municipio di Stabia, su disegno di fra Bonaventura dei cistercensi, diviso in cassettoni e con una tavola e due tele di Michele Regolia, e due strette navate laterali; il transetto di destra non esiste ed \u00e8 occupata dall'altare dedicato a San Francesco, mentre quella di sinistra \u00e8 interamente occupata dalla cappella dedicata alla Madonna di Pozzano. Sul fondo della chiesa, sul portale d'ingresso \u00e8 posto l'organo. Le cappelle laterali sono otto, quattro su ogni lato: sul lato destro le cappelle di san Giuseppe, dell'adorazione dei Magi, di sant'Anna e del beato Nicola da Longobardi, mentre sulla sinistra le cappelle di sant'Emidio, santa Lucia, del beato Luigi Hultrel e della Divina Misericordia.\nL'altare maggiore, realizzato nel '700, con marmi policromi e protetto da una balaustra, sempre in marmo, \u00e8 opera dei fratelli Ragozzino e reca una tela che raffigura l'arcangelo Gabriele nell'atto di sfuggire ai demoni, mentre sulle due pareti laterali due tele che ripropongono la Nativit\u00e0 e la prigionia di San Girolamo, entrambe realizzate da Paolo De Matteis; alle spalle dell'altare un coro ligneo in due ordine di stalli, risalente al XVII secolo. A seguito del Giubileo del 2000 \u00e8 stata posta una nuova mensa eucaristica in marmo, con capitelli settecenteschi, opera di don Battista Marello. Sul lato sinistro dell'altare maggiore, la cappella dedicata alla vergine di Pozzano: il quadro \u00e8 posto in una sorta di piccolo tempio con cupola, in quale \u00e8 decorato con fregi e rivestito di breccia di Sicilia, con colori che vanno dal giallo al verde, oltre a pezzi di madreperla e lapislazzuli; al suo interno diversi affreschi che rappresentano la vita di Maria ed il ritrovamento del quadro. Nel resto della cappella, di particolare importanza, due tele che ripropongono scene e pozzi biblici, opera di Bernardino Fera. La cappella di San Francesco da Paola, sul lato destro dell'altare maggiore, \u00e8 in stile barocco: sull'altare \u00e8 posta una statua lignea del santo; la cappella, in marmo, \u00e8 sorretta da due colonne, rivestite di fiori di persico e nel suo arco sono custodite quattro tele ovali in stucco di Cenatiempo. \nLa sagrestia, chiamata anche cappella del crocifisso, in quanto custodisce un crocifisso ligneo ritrovato nel 1631, si trova sul lato destro della cappella della Madonna di Pozzano e fu costruita nel 1545 grazie alle offerte di Francesco Cola da Pozzano e poi riedificata nel 1754 su disegno dell'architetto Luigi Vanvitelli. Si tratta di un grosso vano rettangolare, le cui pareti laterali sono divise da lesene che terminano con capitelli in stile barocco e trabeazioni: proprio le pareti sono adornate da tre grossi dipinti, di 6 metri d'altezza per 8 di lunghezza, tutti di Sebastiano Conca e che rappresentano il ritrovamento del crocifisso sulle onde del mare. La sagrestia presenta otto porte che danno sia sulla chiesa, sia al convento, sia al coro e quattro finestre, di cui due finte, in modo da assicurare una luminosit\u00e0 soffusa. Sull'altare principale, in una teca adornata da putti, il crocifisso. Il soffitto presenta presenta un dipinto circolare, raffigurante l'apoteosi di san Francesco di Paola, del 1769, opera di Giacinto Diano.\nNella cripta, dove si accede tramite una scala dalla navata centrale, \u00e8 conservato il pozzo nel quale venne ritrovato il quadro della Madonna: questa venne costruita subito dopo la creazione della prima chiesa e fu dedicata alla Madonna del Carmine; al suo interno riposavano le spoglie di personaggi di spicco della cittadina stabiese. Fu rifatta agli inizio del XX secolo e consacrata il 24 aprile 1904: l'altare maggiore, donato da papa Pio X, \u00e8 sormontato da un bassorilievo del '500 che rappresenta la Vergine del Carmelo con ai suoi piedi le anime del purgatorio, che chiedono la liberazione dalla fiamme. In un'altra sala dell'ipogeo, si conservano le spoglie di alcuni caduti della prima guerra mondiale. Il campanile fu costruito nel 1585, per essere utilizzato come torre sia campanaria, sia di avvistamento dei saraceni, incursori della zona: alto 33 metri, la parte bassa \u00e8 a pianta quadrata, mentre la zona della cella campanaria \u00e8 ottagonale, coronata da una merlatura; al centro, verso il piazzale, \u00e8 posizionato un orologio in maioliche celesti."}
{"id": "3576105", "revid": "46931", "url": "https://it.wikipedia.org/wiki?curid=3576105", "title": "Mbya Guaran\u00ed", "text": ""}
{"id": "3576108", "revid": "135491", "url": "https://it.wikipedia.org/wiki?curid=3576108", "title": "61\u00b0 Festival di Cannes", "text": ""}
{"id": "3576111", "revid": "380654", "url": "https://it.wikipedia.org/wiki?curid=3576111", "title": "Rebellion (WWE)", "text": "Rebellion \u00e8 stato un evento in pay-per-view di wrestling organizzato annualmente dalla World Wrestling Federation/Entertainment tra il 1999 e il 2002.\nInsieme ad \"Insurrextion\", era uno dei due Pay-per-view a svolgersi in Inghilterra."}
{"id": "3576112", "revid": "287204", "url": "https://it.wikipedia.org/wiki?curid=3576112", "title": "Guarigione del muto indemoniato", "text": "La guarigione del muto indemoniato \u00e8 uno dei miracoli attribuiti a Ges\u00f9 raccontato solo nel \"Vangelo secondo Matteo\" (). Il miracolo tende a confondersi con la guarigione del cieco e muto indemoniato, raccontato dal \"Vangelo secondo Matteo\" e dal \"Vangelo secondo Luca\". \nSecondo Matteo, dopo che i due ciechi sanati da Ges\u00f9 si furono allontanati, gli fu condotto un uomo muto per una possessione diabolica. Ges\u00f9 scacci\u00f2 il demonio e l'uomo riprese a parlare. Il popolo con stupore diceva: \"Non si \u00e8 mai vista una cosa simile in Israele!\".\nMa i farisei discutevano fra loro: \"Egli scaccia i demoni per opera del principe dei demoni\"."}
{"id": "3576113", "revid": "253269", "url": "https://it.wikipedia.org/wiki?curid=3576113", "title": "Paola Mori", "text": "Biografia.\n\u00c8 stata la terza moglie dell'attore e regista Orson Welles, che spos\u00f2 nel 1955 e dal quale ebbe una figlia, Beatrice (lo stesso nome della madre di Welles), nata il 13 novembre dello stesso anno. Si erano conosciuti l'anno precedente a un \"party\" sul \"set\" del film \"Il maestro di Don Giovanni\" (1954) e per Welles, che aveva divorziato nel 1948 da Rita Hayworth, fu amore a prima vista.\nLa coppia rimase sposata dal 1955 fino alla morte di lui, avvenuta nel 1985. La Mori mor\u00ec l'anno seguente a 57 anni di et\u00e0, in seguito a un incidente stradale occorsole in Nevada. I due non divorziarono mai, pur vivendo di fatto da tempo separati, poich\u00e9 nel 1962 Welles aveva intrapreso una relazione con l'artista croata Oja Kodar, conosciuta durante la lavorazione del film \"Il processo\" (1962)."}
{"id": "3576114", "revid": "106456", "url": "https://it.wikipedia.org/wiki?curid=3576114", "title": "San Wigberto", "text": ""}
{"id": "3576120", "revid": "1310927", "url": "https://it.wikipedia.org/wiki?curid=3576120", "title": "Maccabi Ironi Ashdod", "text": "Il Maccabi Ironi Ashdod (), noto semplicemente come Ironi Ashdod, \u00e8 una societ\u00e0 calcistica di Ashdod (Israele).\nStoria.\nFondato nel 1961. La squadra ha fatto la storia nella Liga Bet, nella stagione 1979-80. raggiunse per la prima volta la seconda divisione del campionato (all'epoca la Liga Alef) nel 1990, conquistando poi la promozione in Liga Leumit, all'epoca la massima serie, nel 1993.\nRetrocesso al termine della stagione 1994-1995, l'Ironi Ashdod riguadagn\u00f2 la promozione in Liga Leumit nel 1996-1997.\nDue anni dopo, al termine del campionato 1998-1999, l'ultimo con la denominazione \"Liga Leumit\", l'Ironi Ashdod si fuse con l'altra compagine cittadina, i rivali dell'Hapoel Ashdod, formando l'M.S.Ashdod.\nRifondazione del club nelle divisioni inferiori.\nDurante il campionato 2014-2015, tuttavia, i tifosi dell'Ashdod gi\u00e0 sostenitori del Maccabi protestarono contro il presidente Jacky Ben-Zaken sia per la pessima stagione della squadra (che avrebbe terminato all'ultimo posto, con conseguente retrocessione in Liga Leumit), sia per la decisione (annunciata, anche se in seguito ritirata) di voler ribattezzare la societ\u00e0 \"Hapoel Ashdod\" facendole indossare una divisa rossa.\nPer l'intera stagione 2014-2015, i tifosi di provenienza Maccabi, non sentendosi pi\u00f9 rappresentati dall'Ashdod, si aggregarono di volta in volta alle tifoserie avversarie, per poi rifondare, nel 2015, il Maccabi Ironi Ashdod.\nPeraltro, nel medesimo periodo, anche una parte della restante tifoseria dell'Ashdod ha rifondato l'Hapoel Ashdod, dunque portando, in poco tempo, da una a tre il numero delle compagini della citt\u00e0."}
{"id": "3576126", "revid": "309403", "url": "https://it.wikipedia.org/wiki?curid=3576126", "title": "Forum Music Village", "text": "I Forum Studios sono gli studi di registrazione fondati a Roma nel 1970 da Luis Bacalov, Ennio Morricone, Piero Piccioni e Armando Trovajoli, il compositore e direttore d\u2019orchestra Bruno Nicolai, i fonici Sergio Marcotulli e Pino Mastroianni, e il manager Enrico De Melis. Sono gli studi di registrazione italiani pi\u00f9 importanti in termini di patrimonio e acustica, con una superficie totale di pi\u00f9 di mille metri quadrati di spazio dedicato alla registrazione e post-produzione musicale.\nGli studi sorgono negli ambienti inferiori della Basilica del Sacro Cuore Immacolato di Maria in piazza Euclide, nel quartiere Pinciano, progettata dall\u2019architetto Armando Brasini negli anni \u201820 del secolo scorso e inaugurata nel 1952.\nDal 1970 a oggi i Forum Studios hanno ospitato compositori come Ennio Morricone, Jerry Goldsmith, Leonard Bernstein, Bill Conti, Alexandre Desplat, Jan A. P. Kaczmarek, Dario Marianelli, Vangelis, Jean-Michel Jarre e Georges Garvarentz, insieme a grandi registi come Sergio Leone, Francis Ford Coppola, Vittorio Gassman, Brian De Palma, Giuseppe Tornatore, Oliver Stone, Franco Zeffirelli, Federico Fellini, Barry Levinson, Wolfgang Petersen, e Adrian Lyne; oltre a grandi artisti del mondo pop, rock e jazz come Quincy Jones, The Beach Boys, Leonard Bernstein, Bruce Springsteen, Placido Domingo, Morrissey, Andrea Bocelli, John Legend, Charles Aznavour, Laura Pausini, Will.I.Am, Kanye West, Red Hot Chilli Peppers, Yo-Yo Ma, Jon Bon Jovi, Am\u00e0lia Rodrigues, Tiziano Ferro, 2Cellos, Lang Lang, Pino Daniele, Gino Vannelli, Cher, Eros Ramazzotti, Danger Mouse e Daniele Luppi, Mario Biondi, Giovanni Allevi, Riccardo \u201cRichard\u201d Cocciante, Zucchero \u201cSugar\u201d Fornaciari, Negramaro, Fabrizio De Andr\u00e8, Francesco Guccini, Claudio Baglioni, Renato Zero, Jovanotti, Gianni Morandi, Mauro Pagani, New Trolls, i Goblins.\nAi Forum Studios sono state registrate le colonne sonore vincitrici di Premi Oscar alla Migliore Colonna Sonora come: \"Il Postino,\" (musiche di Luis Bacalov), \"La vita \u00e8 bella\" (musiche di Nicola Piovani), \"The Hateful Eight\" (musiche di Ennio Morricone, a cui si aggiunge \"Nuovo Cinema Paradiso\", Oscar al Miglior Film in Lingua Straniera (musiche di Ennio Morricone e Andrea Morricone).\nLa storia.\nLa fondazione, Ortophonic (1970-1979).\nAlla fine degli anni '60 Enrico De Melis, manager della sezione Colonne Sonore della RCA Italiana, viene a sapere della disponibilit\u00e0 degli spazi sotterranei della Basilica del Sacro Cuore Immacolato di Maria e della conseguente possibilit\u00e0 di realizzare e fondare degli studi di registrazione. Il progetto viene presentato al compositore e direttore d\u2019orchestra Bruno Nicolai, ai fonici Sergio Marcotulli e Pino Mastroianni, e al compositore e arrangiatore Armando Trovajoli che coinvolge immediatamente i colleghi Luis Bacalov, Ennio Morricone e Piero Piccioni. Vengono cos\u00ec fondati il 5 maggio del 1970 gli studi Ortophonic.\nDal 1970 al 1979, sotto la sapiente direzione dei Maestri e di De Melis, gli studi sono uno dei massimi punti di riferimento per la discografia nazionale, ospitando personalit\u00e0 del calibro di Fabrizio De Andr\u00e8, Mireille Mathieu e Gato Barbieri - oltre ai Maestri fondatori -, partecipando alla realizzazione di grandi capolavori tra discografia e colonna sonora: da \"Storia di un impiegato\", a \"Concerto Grosso per i New Trolls\", fino alle musiche di \"Ultimo tango a Parigi\", \"Profondo Rosso\", \"Febbre da Cavallo\" e \"Aggiungi un posto a tavola\", nella prima messa in scena con un indimenticabile Johnny Dorelli.\nLa perfetta acustica, l\u2019eccezionale capienza della sala A adibita alle grandi formazioni orchestrali, il sapiente lavoro degli ingegneri del suono e la fervida creativit\u00e0 e maestria delle pi\u00f9 importanti firme della musica da film e pop italiana consentirono un rapido sviluppo e popolarit\u00e0 alla struttura che in meno di un decennio fu considerata, a livello nazionale e internazionale, un autentico \u201ctempio del suono\u201d, ogni giorno testimone della nascita di centinaia di produzioni discografiche.\nLo sviluppo internazionale, Studi Forum (1979-1996).\nNel 1979 la struttura cambi\u00f2 il suo nome in Studi Forum e venne rilevata da Franco Patrignani: stimato ingegnere del suono proveniente da una lunga esperienza in RCA e nei Sonic Studios che, insieme alla moglie Emma Gibellini, guid\u00f2 gli studi per oltre un ventennio stimolandone la crescita e la reputazione a livello tecnico e manageriale, grazie ad un costante lavoro di aggiornamento delle tecnologie nel passaggio dall\u2019era analogica al digitale.\n\u00c8 questa l\u2019epoca di massimo sviluppo internazionale degli Studios, che accoglieranno tra le loro mura personalit\u00e0 come i Duran Duran, George Garvarentz, gli Inti-Illimani, Leonard Bernstein, Alex North, Chet Baker, Maurice Jarre, Jerry Goldsmith, Evan Lurie, Roman Vlad, Vangelis e molti altri. Insieme a loro, anche i grandi interpreti della tradizione musicale italiana: Renato Zero, Raffaella Carr\u00e0, Claudio Baglioni, Fred Bongusto, Nicola Piovani, Domenico Modugno, Adriano Celentano, Renzo Arbore, Riz Ortolani, Massimo Ranieri, Zucchero, Francesco De Gregori, Jovanotti, Alex Britti, Franco Battiato, Andrea Bocelli e molti altri ancora.\nGli studi continueranno a essere ampiamente frequentati anche dai quattro maestri fondatori che proprio in questi anni realizzeranno grandissimi capolavori tra cui i premi Oscar \"Nuovo Cinema Paradiso\" (E. Morricone) e \"Il Postino\" (L. Bacalov) e altri titoli indimenticabili come \"C\u2019era una volta in America\" (E. Morricone). \nSono innumerevoli i premi nazionali e internazionali che conquistano le opere nate negli studi in questi anni, tra dischi di platino, Oscar, David di Donatello, Orsi di Berlino e Nastri d\u2019Argento.\nIl grande passo, Forum Music Village (1996-2020).\nPassano oltre vent\u2019anni e il cambio di rotta \u00e8 maturo per gli studi, che necessitano di un ammodernamento nelle attrezzature e nella gestione.\nNasce nel 1996 Forum Music Village e sar\u00e0 Marco Patrignani (figlio di Franco ed Emma), produttore e imprenditore culturale, che si caricher\u00e0 sulle spalle l\u2019onere di conservare l\u2019eredit\u00e0 delle storiche sale in piazza Euclide e ampliare l\u2019attivit\u00e0 dell\u2019azienda attraverso la produzione di eventi dal vivo fuori dagli studi e cine-concerti. Tra le attivit\u00e0, la creazione, nel 2010, dell\u2019Orchestra Italiana del Cinema, prima compagine sinfonica - presieduta dallo stesso Patrignani - dedicata all\u2019interpretazione dal vivo della musica per cinema nazionale e internazionale e che porter\u00e0 per la prima volta nei teatri e auditorium Italiani la serie di cine-concerti di \"Harry Potter\" e all\u2019interno del Colosseo \"Il Gladiatore\" in cine-concerto, per un evento benefico in collaborazione con la fondazione Bill &amp; Melinda Gates, il Rotary Club e alla presenza del premio Oscar Russell Crowe.\nMa la vita degli studi di registrazione non si ferma: in seguito a un ingente ammodernamento tecnologico, a governare e coordinare l\u2019attivit\u00e0 delle sale giunge Fabio Patrignani, fratello di Marco e tra i migliori ingegneri del suono tutt\u2019oggi in circolazione, che vanta importanti collaborazioni nazionali e internazionali, dalla musica da film al pop, rock e jazz - tra i tanti Ennio Morricone, Nicola Piovani, Julian Lennon, Dolores O\u2019Riordan, Danger Mouse, Vangelis e 2Cellos.\nDalla fondazione del \"Forum Music Village\" innumerevoli artisti e compositori si sono succeduti nelle storiche sale, coprendo come mai prima d\u2019ora lo spettro musicale e di produzione, plasmando gli studi e rendendoli una vera e propria culla di grandi successi: dai premi Oscar de \"La vita \u00e8 Bella\" (N. Piovani) e \"The Hateful Eight\" (E. Morricone) ai dischi di platino di Renato Zero, Claudio Baglioni, Morrissey, Giorgia, Placido Domingo, Il Volo e Andrea Bocelli, ospitando produttori del calibro di Bob Ezrin, Rob Ellis e Robert Kraft, registi di fama mondiale come Bernardo Bertolucci, Steno, Dario Argento, Federico Fellini, Mario Monicelli, Sergio Leone, Giuseppe Tornatore, i Fratelli Taviani, Pupi Avati, Franco Zeffirelli, Dino Risi, Brian De Palma, Oliver Stone e Barry Levinson.\nIl nuovo corso, Forum Studios (2020-...).\nDopo venticinque anni di grandi successi, tra studio, orchestra ed eventi, e a 50 anni dalla fondazione degli studi, nel 2020 \"Forum Music Village\" forte della sua esperienza multidisciplinare, avvia una importante operazione di rebranding - in collaborazione con il giovane studio grafico IMPERIA - creando i Forum Studios che comprendono: gli storici studi di registrazione in piazza Euclide; il Forum Theatre (gi\u00e0 teatro Euclide), il primo teatro immersivo e multidisciplinare nel centro della capitale; il Limbus Club, un club esclusivo all\u2019interno della struttura degli studi; il consolidamento dell\u2019expertise e delle infrastrutture per la produzione di eventi dal vivo, streaming e multimediali, con tecnologie di altissimo livello audio e video; il prosieguo e ampliamento dell\u2019attivit\u00e0 concertistica dell\u2019Orchestra Italiana del Cinema, in Italia e all\u2019estero con i tour mondiali in Cina, Arabia Saudita e molto altro ancora.\nTra analogico e digitale.\nLe tecnologie.\nIn cinquant'anni di storia, i Forum Studios hanno pi\u00f9 volte ammodernato le tecnologie di registrazione, passando dai macchinari analogici a nastro, ai pi\u00f9 moderni software e banchi digitali.\nDi seguito una breve lista di macchinari storici ancora presenti nelle strutture degli studi:\nOltre ai macchinari, sono presenti all'interno delle sale delle vere e proprie \"strutture sonore\", come per esempio le quattro camere d'eco storiche del 1970, di cui una ancora funzionante e cablata con lo Studio A - e il cui inconfondibile suono si pu\u00f2 ascoltare nel brano \"Dear God please help me\", contenuta nell'album \"Ringleaders of the tormentors\" del pluripremiato artista britannico Morrissey.\nGli strumenti musicali.\nNegli studi sono inoltre presenti diversi strumenti musicali originali del 1970, soprattutto orchestrali.\nAlcuni di questi hanno suonato in importanti opere musicali:"}
{"id": "3576129", "revid": "84804242", "url": "https://it.wikipedia.org/wiki?curid=3576129", "title": "Hilde", "text": ""}
{"id": "3576130", "revid": "135491", "url": "https://it.wikipedia.org/wiki?curid=3576130", "title": "62\u00b0 Festival di Cannes", "text": ""}
{"id": "3576132", "revid": "216401", "url": "https://it.wikipedia.org/wiki?curid=3576132", "title": "Coppa Citt\u00e0 di Stresa", "text": ""}
{"id": "3576133", "revid": "135491", "url": "https://it.wikipedia.org/wiki?curid=3576133", "title": "63\u00b0 Festival di Cannes", "text": ""}
{"id": "3576140", "revid": "1748167", "url": "https://it.wikipedia.org/wiki?curid=3576140", "title": "Assi Dayan", "text": "Nel corso della sua carriera Dayan ha vinto sette Israeli Academy Award e ha ottenuto altre cinque candidature per lo stesso premio. Nel 1971 \u00e8 stato candidato ad un Golden Globe per il miglior attore debuttante per la sua interpretazione di Romain Kacew nel film \"Promessa all'alba\" di Jules Dassin.\nBiografia.\nAssi Dayan \u00e8 nato a Nahalal, figlio del generale israeliano Moshe Dayan e di sua moglie Ruth. Nel febbraio del 1970, Dayal prese un volo per Londra della compagnia aerea El Al che venne dirottato da dei terroristi arabi a Monaco di Baviera. Nel marzo del 2009, Dayan \u00e8 stato incriminato con l'accusa di uso di droghe e di violenze sulla propria fidanzata. Sulla scia di una precedente condanna per possesso di droghe, ha ricevuto una sospensione condizionale della pena e, in seguito al patteggiamento, \u00e8 stato condannato a 200 ore di lavori socialmente utili. Dayan ammise di essere in possesso di cocaina per uso personale. Nel novembre del 2009, Dayan \u00e8 stato colpito da un forte attacco cardiaco e sottoposto ad un'angioplastica presso l'Ichilov Hospital a Tel Aviv.\nLa sorella di Dayan \u00e8 la scrittrice e politica Yael Dayan. Assi Dayan si \u00e8 sposato tre volte e ha avuto quattro figli: Amalia, Avner, Lior Dayan e Assia Neumann. La sua figlia Amalia, nata da Dayan e Aharona Melkind, \u00e8 un'importante collezionista d'arte. Lior Dayan, nato da Dayan e dall'attrice britannica Caroline Langford, \u00e8 uno scrittore e giornalista. Nel 1999, la moglie di Dayan, Vered Tandler-Dayan, ha realizzato un documentario su Assi Dayan, intitolato \"Living, Period\".\nCarriera.\nNel 1967 Dayan si \u00e8 affermato come attore cinematografico e come icona israeliana nel film \"Hu Halach B'Sadot\", un adattamento di Yosef Millo di un romanzo di Moshe Shamir. Nello stesso anno \u00e8 apparso nel film \"Sayarim\" di Micha Shagrir, su un gruppo di combattenti d'\u00e9lite in missione per catturare il comandante di una squadra fedayyin. Nel 1969, Dayan ha recitato nel film statunitense \"Di pari passo con l'amore e la morte\", diretto da John Huston, insieme alla figlia di quest'ultimo. Ha interpretato Giora Geter, proprietario di un pub di Tel Aviv, nel film \"Ad Sof Halaylah\" di Eitan Green. Nel 1984, Dayan ha un ruolo secondario come prigioniero nel film \"Oltre le sbarre\" di Uri Barbash, descritto come un'importante pietra miliare del cinema israeliano sulla politica. Altri ruoli comprendono quello di Shuki nel film \"La notte dei falchi\", su un raid israeliano ad Entebbe, candidato ad un Oscar al miglior film straniero.\nNel 1976 Assi Dayan ha diretto il film \"Giv'at Halfon Eina Ona\", una commedia su un gruppo di uomini che lavora come riserva militare nella penisola del Sinai. Nel 1992 Dayan ha sceneggiato e diretto \"Ha-Chayim Al-Pi Agfa\", un film che mostra la vita in un pub di Tel Aviv e che \u00e8 una critica molto dura della societ\u00e0 israeliana del tempo. La pellicola \u00e8 stata candidata ad un Orso d'oro al Festival internazionale del cinema di Berlino del 1993 e ha vinto la \"Menzione d'onore\".\nTra il 2005 e il 2008, Dayan ha interpretato il ruolo protagonista nella serie televisiva israeliana \"BeTipul\", quello dello psicologo Reuven Dagan, per un totale di 80 episodi. Il suo personaggio \u00e8 stato interpretato da Gabriel Byrne nell'adattamento statunitense \"In Treatment\", trasmesso da HBO."}
{"id": "3576142", "revid": "106908", "url": "https://it.wikipedia.org/wiki?curid=3576142", "title": "Hapoel Ashdod", "text": "L'Hapoel Ashdod () \u00e8 stata una societ\u00e0 calcistica di Ashdod (Israele).\nFondato negli anni sessanta, non ha mai raggiunto la promozione massima divisione, sfiorata al termine della stagione 1997-1998, chiusa con un terzo posto in classifica nel campionato di seconda divisione.\nDue anni dopo, gravi problemi finanziari ne fecero disporre da parte dell'IFA la retrocessione in quarta divisione (la Liga Bet). Tuttavia, la societ\u00e0 opt\u00f2 per la fusione con il club concittadino dell'Ironi Ashdod (militante in Liga Leumit, all'epoca la massima serie), fondando l'attuale Moadon Sport Ashdod."}
{"id": "3576146", "revid": "278239", "url": "https://it.wikipedia.org/wiki?curid=3576146", "title": "Campovolo 2.0", "text": ""}
{"id": "3576149", "revid": "135491", "url": "https://it.wikipedia.org/wiki?curid=3576149", "title": "64\u00b0 Festival di Cannes", "text": ""}
{"id": "3576151", "revid": "287204", "url": "https://it.wikipedia.org/wiki?curid=3576151", "title": "Pierre d'Angicourt", "text": "Inizi\u00f2 la sua carriera presso il regno di Sicilia come \"magister\", e \"maczoniero\", guadagn\u00f2 il titolo di \"miles\", rientrando nella cerchia ristretta di Carlo I d'Anj\u00f2, attestandosi come \"familiares,\" e dal 1278 lavor\u00f2 come \"Protomagister operum Curie\" e contribu\u00ec alla diffusione della cultura gotica francese nell'Italia meridionale. Si ritiene tra le altre cose attribuibile a lui l'introduzione dell'uso delle mura a scarpa e delle torri di difesa circolari nella ristrutturazione dei castelli angioini dell'Italia meridionale sul finire del XIII secolo. Ebbe in dono dal sovrano i territori di \"Montoroni\" e \"Mallani\" in Basilicata.\nTra le opere in cui \u00e8 documentata la sua partecipazione attiva vi sono i castelli di Lucera dal 1269 al 1282, Canosa dal 1271, dal 1277 oper\u00f2 presso Bari, Barletta, Mola di Bari, Villanova di Ostuni, Brindisi, Melfi, Manfredonia, la torre della Leonessa. \nInoltre sono molto discusse e nell'ordine delle ipotesi, le attribuzioni del coro della cattedrale di Barletta, di Castel Nuovo, oltre alle chiese napoletane di San Domenico, San Gennaro, Sant'Eligio e alla Basilica di San Lorenzo Maggiore; non \u00e8 accertato inoltre il suo probabile ruolo di castellano di Castel dell'Ovo del 1300. "}
{"id": "3576153", "revid": "1543377", "url": "https://it.wikipedia.org/wiki?curid=3576153", "title": "Malaysia ai Giochi della XXIX Olimpiade", "text": "La Malaysia ha partecipato alle Giochi della XXIX Olimpiade di Pechino, svoltisi dall'8 al 24 agosto 2008, con una delegazione di 32 atleti."}
{"id": "3576161", "revid": "1546219", "url": "https://it.wikipedia.org/wiki?curid=3576161", "title": "1, 2, to the Bass", "text": "1, 2, to the Bass \u00e8 un album di Stanley Clarke pubblicato dalla Epic nel 2003."}
{"id": "3576164", "revid": "124196220", "url": "https://it.wikipedia.org/wiki?curid=3576164", "title": "Venus Bucure\u0219ti", "text": "Il Venus Bucure\u0219ti \u00e8 stata una societ\u00e0 calcistica rumena con sede nella citt\u00e0 di Bucarest, fondata il 5 luglio 1915. Dominatrice del calcio rumeno dalla fine degli anni venti a tutti gli trenta insieme al Ripensia Timi\u0219oara, ha vinto 7 scudetti. Dopo la seconda guerra mondiale, alla ripresa dell'attivit\u00e0 agonistica, ha disputato due stagioni in Divizia B e una in Divizia C prima di sciogliersi.\nStoria.\nLa fondazione e gli scudetti.\nIl club venne fondato nel 1915 nel quartiere Grivi\u021ba-Buze\u0219ti, situato nei pressi della stazione ferroviaria Bucure\u0219ti Nord. Con la ripresa del campionato dopo la prima guerra mondiale il Venus alla prima partecipazione vinse il titolo nella stagione 1919-20.\nDalla stagione 1921-22 il campionato cambi\u00f2 struttura, passando ai gironi regionali prima delle finali nazionali. Il Venus riusc\u00ec spesso a qualificarsi per la fase nazionale non andando per\u00f2 oltre le semifinali. Il terzo titolo arriv\u00f2 nel 1928-29 e il quarto nel 1931-32. Con la riforma del campionato nel 1932 il club venne ammesso in Divizia A dove rest\u00f2 fino alla soppressione del campionato a causa della seconda guerra mondiale.\nNegli anni '30 vinse altri quattro titoli, il pi\u00f9 netto nella stagione 1938-1939 quando il distacco dalla seconda in classifica fu di 9 punti.\nIl dopoguerra e lo scioglimento.\nIl primo campionato del dopoguerra, il 1946-47, vide il Venus partecipare alla Divizia B e termin\u00f2 il proprio girone al quinto posto, mentre l'anno successivo venne retrocesso nella terza serie dopo aver terminato il campionato al penultimo posto.\nNel 1948 il Partito Comunista Rumeno promulg\u00f2 una legge secondo la quale ogni societ\u00e0 doveva essere affiliata ad un sindacato o a un ente governativo. Il Venus si consorzi\u00f2 con le \"Uzinele Comunale Bucure\u0219ti\" diventando Venus UCB e partecip\u00f2 alla Divizia C, disputando un anonimo girone nei bassifondi della classifica. Al termine della stagione, con la soppressione della Divizia C, il club si sciolse.\nLa coppa di Romania mai vinta.\nNonostante i numerosi successi in campionato, il Venus non riusc\u00ec mai a conquistare la coppa nazionale, manifestazione dove trionfavano il Ripensia e il . Contro la squadra della capitale disput\u00f2 la sua unica finale nell'edizione 1939-40. In un'epoca dove in caso di parit\u00e0 dopo i tempi supplementari la partita veniva ripetuta, questa finale venne giocata 4 volte tra aprile e novembre 1940 per un punteggio totale di 10-9..\nStemma.\nFin dalla fondazione, lo stemma era composto da una stella a otto punte bianca con scritto VENUS in centro su sfondo nero.\nCompetizioni internazionali.\nL'ingresso della Romania tra le nazioni partecipanti alla Coppa Mitropa ha permesso ai suoi club pi\u00f9 prestigiosi di confrontarsi con le squadre di altri paesi. Il Venus partecip\u00f2 alle edizioni del 1937, 1939 e 1940 venendo sempre eliminata al primo turno con un bilancio di 5 sconfitte e un'unica vittoria contro il Bologna nel 1939\nStadio.\nDal 1931 il club giocava nello Stadionul Venus avveniristico impianto con 15.000 posti che nel 1935 ospit\u00f2 la prima partita in notturna in Romania. Venne demolito nel 1948"}
{"id": "3576167", "revid": "729019", "url": "https://it.wikipedia.org/wiki?curid=3576167", "title": "Centro Sportivo Aeronautica Militare", "text": "Il Centro Sportivo Aeronautica Militare \u00e8 una societ\u00e0 polisportiva facente capo all'Aeronautica Militare Italiana.\nIl centro sportivo ha sede a Vigna di Valle, frazione di Bracciano (Citt\u00e0 metropolitana di Roma), a circa 30 km a nord-ovest del centro di Roma. Il colore del club \u00e8 azzurro. Gi\u00e0 negli anni 1950, gli sportivi dell'Aeronautica Militare gareggiavano sotto l'acronimo MDA Roma, sotto l'egida dell'allora ancora parzialmente indipendente Ministero dell'Aeronautica, poi accorpato al Ministero della difesa. Numerosi atleti del C.S. Aeronautica hanno vinto medaglie ai Giochi olimpici.\nStoria.\nNel 1964, lo Stato italiano decise di professionalizzare le attivit\u00e0 sportive nell'ambito militare e della polizia, fondando il Centro nello stesso anno. Il nuovo centro sportivo \u00e8 stato realizzato su un ex campo d'aviazione di Vigna di Valle, sulle rive del lago di Bracciano, e messo a disposizione degli sportivi dell'aviazione militare che ancora operavano con il nome di MDA Roma. Sul vecchio campo d'aviazione \u00e8 stato costruito un campo in erba naturale per l'hockey su prato con una pista di atletica. Il grande hangar \u00e8 diventato una palestra per la pallacanestro. Le prime discipline sportive assegnate dal Ministero della Difesa comprendevano il bob, l'hockey su prato e il pattinaggio a rotelle.\nNegli anni 1980, il centro sportivo \u00e8 stato ulteriormente ampliato e modernizzato. Il C.S. Aeronautica aveva due obiettivi: continuare a promuovere gli atleti competitivi che avevano completato il servizio militare e offrire sport ricreativi a tutto il personale dell'Aeronautica Militare.\nFino al 2000, la promozione degli sport agonistici fu incentrata sulla scherma, l'atletica, la pallacanestro, la vela e l'equitazione. Da allora, altri sport si sono aggiunti successivamente: pallavolo (2001), ginnastica (2003), tiro con l'arco (2006), tennistavolo (2007), tiro a segno e beach volley (2009).\n23 atleti del C.S. Aeronautica hanno partecipato ai Giochi Olimpici 2016 a Rio.\nLo sport ricreativo \u00e8 ora passato in secondo piano a favore dello sport agonistico.\nPrincipali sportivi.\nVengono praticate diverse discipline: scherma, pattinaggio, canoa, tiro con l'arco, pattinaggio su ghiaccio, vela.\nIn atletica leggera sono diversi gli atleti di punta appartenenti a questo corpo sportivo. In particolare nel 2011 si \u00e8 messa in luce la staffetta 4\u00d7100 metri con il tempo di 39\"37 stabilito in Coppa Italia, con i seguenti quattro velocisti:\nDa settembre 2018 \u00e8 entrata a far parte del gruppo sportivo, l'atleta della Nazionale Italiana di ginnastica ritmica Alexandra Agiurgiuculese.\nHockey su prato.\nTra il 1962 e il 1971, la squadra di hockey (che giocava in maglie bianche con strisce diagonali blu e rosse e pantaloni bianchi), divenne sette volte campione italiano con il nome di MDA Roma. Nella classifica del maggior numero di titoli nazionali di hockey su prato, la MDA Roma \u00e8 al terzo posto dietro ai campioni S.G. Ansicora di Cagliari (23 campionati) e HC Genova (9 campionati). Ad oggi, l'MDA Roma \u00e8 il club italiano di maggior successo sulla scena internazionale: nelle quattro partecipazioni alla EuroHockey Club Champions Cup, il club ha raggiunto la finale due volte. Alla premi\u00e8re della competizione nel 1969 al Wellington RTHC di Bruxelles, la squadra ha perso la finale 0:1 contro il campione spagnolo Club Egara. Due anni dopo, la MDA ospit\u00f2 a Roma il Torneo di Coppa Europa e in finale, davanti a 10.000 spettatori nel Velodromo Olimpico, perse solo contro i campioni tedeschi della SC Francoforte 1880. Nel 1971, la squadra fu premiata con la Medaglia al Merito del Ministero della Difesa per i suoi successi nazionali e internazionali. Tuttavia, la squadra fu sciolta e divisa tra l'HC Napoli e il Levante Assicurazioni. La maggior parte dei giocatori divenne campione d'Italia con il Napoli nel 1973 e 1974."}
{"id": "3576169", "revid": "298229", "url": "https://it.wikipedia.org/wiki?curid=3576169", "title": "C.S. Aeronautica Militare", "text": ""}
{"id": "3576171", "revid": "599013", "url": "https://it.wikipedia.org/wiki?curid=3576171", "title": "Piet\u00e0 (Ribera Napoli)", "text": "La Piet\u00e0 \u00e8 un dipinto olio su tela (264\u00d7170 cm) del 1637 di Jusepe de Ribera conservato nella cappella del Tesoro Nuovo della certosa di San Martino di Napoli.\nStoria.\nLa tela fu commissionata dal padre priore Giovan Battista Pisante all'inizio del 1637 e pagata 400 ducati il 3 ottobre dello stesso anno. Il dipinto \u00e8 in ordine cronologico la prima delle opere che il pittore ha eseguito nella certosa di Napoli.\nLa tela, pensata in origine per ornare la sacrestia della certosa e poi solo successivamente ricollocata nella cappella del Tesoro Nuovo, fu sin da subito particolarmente apprezzata in maniera entusiastica nell'ambito napoletano, al punto che il marchese de Sade la ritenne pi\u00f9 preziosa di tutti gli ori e gli argenti conservati nelle teche dell'ambiente mentre il pittore francese Jean-Honor\u00e9 Fragonard ne rimase cos\u00ec colpito che volle farne una copia in un suo disegno durante il suo viaggio in Italia. Un'altra copia invece fu commissiona dallo zar di Russia Nicola I ad un suo pittore di corte nel corso della met\u00e0 dell'Ottocento, dopo che prov\u00f2 invano ad acquistare l'opera con un'offerta di 40.000 piastre d'argento.\nDescrizione e stile.\nLa \"Piet\u00e0\" \u00e8 uno dei dipinti di massimo livello qualitativo raggiunto dallo Spagnoletto; il tema che affronta in quest'opera tuttavia non \u00e8 totalmente originale all'autore, infatti anni addietro la data di esecuzione di questa tela egli esegu\u00ec diverse altre opere a medesimo soggetto delle quali le pi\u00f9 prestigiose e quelle che in maniera pi\u00f9 evidente assomigliano a questa della certosa, soprattutto nelle figure e forme della Maddalena e del san Giovanni, sono conservate una alla National Gallery di Londra, datata 1620, e l'altra (copia della prima) al museo Thyssen-Bornemisza di Madrid, quest'ultima datata 1633.\nLa versione napoletana vede diversi punti di differenziazione nello stile e nella forma rispetto alle tele a medesimo soggetto effettuate in passato. Qui infatti, una ad avere taglio verticale anzich\u00e9 orizzontale, il primo elemento che salta all'occhio \u00e8 la concentrazione nella scena di pi\u00f9 personaggi tutti compattati al centro della tela e circondanti il Cristo morto, quest'ultimo su di un lenzuolo bianco con le spalle sorrette da san Giovanni mentre la Maddalena posta avanti a lui in terra bacia i suoi piedi. Di pregevole fattura, celata dallo stile del chiaroscuro caravaggesco che nasconde il suo volto straziato dal dolore, \u00e8 l'esecuzione della Maria con le mani congiunte e lo sguardo al cielo verso i due putti che caratterizzano la parte superiore della tela, con in mano uno la corona di spine e l'altro uno dei tre chiudi usati per la crocifissione (gli altri due sono invece collocati sul lenzuolo in prossimit\u00e0 dei piedi). Sullo sfondo a destra, infine, si nota il capo di Giuseppe di Arimatea che ha in mano un martello.\nLo stile chiaroscurale di tutta l'opera trova il suo massimo punto di luce sul corpo di Cristo morto che, illuminato da una luce forte e tenue, assume l'aspetto di una statua marmorea. Il Cristo \u00e8 inoltre in posizione pi\u00f9 obliqua rispetto a quelli delle altre \"Piet\u00e0\" precedenti, scelta questa che \u00e8 servita per rendere la scena pi\u00f9 realistica e dinamica.\nIl dipinto \u00e8 firmato e datato \u00abJusepe de Ribera espanol / F. 1637\u00bb."}
{"id": "3576179", "revid": "124808", "url": "https://it.wikipedia.org/wiki?curid=3576179", "title": "Asaf Dayan", "text": ""}
{"id": "3576182", "revid": "486946", "url": "https://it.wikipedia.org/wiki?curid=3576182", "title": "Regno di Siria (1918-1920)", "text": ""}
{"id": "3576186", "revid": "287204", "url": "https://it.wikipedia.org/wiki?curid=3576186", "title": "Campionati europei under 23 di atletica leggera 2011", "text": "LVIII Campionato europeo under 23 di atletica leggera si \u00e8 disputato a Ostrava, nella Repubblica Ceca, dal 14 al 17 luglio 2011.\nNazioni partecipanti.\nTra parentesi, il numero di atleti partecipanti per nazione.\nRisultati.\nI risultati del campionato sono stati:"}
{"id": "3576188", "revid": "200568", "url": "https://it.wikipedia.org/wiki?curid=3576188", "title": "Bandelin", "text": "Bandelin \u00e8 un comune del Meclemburgo-Pomerania Anteriore, in Germania.\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Z\u00fcssow."}
{"id": "3576189", "revid": "300067", "url": "https://it.wikipedia.org/wiki?curid=3576189", "title": "Jean Jacques da Concei\u00e7\u00e3o", "text": ""}
{"id": "3576190", "revid": "300067", "url": "https://it.wikipedia.org/wiki?curid=3576190", "title": "Jean Jacques da Conceicao", "text": ""}
{"id": "3576191", "revid": "287204", "url": "https://it.wikipedia.org/wiki?curid=3576191", "title": "Gribow", "text": "Gribow \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Z\u00fcssow."}
{"id": "3576192", "revid": "287204", "url": "https://it.wikipedia.org/wiki?curid=3576192", "title": "Gro\u00df Kiesow", "text": "Gro\u00df Kiesow \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Z\u00fcssow."}
{"id": "3576193", "revid": "767487", "url": "https://it.wikipedia.org/wiki?curid=3576193", "title": "Gro\u00df Polzin", "text": "Gro\u00df Polzin \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Z\u00fcssow."}
{"id": "3576195", "revid": "767487", "url": "https://it.wikipedia.org/wiki?curid=3576195", "title": "Klein B\u00fcnzow", "text": "Klein B\u00fcnzow \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Z\u00fcssow."}
{"id": "3576198", "revid": "767487", "url": "https://it.wikipedia.org/wiki?curid=3576198", "title": "Copa Est\u00edmulo", "text": "La Copa Est\u00edmulo fu una competizione che si svolse in Argentina tra il 1920 e il 1929.\nStoria.\nQuesta competizione veniva giocata mentre la Nazionale era impegnata in qualche manifestazione internazionale. Durante l'edizione del 1920 il torneo fu abbandonato dal Banfield che era in testa al gruppo B, e venne quindi dichiarato vincitore l'Hurac\u00e1n, che era il primo classificato del gruppo A. Nel 1929 il campionato ufficiale non poteva essere giocato, e questo torneo lo sostitu\u00ec. In totale furono giocate tre edizioni della Copa Est\u00edmulo."}
{"id": "3576202", "revid": "88740", "url": "https://it.wikipedia.org/wiki?curid=3576202", "title": "K\u00f6lzin", "text": "K\u00f6lzin \u00e8 una frazione del comune di G\u00fctzkow del Meclemburgo-Pomerania Anteriore, in Germania.\nGi\u00e0 comune autonomo, a partire dal 25 maggio 2014 \u00e8 stato incorporato al comune di G\u00fctzkow."}
{"id": "3576203", "revid": "2519", "url": "https://it.wikipedia.org/wiki?curid=3576203", "title": "L\u00fchmannsdorf", "text": "L\u00fchmannsdorf \u00e8 una frazione del comune di Karlsburg nel Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Z\u00fcssow."}
{"id": "3576204", "revid": "1846281", "url": "https://it.wikipedia.org/wiki?curid=3576204", "title": "Supercoppa dei Paesi Bassi 1994", "text": "La Supercoppa dei Paesi Bassi 1994 \u00e8 stata la quinta edizione della Johan Cruijff Schaal.\nSi \u00e8 svolta il 21 agosto 1994 allo Stadio Olimpico di Amsterdam tra l'Ajax, vincitore della Eredivisie 1993-1994, e il Feyenoord, vincitore della KNVB beker 1993-1994.\nA conquistare il titolo \u00e8 stato l'Ajax che ha vinto per 3-0 con reti di Jari Litmanen, Tarik Oulida e Patrick Kluivert."}
{"id": "3576206", "revid": "767487", "url": "https://it.wikipedia.org/wiki?curid=3576206", "title": "Born to Be Wild 3D", "text": "Born to Be Wild 3D \u00e8 un mediometraggio americano del 2011 incentrato sulla storia di oranghi ed elefanti orfani. \u00c8 stato diretto da David Lickley e scritto e prodotto da Drew Fellman. \u00c8 stato distribuito negli Stati Uniti dalla Warner Bros. Pictures e da IMAX Pictures.\nIl trailer \u00e8 stato reso pubblico nel dicembre 2010 durante la proiezione del film \"L'Orso Yoghi\".\nIl film \u00e8 stato distribuito l'8 aprile 2011.\n\u00c8 narrato da Morgan Freeman.\nC'\u00e8 stata un'anteprima del film a Montr\u00e9al (Canada) il 30 marzo 2011 alle 9:30 presso l'IMAX Telus Theatre, nel Montreal Science Centre.\nAccoglienza.\nIl film ha ricevuto straordinarie recensioni positive, in particolare un 98% di punteggio positivo sul sito Rotten Tomatoes (su 41 recensioni).\nColonna Sonora.\nIl brano che accompagna la fine del film \u00e8 \"Wavin' Flag\" del rapper canadese K'naan."}
{"id": "3576207", "revid": "287204", "url": "https://it.wikipedia.org/wiki?curid=3576207", "title": "Murchin", "text": "Murchin \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Z\u00fcssow."}
{"id": "3576208", "revid": "287204", "url": "https://it.wikipedia.org/wiki?curid=3576208", "title": "Rubkow", "text": "Rubkow \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Z\u00fcssow."}
{"id": "3576209", "revid": "2034231", "url": "https://it.wikipedia.org/wiki?curid=3576209", "title": "Tillie K. Fowler", "text": "Biografia.\nNata in Georgia, la Fowler era figlia di Culver Kidd, un politico democratico che lavor\u00f2 per quarantasei anni nel parlamento della Georgia. Il signor Kidd spinse la figlia ad iscriversi alla facolt\u00e0 di legge della Emory University, dove Tillie si laure\u00f2 nel 1967. Poich\u00e9 nessuno studio legale della zona assumeva donne all'epoca, la giovane and\u00f2 a lavorare come consulente legale per il deputato Robert Grier Stephens.\nNel 1971 Tillie spos\u00f2 Buck Fowler e si trasfer\u00ec a Jacksonville, in Florida. Dopo aver cambiato orientamento politico (da democratica a repubblicana), la Fowler fu eletta nelle file del consiglio comunale di Jacksonville, di cui nel 1989 fu eletta presidente. In questo periodo dovette difendersi dalle accuse di discriminazione razziale dovute all'arresto di tre consiglieri afroamericani.\nNel 1992 la Fowler vinse le primarie repubblicane per rappresentare il quarto distretto congressuale della Camera dei Rappresentanti. Nelle elezioni generali dovette affrontare il democratico Charles Edward Bennett, che aveva rappresentato il secondo distretto dal 1949 al 1967 e il terzo distretto dal 1967 a quel momento. La Fowler sfrutt\u00f2 a suo vantaggio la situazione, ideando lo slogan \"otto sono abbastanza\" e promettendo quindi di non servire pi\u00f9 di quattro mandati al Congresso se fosse stata eletta.\nTuttavia poco dopo l'inizio della campagna elettorale la moglie di Bennett si ammal\u00f2 e lui si ritir\u00f2 dalla competizione. I democratici scelsero al suo posto il meno conosciuto Mattox Hair, che non riusc\u00ec a conquistare gli elettori, perdendo contro la Fowler di circa tredici punti percentuali. La Fowler dunque divenne la seconda donna repubblicana eletta alla Camera dalla Florida, dopo Ileana Ros-Lehtinen nel 1989.\nDurante la sua permanenza al Congresso, Tillie Fowler si distinse per il suo credo moderato: sostenne la scelta delle donne di abortire e rifiut\u00f2 ogni tipo di sovvenzione dalla National Rifle Association. Si occup\u00f2 prevalentemente di questioni relative alla difesa e alle basi navali, molto presenti nella zona di Jacksonville da lei rappresentata. Fu inoltre una fervente femminista e intrattenne molte relazioni amichevoli con i colleghi deputati, sia repubblicani che democratici.\nNel 1999 fu eletta vicepresidente della \"House Republican Conference\", un importante caucus del Congresso. La popolarit\u00e0 raggiunta le offriva la possibilit\u00e0 di ricandidarsi nelle elezioni successive ma la Fowler, fedele alla promessa fatta in occasione della sua prima campagna elettorale, decise di non richiedere un quinto mandato agli elettori. Dopo l'addio alla Camera dei Rappresentanti, la Fowler lavor\u00f2 come consulente in uno studio legale e come consigliera del Segretario della Difesa Donald Rumsfeld. Il 2 marzo 2005, a causa di un'improvvisa emorragia cerebrale che l'aveva colpita due giorni prima, Tillie Fowler si spense in un ospedale di Jacksonville."}
{"id": "3576211", "revid": "767487", "url": "https://it.wikipedia.org/wiki?curid=3576211", "title": "Schmatzin", "text": "Schmatzin \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Z\u00fcssow."}
{"id": "3576212", "revid": "110157", "url": "https://it.wikipedia.org/wiki?curid=3576212", "title": "Wrangelsburg", "text": "Wrangelsburg \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Z\u00fcssow."}
{"id": "3576214", "revid": "74801", "url": "https://it.wikipedia.org/wiki?curid=3576214", "title": "Ziethen (Meclemburgo)", "text": "Ziethen \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Z\u00fcssow."}
{"id": "3576217", "revid": "287204", "url": "https://it.wikipedia.org/wiki?curid=3576217", "title": "Z\u00fcssow", "text": "Z\u00fcssow \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Z\u00fcssow."}
{"id": "3576219", "revid": "1305772", "url": "https://it.wikipedia.org/wiki?curid=3576219", "title": "Smash Court Tennis Pro Tournament 2", "text": "Smash Court Tennis Pro Tournament 2, conosciuto in Giappone come , \u00e8 un videogioco di tennis del 2004 per PlayStation 2 della Namco.\nModalit\u00e0 di gioco.\nCi sono diverse modalit\u00e0 di gioco, tra cui \"Arcade\" e \"Pro Tour\", nel quale \u00e8 possibile creare il proprio giocatore e tentare di diventare campione. Ci sono anche le modalit\u00e0 \"Esibizione\", \"Challenge\" e \"Tutorial\".\nGiocatori.\nIl videogioco contiene 16 tennisti reali:\nATP\nWTA\nGiocatori sbloccabili.\nNel gioco ci sono anche dei personaggi segreti che provengono dai popolari giochi Namco \"Tekken\" e \"Soulcalibur\"."}
{"id": "3576230", "revid": "1543377", "url": "https://it.wikipedia.org/wiki?curid=3576230", "title": "Omar Ali Saifuddien III", "text": "A lui \u00e8 dedicata la grande moschea Omar Ali Saifuddien di Bandar Seri Begawan."}
{"id": "3576235", "revid": "110157", "url": "https://it.wikipedia.org/wiki?curid=3576235", "title": "Porfobilinogeno", "text": "Il porfobilinogeno (PBG) \u00e8 un pirrolo. Costituisce un intermedio del metabolismo delle porfirine (tra cui l'eme)."}
{"id": "3576237", "revid": "1846281", "url": "https://it.wikipedia.org/wiki?curid=3576237", "title": "Supercoppa dei Paesi Bassi 1995", "text": "La Supercoppa dei Paesi Bassi 1995 \u00e8 stata la sesta edizione della Johan Cruijff Schaal.\nSi \u00e8 svolta il 16 agosto 1995 allo Stadio Olimpico di Amsterdam tra l'Ajax, vincitore della Eredivisie 1994-1995, e il Feyenoord, vincitore della KNVB beker 1994-1995.\nA conquistare il titolo \u00e8 stato l'Ajax che ha vinto per 2-1 dopo i tempi supplementari con rete di Ronald de Boer nei tempi regolamentari e golden goal su rigore di Patrick Kluivert."}
{"id": "3576239", "revid": "322321", "url": "https://it.wikipedia.org/wiki?curid=3576239", "title": "Diocesi di Drusiliana", "text": "La diocesi di Drusiliana (in latino: \"Dioecesis Drusilianensis\") \u00e8 una sede soppressa e sede titolare della Chiesa cattolica.\nStoria.\nDrusiliana, identificabile con \"Khanguet-El-Kidem\" nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nLa sede \u00e8 conosciuta solo per la presenza dei suoi vescovi alla conferenza svoltasi a Cartagine nel 411, che vide riuniti assieme i vescovi cattolici e donatisti dell'Africa: la parte cattolica era rappresentata da Rufino, mentre quella donatista da Restituto.\nDrusiliana \u00e8 annoverata tra le sedi vescovili titolari della Chiesa cattolica; dal 16 aprile 2009 il vescovo titolare \u00e8 Josyf Miljan, vescovo ausiliare di Kiev."}
{"id": "3576244", "revid": "122661982", "url": "https://it.wikipedia.org/wiki?curid=3576244", "title": "Ahmad Tajuddin", "text": ""}
{"id": "3576245", "revid": "322321", "url": "https://it.wikipedia.org/wiki?curid=3576245", "title": "Diocesi di Eguga", "text": "La diocesi di Eguga (in latino: \"Dioecesis Egugensis\") \u00e8 una sede soppressa e sede titolare della Chiesa cattolica.\nStoria.\nEguga, nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nResta sconosciuta l'identificazione di Eguga (\"Egugem\"), bench\u00e9 \u00e8 certo che fosse nella provincia Proconsolare. L'unico vescovo menzionato dalle fonti \u00e8 Florenzio, che prese parte al concilio antimonotelita di Cartagine del 646.\nDal 1928 Eguga \u00e8 annoverata tra le sedi vescovili titolari della Chiesa cattolica; dal 23 novembre 2016 il vescovo titolare \u00e8 Gerard William Battersby, vescovo ausiliare di Detroit."}
{"id": "3576248", "revid": "348618", "url": "https://it.wikipedia.org/wiki?curid=3576248", "title": "Muhammad Jamalul Alam II", "text": ""}
{"id": "3576251", "revid": "322321", "url": "https://it.wikipedia.org/wiki?curid=3576251", "title": "Diocesi di Elefantaria di Proconsolare", "text": "La diocesi di Elefantaria di Proconsolare (in latino: \"Dioecesis Elephantariensis in Proconsulari\") \u00e8 una sede soppressa e sede titolare della Chiesa cattolica.\nStoria.\nElefantaria, nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\n\u00c8 dubbia l'identificazione di Elefantaria: questa citt\u00e0 pu\u00f2 essere identificata o con \"Sidi-Ahmed-Djedidi\" oppure con le rovine di \"Sidi-Sa\u00efd\" in Tunisia.\nUnico vescovo attribuibile a questa diocesi africana \u00e8 Miggino, che partecip\u00f2 al concilio di Cabarsussi, tenuto nel 393 dai massimianisti, setta dissidente dei Donatisti, e ne firm\u00f2 gli atti. Stefano Antonio Morcelli attribuisce questo vescovo alla diocesi omonima di Elefantaria di Mauritania.\nDal 1933 Elefantaria di Proconsolare \u00e8 annoverata tra le sedi vescovili titolari della Chiesa cattolica; dal 28 ottobre 2021 il vescovo titolare \u00e8 Ant\u00f3nio Lungieki Pedro Bengui, vescovo ausiliare di Luanda."}
{"id": "3576253", "revid": "121776816", "url": "https://it.wikipedia.org/wiki?curid=3576253", "title": "Diocesi di Forno Maggiore", "text": "La diocesi di Forno Maggiore (in latino: \"Dioecesis Furnitana Maior\") \u00e8 una sede soppressa e sede titolare della Chiesa cattolica.\nStoria.\nForno Maggiore, forse identificabile con le rovine di \"Ain-Fournou\" nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nLe fonti non distinguono i vescovi delle due sedi omonime di Forno Maggiore e Forno Minore, per cui i vescovi potrebbero appartenere all'una o all'altra diocesi.\nDal XX secolo Forno Maggiore \u00e8 annoverata tra le sedi vescovili titolari della Chiesa cattolica; dal 9 giugno 2015 il vescovo titolare \u00e8 Aljaksandr Ja\u0161\u0117\u016dski, S.D.B., vescovo ausiliare di Minsk-Mahil\u00eb\u016d."}
{"id": "3576254", "revid": "322321", "url": "https://it.wikipedia.org/wiki?curid=3576254", "title": "Diocesi di Forno Minore", "text": "La diocesi di Forno Minore (in latino: \"Dioecesis Furnitana Minor\") \u00e8 una sede soppressa e sede titolare della Chiesa cattolica.\nStoria.\nForno Minore, identificabile con \"Henchir-El-Msaadine\" nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nNelle rovine di El-Msaadine sono stati individuati i resti di una basilica cristiana a tre navate con battistero, segno di un'ipotetica presenza di una chiesa episcopale.\nLe fonti non distinguono i vescovi delle due sedi omonime di Forno Minore e Forno Maggiore, per cui i vescovi potrebbero appartenere all'una o all'altra diocesi.\nSono quattro i vescovi di Forno. Geminio Vittore prese parte a due concili indetti da san Cipriano per discutere la questione relativa ai \"lapsi\" nel 253 e nel 256. Il donatista Florenzio intervenne alla conferenza di Cartagine del 411, che vide riuniti assieme i vescovi cattolici e donatisti dell'Africa romana; in quell'occasione la sede non aveva vescovi cattolici. Simeone assistette al concilio cartaginese del 525. Gli scavi archeologici infine hanno restituito il nome del vescovo Vitale.\nDal 1933 Forno Minore \u00e8 annoverata tra le sedi vescovili titolari della Chiesa cattolica; dal 6 agosto 2014 il vescovo titolare \u00e8 Ernesto Maguengue, vescovo ausiliare di Nampula."}
{"id": "3576259", "revid": "1214201", "url": "https://it.wikipedia.org/wiki?curid=3576259", "title": "Oke Akpoveta", "text": "Carriera.\nClub.\nAkpoveta gioc\u00f2 per i Warri Wolves, per cui segn\u00f2 7 reti nel campionato nigeriano 2009-2010. \nPer le sue prestazioni si fece notare come uno dei migliori giocatori della NPL.\nSostenne, nell'estate 2010, dei provini con i club norvegesi dell'Aalesund e dell'Odd Grenland.\nNell'inverno successivo, si allen\u00f2 con il Lillestr\u00f8m. Dopo la partenza del centravanti titolare del club, Anthony Ujah, si un\u00ec nuovamente in prova al Lillestr\u00f8m.\nL'esordio vero e proprio in Europa avvenne tuttavia nell'agosto 2011, quando l'attaccante nigeriano fu ingaggiato dai danesi del Br\u00f8ndby con un contratto quadriennale. Con i gialloblu, nei suoi due anni e mezzo di permanenza, Akpoveta collezion\u00f2 complessivamente 20 presenze in campionato senza mai riuscire a segnare. Il 6 gennaio 2014 le due parti rescissero consensualmente il contratto.\nNello stesso mese, gennaio 2014, venne ufficializzato il suo ingaggio da parte degli azeri del R\u0259van, con un accordo della durata di un anno e mezzo. Ad aprile ottenne un permesso per ritornare in Danimarca un paio di giorni, ma il giocatore non fece pi\u00f9 ritorno nel paese caucasico.\nAkpoveta continu\u00f2 cos\u00ec la carriera in Danimarca, giocando la stagione 2014-2015 con il Br\u00f8nsh\u00f8j e parte di quella successiva con il Lyngby. Negli ultimi mesi di contratto con il Lyngby, tuttavia, fu girato in prestito fino al giugno 2016 al Frej nella seconda serie svedese.\nLibero da vincoli contrattuali, prosegu\u00ec la sua militanza nella seconda serie svedese, indossando le maglie di Dalkurd, Helsingborg e AFC Eskilstuna.\nNel 2019 vol\u00f2 in Azerbaigian per iniziare l'anno al S\u0259bail, poi a luglio torn\u00f2 a giocare in Svezia, nuovamente per il Frej. In vista della stagione 2020, approd\u00f2 a parametro zero al Norrby, sempre nella Superettan svedese.\nNel gennaio del 2021 si trasfer\u00ec in Arabia Saudita all'Al-Thoqbah, squadra impegnata nella seconda serie nazionale. Nel successivo luglio invece si un\u00ec ai finlandesi del KPV, militanti nella seconda serie nazionale, rimanendovi fino a ottobre quando torn\u00f2 in Svezia per motivi legati alla richiesta di ottenimento della cittadinanza svedese."}
{"id": "3576261", "revid": "92723", "url": "https://it.wikipedia.org/wiki?curid=3576261", "title": "Diocesi di Gisipa", "text": "La diocesi di Gisipa (in latino: \"Dioecesis Gisipensis\") \u00e8 una sede soppressa e sede titolare della Chiesa cattolica.\nStoria.\nGisipa, nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nResta sconosciuta l'identificazione di Gisipa (\"Gisipam\"), bench\u00e9 sia certo che fosse nella provincia Proconsolare. Le fonti menzionano quattro vescovi. Il cattolico Gennaro intervenne alla conferenza di Cartagine del 411, che vide riuniti assieme i vescovi cattolici e donatisti dell'Africa romana; in quell'occasione la sede non aveva vescovi donatisti. Carissimo prese parte al sinodo riunito a Cartagine dal re vandalo Unerico nel 484, in seguito al quale venne esiliato. Redento e Melloso infine intervennero rispettivamente al concilio cartaginese del 525 e a quello antimonotelita del 646.\nDal 1933 Gisipa \u00e8 annoverata tra le sedi vescovili titolari della Chiesa cattolica; dal 17 luglio 2019 il vescovo titolare \u00e8 Vitorino Jos\u00e9 Pereira Soares, vescovo ausiliare di Porto."}
{"id": "3576265", "revid": "322321", "url": "https://it.wikipedia.org/wiki?curid=3576265", "title": "Diocesi di Giufi", "text": "La diocesi di Giufi (in latino: \"Dioecesis Giufitana\") \u00e8 una sede soppressa e sede titolare della Chiesa cattolica.\nStoria.\nGiufi, identificabile con \"Bir-Mecherga\" nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nSono due i vescovi attribuibili a Giufi. Il cattolico Vittore, \"episcopus plebis Iufitanae\", intervenne alla conferenza di Cartagine del 411, che vide riuniti assieme i vescovi cattolici e donatisti dell'Africa romana; in quell'occasione la sede non aveva vescovi donatisti. Fortunio, \"episcopus ecclesiae Ofitanae\", prese parte al concilio antimonotelita del 646.\nDal 1933 Giufi \u00e8 annoverata tra le sedi vescovili titolari della Chiesa cattolica; dal 4 novembre 2020 il vescovo titolare \u00e8 Valter Magno de Carvalho, vescovo ausiliare di San Salvador di Bahia."}
{"id": "3576269", "revid": "1543377", "url": "https://it.wikipedia.org/wiki?curid=3576269", "title": "Catavi\u00f1a", "text": "Catavi\u00f1a \u00e8 un piccolo villaggio messicano ubicato sull'Autostrada Federale 1 nella comunit\u00e0 municipale di Ensenada dello stato della Bassa California. \u00c8 localizzato a 125 chilometri al sud del villaggio di El Rosario ed a 110 chilometri al nord del Paradero Punta Pieta, di dove parte la strada verso Baia de los \u00c1ngeles. Il toponimo \"Katavi\u00f1\u00e1\" \u00e8 di origine cochim\u00ed, ma non si conosce il suo significato.\nL'economia locale dipende principalmente dal turismo e dai servizi che si prestano agli automobilisti che percorrono l'autostrada.\nVi si trova un hotel di prima qualit\u00e0 sviluppato dal Fondo Nazionale di Sviluppo al Turismo del governo messicano; nelle sue vicinanze si trovano alcune pitture rupestri e un campo di pietre giganti che, mischiate con la vegetazione del deserto, fanno della zona un posto molto visitato per gli amanti dell'ecoturismo."}
{"id": "3576271", "revid": "92723", "url": "https://it.wikipedia.org/wiki?curid=3576271", "title": "Diocesi di Giufi Salaria", "text": "La diocesi di Giufi Salaria (in latino: \"Dioecesis Giufitana Salariensis\") \u00e8 una sede soppressa e sede titolare della Chiesa cattolica.\nStoria.\nGiufi Salaria, nei pressi di \"Sebkha-El-Coursia\" nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nSono solo due i vescovi documentati di Giufi Salaria. Il cattolico Procolo intervenne alla conferenza di Cartagine del 411, che vide riuniti assieme i vescovi cattolici e donatisti dell'Africa romana; in quell'occasione la sede non aveva vescovi donatisti. Bennato partecip\u00f2 al concilio cartaginese antimonotelita del 646.\nDal 1933 Giufi Salaria \u00e8 annoverata tra le sedi vescovili titolari della Chiesa cattolica; dal 7 dicembre 2009 il vescovo titolare \u00e8 Herman Willebrordus Woorts, vescovo ausiliare di Utrecht."}
{"id": "3576273", "revid": "287204", "url": "https://it.wikipedia.org/wiki?curid=3576273", "title": "Avventure di tre russi e tre inglesi nell'Africa australe", "text": "Avventure di tre russi e tre inglesi nell'Africa australe \u00e8 un romanzo di Jules Verne, la cui azione si svolge nell'Africa meridionale nel 1854. L'opera \u00e8 stata pubblicata a puntate in \"Magasin d'\u00c9ducation et de R\u00e9cr\u00e9ation\" dal 20 novembre 1871 al 5 settembre 1872.\nTrama.\nUna spedizione composta da tre scienziati russi e tre scienziati inglesi ha la missione di misurare con precisione la lunghezza del meridiano terrestre, attraversando varie zone dell'Africa australe. Tra i due gruppi di scienziati esistono rivalit\u00e0 ma sorgono anche amicizie."}
{"id": "3576279", "revid": "124544018", "url": "https://it.wikipedia.org/wiki?curid=3576279", "title": "Diocesi di Gor", "text": "La diocesi di Gor (in latino: \"Dioecesis Goritana\") \u00e8 una sede soppressa e sede titolare della Chiesa cattolica.\nStoria.\nGor, identificabile con Dr\u00e2a-El-Gamra nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nSono solo due i vescovi attribuibili alla sede di Gor. Vittore prese parte al concilio indetto a Cartagine nel 256 da san Cipriano per discutere della questione relativa ai \"lapsi\". Il cattolico Restituto intervenne alla conferenza di Cartagine del 411, che vide riuniti assieme i vescovi cattolici e donatisti dell'Africa romana.\nDal 1933 Gor \u00e8 annoverata tra le sedi vescovili titolari della Chiesa cattolica; dal 25 aprile 2017 il vescovo titolare \u00e8 Rolf Lohmann, vescovo ausiliare di M\u00fcnster."}
{"id": "3576282", "revid": "92723", "url": "https://it.wikipedia.org/wiki?curid=3576282", "title": "Diocesi di Gummi di Proconsolare", "text": "La diocesi di Gummi di Proconsolare (in latino: \"Dioecesis Gummitana in Proconsulari\") \u00e8 una sede soppressa e sede titolare della Chiesa cattolica.\nStoria.\nGummi di Proconsolare, identificabile con \"Bordj-Cedria\" nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nSono solo due i vescovi attribuiti alla sede di Gummi. Il cattolico Giovanni intervenne alla conferenza di Cartagine del 411, che vide riuniti assieme i vescovi cattolici e donatisti dell'Africa romana; in quell'occasione la sede non aveva vescovi donatisti. Sabiniano prese parte al concilio cartaginese del 525. Era vescovo di Gummi di Proconsolare \"\u00abille Gummitanus episcopus\u00bb\" menzionato in una lettera di papa Leone IX del 1053 e che rivendicava, contro l'arcivescovo Tommaso di Cartagine, il titolo di primate d'Africa.\nDal 1933 Gummi di Proconsolare \u00e8 annoverata tra le sedi vescovili titolari della Chiesa cattolica; dal 5 dicembre 2009 il vescovo titolare \u00e8 Markos Ghebremedhin, vicario apostolico di Gimma-Bonga."}
{"id": "3576287", "revid": "1573940", "url": "https://it.wikipedia.org/wiki?curid=3576287", "title": "Diocesi di Gunela", "text": "La diocesi di Gunela (in latino: \"Dioecesis Gunelensis\") \u00e8 una sede soppressa e sede titolare della Chiesa cattolica.\nStoria.\nGunela, nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nResta sconosciuta l'identificazione di Gunela, bench\u00e9 sia certo che fosse nella provincia Proconsolare. L'unico vescovo menzionato dalle fonti \u00e8 Pascasio, che prese parte al sinodo riunito a Cartagine dal re vandalo Unerico nel 484, in seguito al quale venne esiliato.\nOggi Gunela sopravvive come sede vescovile titolare; l'attuale arcivescovo, titolo personale, titolare \u00e8 Christophe Pierre, nunzio apostolico negli Stati Uniti d'America."}
{"id": "3576290", "revid": "339392", "url": "https://it.wikipedia.org/wiki?curid=3576290", "title": "Circuito di Rouen-les-Essarts", "text": ""}
{"id": "3576291", "revid": "322321", "url": "https://it.wikipedia.org/wiki?curid=3576291", "title": "Diocesi di Ilta", "text": "La diocesi di Ilta (in latino: \"Dioecesis Hiltensis\") \u00e8 una sede soppressa e sede titolare della Chiesa cattolica.\nStoria.\nIlta, nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nSono tre i vescovi documentati di questa diocesi africana. Alla conferenza di Cartagine del 411, che vide riuniti assieme i vescovi cattolici e donatisti dell'Africa romana, presero parte il cattolico Ilariano e il donatista Vittore. Pariatore prese parte al concilio antimonotelita di Cartagine del 646.\nDal 1933 Ilta \u00e8 annoverata tra le sedi vescovili titolari della Chiesa cattolica; dal 30 giugno 2011 il vescovo titolare \u00e8 John Francis Sherrington, vescovo ausiliare di Westminster."}
{"id": "3576292", "revid": "448277", "url": "https://it.wikipedia.org/wiki?curid=3576292", "title": "Iniziativa Responsabile", "text": ""}
{"id": "3576294", "revid": "1649409", "url": "https://it.wikipedia.org/wiki?curid=3576294", "title": "Diocesi di Lacubaza", "text": "La diocesi di Lacubaza (in latino: \"Dioecesis Lacubazensis\") \u00e8 una sede soppressa e sede titolare della Chiesa cattolica.\nStoria.\nLacubaza, nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nResta sconosciuta l'identificazione di Lacubaza, bench\u00e9 sia certo che fosse nella provincia Proconsolare. L'unico vescovo menzionato dalle fonti \u00e8 Vindicio, il cui nome figura al 5\u00ba posto nel preambolo degli atti del concilio riunito a Cartagine dall'arcivescovo Grato nel 345/348.\nDal 1933 Lacubaza \u00e8 annoverata tra le sedi vescovili titolari della Chiesa cattolica; dal 16 febbraio 2019 il vescovo titolare \u00e8 Salvador Gonz\u00e1lez Morales, vescovo ausiliare di Citt\u00e0 del Messico."}
{"id": "3576297", "revid": "92723", "url": "https://it.wikipedia.org/wiki?curid=3576297", "title": "Diocesi di Lapda", "text": "La diocesi di Lapda (in latino: \"Dioecesis Lapdensis\") \u00e8 una sede soppressa e sede titolare della Chiesa cattolica.\nStoria.\nLapda, nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine. Resta sconosciuta l'identificazione di Lapda, bench\u00e9 \u00e8 certo che fosse nella provincia Proconsolare.\nTre sono i vescovi dell'antichit\u00e0 menzionati dalle fonti. Alla conferenza di Cartagine del 411, che vide riuniti assieme i vescovi cattolici e donatisti dell'Africa romana, prese parte il donatista Rufino, senza controparte cattolica. Jona fu presente al sinodo riunito a Cartagine dal re vandalo Unerico nel 484. Vittore assistette al concilio cartaginese del 525 indetto dal metropolita Bonifacio.\nDal 1933 Lapda \u00e8 annoverata tra le sedi vescovili titolari della Chiesa cattolica; dal 17 gennaio 2017 il vescovo titolare \u00e8 Jos\u00e9 Mauricio V\u00e9lez Garc\u00eda, vescovo ausiliare di Medell\u00edn."}
{"id": "3576302", "revid": "46931", "url": "https://it.wikipedia.org/wiki?curid=3576302", "title": "Classificazione dei lavoratori", "text": ""}
{"id": "3576310", "revid": "629789", "url": "https://it.wikipedia.org/wiki?curid=3576310", "title": "Arcidiocesi di Naxivan", "text": "L'arcidiocesi di Naxivan (in latino: \"Archidioecesis Naxivanensis\") \u00e8 una sede soppressa della Chiesa cattolica.\nTerritorio.\nL'arcidiocesi estendeva la sua giurisdizione soprattutto sugli armeni convertiti al cattolicesimo e comprendeva un territorio che corrispondeva all'incirca a quello dell'odierna Repubblica Autonoma di Nakhchivan.\nIn una relazione inviata a Propaganda Fide nel 1667, vengono enumerate le citt\u00e0 comprese nel territorio dell'arcidiocesi. Sede dell'arcivescovo era la citt\u00e0 di Abrenare (o Abaran), dove si trovava il convento domenicano la cui chiesa, dedicata a Ognissanti, fungeva da cattedrale. Le altre citt\u00e0 erano: Ciauch, Abracunis, Cosciascen, Sciabunis, Chiesluc, Canzac, Carna e Saltach. In ognuna di queste citt\u00e0 vi era un convento domenicano. Il numero delle famiglie cattoliche era di circa 360 ed il totale dei frati domenicani raggiungeva la cifra di 26.\nNel 1682 l'arcidiocesi comprendeva circa 7.000 cattolici.\nStoria.\nLa diocesi di Naxivan fu eretta nel 1318 ed era inizialmente suffraganea dell'arcidiocesi di Soltaniyeh. Fu la sola delle diocesi erette nel nord della Persia agli inizi del XIV secolo a sopravvivere alle distruzioni operate da Tamerlano fra il 1380 e il 1390.\nNella diocesi, fondata dai domenicani, si form\u00f2 un nuovo ordine religioso, gemellato con i domenicani, chiamato dei \"frati unitori\" (\"Fratres Unitores\"). Questi costituivano l'unico gruppo di sacerdoti presenti nella diocesi.\nTra il Cinquecento e il Seicento la sede episcopale fu traslata da Naxivan a Abaran, per la sua centralit\u00e0 nel territorio della diocesi e per la presenza di un numero maggiore di cattolici. Verso la met\u00e0 del Seicento non \u00e8 segnalata pi\u00f9 alcuna presenza cattolica a Naxivan.\nNel XVII secolo la diocesi fu elevata al rango di arcidiocesi, senza diocesi suffraganee. Il primo a ricevere il pallio fu Agostino Basrci, il 21 febbraio 1633.\nLa sede arciepiscopale godeva di due privilegi. L'elezione dei vescovi e poi degli arcivescovi spettava ad un'assemblea composta dai superiori dei conventi domenicani dell'arcidiocesi e dai notabili cattolici della Nazione armena: l'eletto si recava in seguito a Roma con le credenziali rilasciate dall'assemblea per ricevere la conferma canonica della Santa Sede. Inoltre, nelle celebrazioni il rito in uso era quello latino, ma la lingua utilizzata era quella volgare, ossia l'armeno. Queste prerogative furono approvate da papa Paolo III con la bolla \"Etsi ex debito\" del 28 febbraio 1544.\nIl periodo di massimo splendore per l'arcidiocesi fu il XV secolo, in cui si contavano circa 700 frati unitori distribuiti in circa 50 conventi. Nel 1602 si contavano solo 12 conventi e circa 19.000 fedeli.\nAttorno al 1620 venne fondato ad Abaran il seminario per la formazione dei preti domenicani, su iniziativa e con il sostegno di papa Gregorio XV.\nLa sede fu soppressa \"de facto\" dopo la met\u00e0 del XVIII secolo, quando, a causa delle continue guerre e agli scontri tra l'Impero Ottomano e la Persia dei Safavidi, la popolazione abbandon\u00f2 il territorio. Un gruppo di circa 800 armeni con l'ultimo arcivescovo, monsignor Salviani, si rifugi\u00f2 a Smirne nel 1745 e dette vita ad una fiorente comunit\u00e0 armena in questa citt\u00e0.\nCi\u00f2 che restava dell'antica cattedrale, i cui ruderi erano ancora visibili all'inizio dell'Ottocento, fu definitivamente distrutto da un terremoto nel 1845. L'arcidiocesi rimase censita nell'Annuario Pontificio fino al 1847."}
{"id": "3576311", "revid": "729019", "url": "https://it.wikipedia.org/wiki?curid=3576311", "title": "Watanabe E9W", "text": "Il era un idroricognitore a scarponi, monomotore biplano sviluppato dall'azienda giapponese Watanabe Tekk\u014dsho KK negli anni trenta.\nRealizzato per creare un velivolo adatto ad operare da sommergibili classe Junsen 3 in dotazione alla marina imperiale giapponese venne realizzato, per la particolare tipologia, in un buon numero di esemplari e fu il primo modello prodotto dall'azienda giapponese.\nStoria.\nNel gennaio 1934 la Marina imperiale giapponese emise la specifica 9-Shi riguardante la fornitura di un nuovo modello di idrovolante biposto da ricognizione destinato ad essere imbarcato sui sommergibili classe Junsen 3. Il nuovo velivolo doveva avere tra i suoi requisiti una cellula compatta, resistente all'aggressione corrosiva dell'ambiente marino e la possibilit\u00e0 di essere facilmente smontato in un tempo massimo di un minuto e 30 secondi, per lo stivaggio nell'apposito hangar pressurizzato ricavato nella struttura dell'unit\u00e0 navale, ed in grado di essere rimontato in 2 minuti 30 secondi.\nA questo scopo vennero contattati diversi produttori di aeromobili incaricati di fornire un progetto di massima per un modello, adatto a soddisfare questo requisito, da sottoporre ad una commissione di valutazione istituita dalle autorit\u00e0 militari. Dopo una valutazione comparativa tra le varie proposte, nella primavera di quello stesso anno venne scelta quella Watanabe alla quale venne affidato il compito di sviluppare i prototipi per la valutazione in condizioni operative.\nSviluppo.\nIl progetto era basato su un compatto velivolo monomotore caratterizzato dai due abitacoli aperti in tandem, il posteriore dotato di armamento difensivo brandeggiabile, dalla velatura biplano-sesquiplana e dalla configurazione a scarponi. Vennero realizzati tre prototipi, che assunsero la designazione ufficiale \"corta\" E9W, il primo dei quali venne portato in volo per la prima volta nel febbraio 1935. Sottoposti in seguito ad una serie di prove in condizioni operative venne valutato positivamente dalla commissione esaminatrice durante una prova in cui fungeva come equipaggiamento del sottomarino I-5, una evoluzione della classe Junsen I gi\u00e0 equipaggiata con un idrovolante Yokosuka E6Y1. Le buone caratteristiche generali raggiunte convinsero le autorit\u00e0 militari ad emettere un ordine di fornitura per 32 esemplari che assunsero la designazione E9W1.\nImpiego operativo.\nGli E9W1 cominciarono ad essere consegnati ai reparti operativi durante il 1938 con la nuova designazione \"lunga\" piccolo idrovolante da ricognizione per la marina tipo 96 come equipaggiamento dei sommergibili I-7 e I-8 (i due battelli prodotti della classe Junsen 3), I-10 (di classe A1), I-15, I-17, I-19, I-21, I-23, I-25 e I-26 (tutti i primi battelli di classe B1). La Watanabe riusc\u00ec ad evadere completamente l'ordine nel corso del 1940.\nBench\u00e9 in procinto di essere sostituito dal pi\u00f9 moderno monoplano Yokosuka E14Y, alla data dell'attacco giapponese a Pearl Harbor il modello era ancora in servizio di prima linea e ci rimase fino al luglio 1942, utilizzato per identificare le unit\u00e0 navali cinesi ed indirizzare i sottomarini da cui provenivano ad intercettarli se tentavano di forzare il blocco giapponese del Mar della Cina.\nDal 1942, nell'ambito della seconda guerra mondiale, l'intelligence alleata assegn\u00f2 all'E9W1 il nome in codice \"Slim\".\nDescrizione tecnica.\nL'E9W1 era un idrovolante a scarponi dall'aspetto convenzionale per l'epoca, monomotore biposto a velatura biplana con i grandi galleggianti collegati sotto l'ala inferiore.\nLa fusoliera incorporava i due abitacoli aperti posizionati in tandem, l'anteriore destinato al pilota ed il posteriore all'osservatore-mitragliere, entrambi protetti da un parabrezza. Posteriormente terminava in un impennaggio classico monoderiva con piani orizzontali controventati da un'asta di controvento per lato.\nLa configurazione alare era biplano-sesquiplana, con ala superiore, montata alta a parasole, caratterizzata da un sensibile angolo di diedro positivo, dall'apertura maggiore dell'inferiore, montata bassa sulla fusoliera e spostata verso coda, collegate tra loro da un montante interalare ad \"N\" per lato. Entrambe erano dotate di alettoni\nIl dispositivo di ammaraggio consisteva in una coppia di galleggianti metallici collegati all'intradosso dell'ala inferiore tramite una struttura tubolare.\nLa propulsione era affidata ad un motore Hitachi Tempu-II, un radiale 9 cilindri disposti a singola stella e raffreddato ad aria, capace di erogare una potenza di 300 hp (224 kW), posizionato all'apice anteriore della fusoliera racchiuso in una cappottatura ed abbinato ad un'elica bipala in legno a passo fisso.\nL'armamento difensivo era costituito da un'unica mitragliatrice brandeggiabile Type 92 calibro 7,7 mm montata su supporto ad anello ed integrata nell'abitacolo posteriore."}
{"id": "3576313", "revid": "61051", "url": "https://it.wikipedia.org/wiki?curid=3576313", "title": "Watanabe E9W1", "text": ""}
{"id": "3576314", "revid": "125195002", "url": "https://it.wikipedia.org/wiki?curid=3576314", "title": "Locomotiva FS 660", "text": "Le locomotive FS 660 erano un gruppo di locomotive a vapore con tender, di rodiggio 2'C, per treni viaggiatori, provenienti dal riscatto della Rete Mediterranea dove erano state immatricolate nella serie 3101\u20133200. Entrarono a far parte del parco delle Ferrovie dello Stato dopo la costituzione delle stesse nel 1905.\nStoria.\nLe locomotive erano state progettate dall'Ufficio d'Arte di Torino alla fine del XIX secolo allo scopo di potenziare il parco di macchine veloci e potenti per i treni viaggiatori pi\u00f9 importanti. Vennero costruite da fabbriche diverse, in base alle ordinazioni, e consegnate alla societ\u00e0 committente a partire dal 1900. La prima unit\u00e0 venne prodotta negli stabilimenti della Ansaldo di Sampierdarena, immatricolata come RM 3151, successivamente rinumerata 3101 e infine FS 6601; fu l'unica ad essere costruita da Ansaldo e presentava la particolarit\u00e0 di avere la caldaia alla pressione di esercizio di 13 bar, inferiore a tutte le altre. Questa unit\u00e0 venne esposta all'Esposizione Universale di Parigi del 1900. Nel 1901 vennero consegnate 18 unit\u00e0 da parte della Maffei di Monaco di Baviera. L'anno dopo, il 1902, le Officine Meccaniche di Milano consegnarono le proprie 10 unit\u00e0 e 10 le consegnarono nello stesso anno le Costruzioni Meccaniche di Saronno. La fabbrica di locomotive napoletana Hawthorn-Guppy consegn\u00f2 5 locomotive nel 1903 e 7 locomotive nel 1904 completando cos\u00ec la fornitura complessiva di 51 macchine. Nelle FS le unit\u00e0 furono immatricolate come \"6601-6651\" mantenendo il proprio numero progressivo precedente.\nCaratteristiche.\nLa locomotiva era a vapore saturo e doppia espansione ed aveva la classica forma delle macchine progettate dalla \"Mediterranea\" con corpo cilindrico di diametro anteriore pi\u00f9 piccolo (1.430\u00a0mm) e posteriore pi\u00f9 largo (1.562\u00a0mm) raccordati da una sezione tronco conica centrale in corrispondenza della quale era posto il duomo con la valvola di sicurezza a bilancia. La cabina di guida era posteriore e di tipo tradizionale con parte posteriore aperta e comunicante con il tender; il tutto poggiava su un telaio a longheroni piani di acciaio su cui prendevano posto 3 assi accoppiati di grande diametro (1.830\u00a0mm) e un carrello biassiale anteriore portante girevole e in grado di traslare sul perno di 80\u00a0mm per l'inscrizione in curva.\nLa lunghezza totale della caldaia era di 8.186\u00a0mm, con un contenuto di acqua (10\u00a0cm sul cielo del forno) di 5,1\u00a0m\u00b3 e un volume di vapore di 2,6\u00a0m\u00b3; la pressione massima di esercizio della caldaia era stabilita in 14 bar ad eccezione della 1\u00aa unit\u00e0 costruita dalla Ansaldo che era 13 bar. I tubi bollitori, con lunghezza tra le piastre di 3.800\u00a0mm, erano 214 del diametro di 52/47 e costituivano una superficie tubiera di riscaldamento di\u00a0m2. La produzione oraria di vapore asciutto era di 7.600\u00a0kg. Le \"660\" avevano un forno piuttosto lungo, 2.700\u00a0mm, e largo 1.225 con una griglia che raggiungeva la superficie totale di 2,75\u00a0m2.\nIl motore era a 2 cilindri esterni con distribuzione a cassetto equilibrato per quello a bassa pressione e a stantuffo per quello ad alta pressione. Il meccanismo di comando della distribuzione era del tipo Walschaerts. Lo sforzo di trazione massimo sviluppabile dalla macchina era di 8.720\u00a0kg mentre quello corrispondente al coefficiente di aderenza 1/7 raggiungeva i 6.220\u00a0kg. La potenza continua sviluppata a 60\u00a0km/h era di 770\u00a0CV.\nSi trattava di locomotive a vapore di buona potenza e adatte al servizio viaggiatori in virt\u00f9 delle grandi ruote motrici che la mettevano in grado di raggiungere la velocit\u00e0 massima di 90\u00a0km/h. La massa totale in assetto di marcia delle \"660\" era di 68,5\u00a0t di cui 43,5\u00a0t costituivano il \"peso aderente\". La capacit\u00e0 delle casse d'acqua del tender (della massa complessiva di 34,8\u00a0t in assetto di servizio) era di 13\u00a0m\u00b3 mentre le scorte di carbone erano di 4.500\u00a0kg.\nLe macchine erano tutte fornite di freno ad aria compressa automatico, freno moderabile e a mano; erano tutte atte al riscaldamento a vapore delle carrozze."}
{"id": "3576317", "revid": "1847188", "url": "https://it.wikipedia.org/wiki?curid=3576317", "title": "Acido 5-amminolevulinico", "text": "L'acido 5-aminolevulinico \u00e8 il primo composto nella via metabolica della biosintesi delle porfirine, la via che porta alla sintesi dell'eme nei mammiferi e della clorofilla nelle piante.\nNelle piante la produzione di acido 5-aminolevulinico \u00e8 la tappa regolata della sintesi della clorofilla. Piante nutrite con acido 5-aminolevulinico accumulano una quantit\u00e0 tossica di precursori delle clorofille, indicando che la sintesi di questi intermedi non \u00e8 inibita a valle nella via metabolica.\nBiosintesi.\nNegli eucarioti non fotosintetici come animali, insetti, funghi e protozoi, cos\u00ec come negli Alphaproteobacteria, \u00e8 prodotto dall'enzima 5-aminolevulinato sintasi, dalla glicina e dal succinil-Coa.\nNelle piante, alghe, batteri e Archaea \u00e8 prodotto dall'acido glutammico. Gli enzimi coinvolti in questa via metabolica sono la glutamil-tRNA sintetasi, la glutamil-tRNA reduttasi e la glutammato-1-semialdeide 2,1-aminomutasi.\nNeurochirurgia.\nNegli ultimi anni si \u00e8 discusso l'utilizzo dell'acido 5-aminolevulinico come metodo di sostegno durante un intervento chirurgico di rimozione di un tumore al cervello, in particolar modo del glioblastoma multiforme. Si vuole infatti sfruttare la propriet\u00e0 del tumore di produrre porfirina fluorescente a partire dalla sostanza in discussione e permettendo cos\u00ec al chirurgo di individuare molto pi\u00f9 precisamente il margine del malignoma. Uno studio tedesco del 2006 ha comparato un gruppo operato con l'ausilio dell'acido 5-aminolevulinico e un gruppo operato tradizionalmente. Il risultato dimostr\u00f2 una significante maggiore efficacia nella rimozione completa del tumore ed un minor numero di recidive nei primi 6 mesi dopo l'intervento a favore del gruppo operato con luce fosforescente."}
{"id": "3576318", "revid": "767487", "url": "https://it.wikipedia.org/wiki?curid=3576318", "title": "Jed\u013eov\u00e9 Kosto\u013eany", "text": "Jed\u013eov\u00e9 Kosto\u013eany (in ungherese \"Feny\u0151kosztol\u00e1ny\") \u00e8 un comune della Slovacchia facente parte del distretto di Zlat\u00e9 Moravce, nella regione di Nitra."}
{"id": "3576319", "revid": "287204", "url": "https://it.wikipedia.org/wiki?curid=3576319", "title": "Jedlove Kostolany", "text": ""}
{"id": "3576323", "revid": "287204", "url": "https://it.wikipedia.org/wiki?curid=3576323", "title": "Kosto\u013eany pod Tribe\u010dom", "text": "Kosto\u013eany pod Tribe\u010dom (in ungherese \"G\u00edmeskosztol\u00e1ny\") \u00e8 un comune della Slovacchia facente parte del distretto di Zlat\u00e9 Moravce, nella regione di Nitra."}
{"id": "3576325", "revid": "287204", "url": "https://it.wikipedia.org/wiki?curid=3576325", "title": "Kostolany pod Tribecom", "text": ""}
{"id": "3576327", "revid": "3115", "url": "https://it.wikipedia.org/wiki?curid=3576327", "title": "Ladice", "text": "Ladice (in ungherese \"Barsl\u00e9dec\") \u00e8 un comune della Slovacchia facente parte del distretto di Zlat\u00e9 Moravce, nella regione di Nitra."}
{"id": "3576328", "revid": "767487", "url": "https://it.wikipedia.org/wiki?curid=3576328", "title": "Lovce", "text": "Lovce (in ungherese \"Kisl\u00f3c\") \u00e8 un comune della Slovacchia facente parte del distretto di Zlat\u00e9 Moravce, nella regione di Nitra."}
{"id": "3576336", "revid": "599013", "url": "https://it.wikipedia.org/wiki?curid=3576336", "title": "Oratorio della Santissima Annunziata (Diano Marina)", "text": "L'oratorio della Santissima Annunziata \u00e8 un luogo di culto cattolico situato nel comune di Diano Marina, in corso Giuseppe Garibaldi, in provincia di Imperia.\nStoria e descrizione.\nSito adiacente al porto, \u00e8 una costruzione risalente molto probabilmente al Medioevo, ma i numerosi restauri effettuati nei secoli successivi ne hanno alterato o modificato la struttura originaria; ad esempio la primaria facciata posta a settentrione fu spostata dall'altra parte.\nL'interno - ad unica navata - presenta oltre ad un confessionale in legno e alcuni sedili, un altare in marmo sovrastato da alcune statue lignee poste in tre nicchie. Sono presenti inoltre alcuni affreschi dei pittori Tommaso e Matteo Biazaci da Busca, gi\u00e0 autori di alcune opere del santuario di Nostra Signora delle Grazie a Montegrazie (Imperia). Gli affreschi, del 1478, raffigurano scene di vita della Vergine Maria quali la \"Presentazione al tempio\", il \"Matrimonio\" e la \"Nativit\u00e0 di Ges\u00f9\"."}
{"id": "3576341", "revid": "767487", "url": "https://it.wikipedia.org/wiki?curid=3576341", "title": "Machulince", "text": "Machulince (in ungherese \"Mahol\u00e1ny\") \u00e8 un comune della Slovacchia facente parte del distretto di Zlat\u00e9 Moravce, nella regione di Nitra."}
{"id": "3576343", "revid": "767487", "url": "https://it.wikipedia.org/wiki?curid=3576343", "title": "Mankovce", "text": "Mankovce (in ungherese \"Mank\u00f3c\") \u00e8 un comune della Slovacchia facente parte del distretto di Zlat\u00e9 Moravce, nella regione di Nitra."}
{"id": "3576344", "revid": "666668", "url": "https://it.wikipedia.org/wiki?curid=3576344", "title": "Nazionale di calcio a 5 della Georgia", "text": "La nazionale di calcio a 5 della Georgia \u00e8, in senso generale, una qualsiasi delle selezioni nazionali di calcio a 5 della Federazione calcistica della Georgia che rappresentano la Georgia nelle varie competizioni ufficiali o amichevoli riservate a squadre nazionali.\nRosa.\nAllenatore: Avtandil Asatiani"}
{"id": "3576346", "revid": "110157", "url": "https://it.wikipedia.org/wiki?curid=3576346", "title": "Mal\u00e9 Vozokany", "text": "Mal\u00e9 Vozokany (in ungherese \"Kisvezek\u00e9ny\") \u00e8 un comune della Slovacchia facente parte del distretto di Zlat\u00e9 Moravce, nella regione di Nitra."}
{"id": "3576347", "revid": "287204", "url": "https://it.wikipedia.org/wiki?curid=3576347", "title": "Male Vozokany", "text": ""}
{"id": "3576352", "revid": "767487", "url": "https://it.wikipedia.org/wiki?curid=3576352", "title": "Martin nad \u017ditavou", "text": "Martin nad \u017ditavou (in ungherese \"Zsitvaszentm\u00e1rton\") \u00e8 un comune della Slovacchia facente parte del distretto di Zlat\u00e9 Moravce, nella regione di Nitra."}
{"id": "3576355", "revid": "287204", "url": "https://it.wikipedia.org/wiki?curid=3576355", "title": "Martin nad Zitavou", "text": ""}
{"id": "3576359", "revid": "3115", "url": "https://it.wikipedia.org/wiki?curid=3576359", "title": "Nem\u010di\u0148any", "text": "Nem\u010di\u0148any (in ungherese \"Nemcs\u00e9ny\") \u00e8 un comune della Slovacchia facente parte del distretto di Zlat\u00e9 Moravce, nella regione di Nitra."}
{"id": "3576360", "revid": "287204", "url": "https://it.wikipedia.org/wiki?curid=3576360", "title": "Nemcinany", "text": ""}
{"id": "3576362", "revid": "3115", "url": "https://it.wikipedia.org/wiki?curid=3576362", "title": "Neverice", "text": "Neverice (in ungherese \"N\u00e9ver\") \u00e8 un comune della Slovacchia facente parte del distretto di Zlat\u00e9 Moravce, nella regione di Nitra."}
{"id": "3576365", "revid": "3115", "url": "https://it.wikipedia.org/wiki?curid=3576365", "title": "Nevidzany (Nitra)", "text": "Nevidzany (in ungherese \"N\u00e9ved\") \u00e8 un comune della Slovacchia facente parte del distretto di Zlat\u00e9 Moravce, nella regione di Nitra."}
{"id": "3576370", "revid": "767487", "url": "https://it.wikipedia.org/wiki?curid=3576370", "title": "Obyce", "text": "Obyce (in ungherese \"Ebedec\") \u00e8 un comune della Slovacchia facente parte del distretto di Zlat\u00e9 Moravce, nella regione di Nitra."}
{"id": "3576371", "revid": "1305772", "url": "https://it.wikipedia.org/wiki?curid=3576371", "title": "Sentinel Returns", "text": "Sentinel Returns \u00e8 un videogioco sviluppato da Hookstone, prodotto da No-Name Games e pubblicato da Sony (sotto l'etichetta Psygnosis) nel 1998, per PC e PlayStation. \u00c8 il seguito di \"The Sentinel\" creato da Geoff Crammond e presenta 651 livelli, una modalit\u00e0 multiplayer e una colonna sonora (intitolata \"Earth/Air\") composta da John Carpenter e arrangiata da Gary McKill.\nLa versione PC supporta modalit\u00e0 video software, mentre il supporto dell'accelerazione video si limita alle librerie grafiche Glide, perch\u00e9 nel 1998 le schede 3dfx erano lo standard di fatto nella grafica 3D per i videogiochi. Ciononostante, i computer moderni possono eseguire il gioco in modalit\u00e0 accelerate usando i wrapper dgVoodoo od OpenGlide, che traducono le chiamate Glide rispettivamente in chiamate Direct3D od OpenGL.\nQuesto gioco ha un aspetto molto diverso dal suo predecessore. Mentre in \"The Sentinel\" i livelli erano luminosi e colorati, in \"Sentinel Returns\" sono scuri e cupi, con lampi di luce che vengono emessi quando un oggetto viene creato o assorbito, e il puntatore del mouse illumina il mondo dinamicamente. Il gioco ha un aspetto \"allucinato\" generalizzato: i cieli sono fatti di scie di colori contrastanti; gli alberi sembrano spermatozoi; i blocchi respirano e hanno uno sfintere sulla parte superiore; le sentinelle e i guardiani sono ibridi di carne e metallo; le piattaforme della sentinella sono coperte di pelle e hanno quattro colonne vertebrali che sporgono dagli spigoli; l'\"esemplare\" che rappresenta la parte viva dell'androide assomiglia a una mola idatiforme, e quando viene punto con un ago grida e si divincola.\nModalit\u00e0 di gioco.\nIl giocatore controlla, in una visuale in prima persona, un androide in un'area/pianeta a tre dimensioni, scansionata da una sentinella che sovrasta tutta l'area e ruota su s\u00e9 stessa. La sentinella, con il suo sguardo, pu\u00f2 assorbire l'energia dell'androide del giocatore se lo vede, fino a eliminarlo; l'energia progressivamente rubata all'androide del giocatore viene convertita in alberi che compaiono in posizioni casuali nell'area.\nL'androide del giocatore pu\u00f2 creare alberi, blocchi e copie di s\u00e9 stesso a cui pu\u00f2 trasferirsi poi per azione del giocatore, e pu\u00f2 assorbire ognuno di questi elementi per ricavarne energia. L'unit\u00e0 da creare che richiede meno energia per essere creata \u00e8 l'albero, poi viene il blocco e poi la copia dell'androide.\nL'androide del giocatore pu\u00f2 guardare in qualsiasi direzione e creare elementi o trasferirsi (spostarsi) ad un altro androide grazie ad un mirino che \u00e8 gestito dal giocatore; l'area di gioco \u00e8 come una scacchiera con molti dislivelli, ed il mirino serve per creare o assorbire elementi su un quadrato; il limite dell'androide del giocatore \u00e8 che pu\u00f2 creare o assorbire elementi dove punta il mirino, cio\u00e8 nella sua visuale, e non pu\u00f2 assorbire elementi situati pi\u00f9 in alto di lui.\nLo scopo del gioco \u00e8 assorbire la sentinella e trasferirsi nella sua posizione da dove premere il tasto di fuga; cos\u00ec facendo uscir\u00e0 dal livello e passer\u00e0 ad un nuovo livello (il numero di livelli saltati dipende dal numero di unit\u00e0 di energia possedute al termine del livello).\nSe la sentinella vede l'androide del giocatore ed il giocatore non riesce a trasferirsi in tempo ad un altro androide, pu\u00f2 premere il tasto di fuga di emergenza che porta il giocatore con un secondo androide in una nuova posizione casuale sulla mappa, perdendo l'androide precedente che verr\u00e0 assorbito dalla sentinella.\nCome gi\u00e0 detto col mirino il giocatore pu\u00f2 creare un secondo androide per poi trasferircisi; ci\u00f2 ha pi\u00f9 senso se il secondo androide viene creato sopra un blocco, che lo porter\u00e0 pi\u00f9 in alto, avvicinando il giocatore allo scopo del gioco ma rendendo le cose pi\u00f9 difficili perch\u00e9 salendo l'androide del giocatore diventa meglio visibile dalla sentinella; questo per\u00f2 \u00e8 un passaggio obbligato per il giocatore.\nCol progredire dei livelli, alla sentinella che sovrasta tutta l'area, vengono aggiunti dei guardiani (elementi che si comportano come la sentinella ma il cui assorbimento non \u00e8 essenziale per proseguire nei livelli) in posizione pi\u00f9 bassa e con ciclo di rotazione proprio. Anche questi che controllano l'area e che assorbono l'energia dall'androide del giocatore se lo vedono; di contro, l'androide del giocatore pu\u00f2 a sua volta assorbirli se il mirino del giocatore punta sul quadrato della posizione di ciascuno.\nNel caso che la sentinella o un guardiano veda parzialmente l'androide del giocatore e non riesca ad assorbirlo, pu\u00f2 capitare che uno degli alberi vicini all'androide del giocatore venga trasformato in un Meanie: questo \u00e8 un elemento che ruota molto pi\u00f9 velocemente degli altri e che, quando vede l'androide del giocatore, lo teletrasporta come dispetto in una posizione pi\u00f9 bassa e talvolta senza quadrati visibilmente raggiungibili. Dopo che ha compiuto una rivoluzione completa, il Meanie si ritrasforma in un albero.\nDifferenze grafiche tra le versioni PC e Playstation.\nAnche se la loro meccanica di gioco \u00e8 quasi identica, le due versioni hanno diverse differenze nel loro aspetto grafico."}
{"id": "3576372", "revid": "610351", "url": "https://it.wikipedia.org/wiki?curid=3576372", "title": "Miss Universo 1952", "text": "Miss Universo 1952, prima edizione di Miss Universo, si \u00e8 tenuta a Long Beach (California), negli Stati Uniti d'America il 28 giugno 1952. Armi Helena Kuusela, Miss Finlandia, \u00e8 stata incoronata Miss Universo 1952."}
{"id": "3576373", "revid": "1363832", "url": "https://it.wikipedia.org/wiki?curid=3576373", "title": "Roger Hassenforder", "text": ""}
{"id": "3576374", "revid": "125710148", "url": "https://it.wikipedia.org/wiki?curid=3576374", "title": "Candis Cayne", "text": "Biografia.\nCandis Cayne, ha vissuto assieme alla sua famiglia a Maui. I suoi genitori insegnavano alla scuola Waldorf e, con il fratello gemello Dylan, ha abitato in un campus. Candis si \u00e8 diplomata alla scuola cittadina di Baldwin nel 1989 e successivamente ha trascorso un anno a Los Angeles, dove si \u00e8 formata come ballerina.\nNegli anni novanta ha iniziato a lavorare nel mondo dello spettacolo come coreografa e drag queen nei nightclub di New York. Nel 1995 \u00e8 apparsa nel film documentario \"\" e nella commedia edita dagli Universal Studios \"A Wong Foo, grazie di tutto! Julie Newmar\" (\"To Wong Foo, Thanks for Everything! Julie Newmar\") per la quale \u00e8 stata anche coreografa.\nNel 1998 ha recitato come protagonista nel film indipendente \"Mob Queen\" e nel 2001 ha vinto il premio Miss Continental, l'annuale concorso di bellezza transgender organizzato a partire dal 1980 dal fondatore del \"Baton Show Lounge\" di Chicago. Nel 2007 \u00e8 stata nel cast di \"Starrbooty\" il film a basso costo realizzato da RuPaul, con il nome di Annaka Manners. \u00c8 divenuta nota al grande pubblico recitando nella serie televisiva \"Dirty Sexy Money\", in cui ha interpretato il ruolo di una donna transessuale. In seguito ha avuto un ruolo nella sesta stagione di \"Nip/Tuck\". Dal 2015 prende parte al documentario sulla transizione di Caitlyn Jenner dal titolo \"I Am Cait\"."}
{"id": "3576382", "revid": "247222", "url": "https://it.wikipedia.org/wiki?curid=3576382", "title": "The Sea of Love", "text": "The Sea of Love \u00e8 un album della rock-band irlandese The Adventures, pubblicato nel 1988 su etichetta Elektra Records.\n&lt;br&gt;Per la band si tratta del terzo album, dopo \"The Adventures\" e \"Theodore and Friends\", entrambi usciti nel 1985.\nL'album contiene in tutto 9 brani, tra cui i singoli \"Drowning in the Sea of Love\" (brano che ha chiaramente ispirato il titolo all'album) e \"Broken Land\"."}
{"id": "3576383", "revid": "1305772", "url": "https://it.wikipedia.org/wiki?curid=3576383", "title": "Compagnia delle Indie Occidentali", "text": "Compagnia delle Indie Occidentali"}
{"id": "3576384", "revid": "1543377", "url": "https://it.wikipedia.org/wiki?curid=3576384", "title": "Miss Mondo 1952", "text": "Miss Mondo 1952, la seconda edizione di Miss Mondo, si \u00e8 tenuta il 14 novembre 1952, presso il Lyceum Theatre di Londra. Il concorso \u00e8 stato presentato da Eric Morley. May Louise Flodin, rappresentante della Svezia \u00e8 stata incoronata Miss Mondo 1952."}
{"id": "3576385", "revid": "339392", "url": "https://it.wikipedia.org/wiki?curid=3576385", "title": "Paesi Bassi Meridionali", "text": ""}
{"id": "3576389", "revid": "610351", "url": "https://it.wikipedia.org/wiki?curid=3576389", "title": "Miss Mondo 1951", "text": "Miss Mondo 1951, la prima edizione di Miss Mondo, si \u00e8 tenuta il 29 luglio 1951, presso il Lyceum Theatre di Londra. \u00c8 la prima ed unica edizione del concorso a vedere la partecipazione di ventuno concorrenti britanniche e soltanto cinque estere. Il concorso \u00e8 stato presentato da Eric Morley. Kiki H\u00e5kansson, rappresentante della Svezia \u00e8 stata incoronata Miss Mondo 1951."}
{"id": "3576401", "revid": "773636", "url": "https://it.wikipedia.org/wiki?curid=3576401", "title": "Mongiovetto", "text": ""}
{"id": "3576402", "revid": "237256", "url": "https://it.wikipedia.org/wiki?curid=3576402", "title": "Anton Nikolajewitsch Schkaplerow", "text": ""}
{"id": "3576403", "revid": "339392", "url": "https://it.wikipedia.org/wiki?curid=3576403", "title": "Life Magazine", "text": ""}
{"id": "3576404", "revid": "297059", "url": "https://it.wikipedia.org/wiki?curid=3576404", "title": "Joseph Michael Acaba", "text": ""}
{"id": "3576405", "revid": "297059", "url": "https://it.wikipedia.org/wiki?curid=3576405", "title": "Christopher John Cassidy", "text": ""}
{"id": "3576406", "revid": "297059", "url": "https://it.wikipedia.org/wiki?curid=3576406", "title": "Maxim Wiktorowitsch Surajew", "text": ""}
{"id": "3576408", "revid": "297059", "url": "https://it.wikipedia.org/wiki?curid=3576408", "title": "Karen Lujean Nyberg", "text": ""}
{"id": "3576409", "revid": "124222902", "url": "https://it.wikipedia.org/wiki?curid=3576409", "title": "Hjalmar Hammarskj\u00f6ld", "text": "Biografia.\nNato nel 1862 in un piccolo centro del comune svedese di Vimmerby nella (Contea di Kalmar), discendente da una nobile famiglia con tradizioni militari,\nnel 1891 Hjalmar Hammarskj\u00f6ld fu nominato docente di diritto civile all'Universit\u00e0 di Uppsala. Ebbe poi vari incarichi politici: ministro della Giustizia (1901-1902), dell'Istruzione (1905), governatore della Contea di Uppsala (1907) e primo ministro dal 1914 al 1917, durante la prima guerra mondiale. La sua azione politica consent\u00ec di mantenere la neutralit\u00e0 della Svezia nel conflitto, ma le critiche per tale politica, giudicata favorevole verso l'Impero tedesco, lo portarono a rassegnare le dimissioni.\nNel 1890 aveva sposato Agnes Almquist (1866\u20131940), imparentata con il famoso poeta Carl Jonas Love Almquist, dalla quale ebbe quattro figli. L'ultimogenito, Dag, nel 1953 divenne segretario generale delle Nazioni Unite e premio Nobel per la pace nel 1961.\nMor\u00ec a Stoccolma, a novantuno anni, nel 1953."}
{"id": "3576411", "revid": "297059", "url": "https://it.wikipedia.org/wiki?curid=3576411", "title": "Chris Austin Hadfield", "text": ""}
{"id": "3576412", "revid": "1494169", "url": "https://it.wikipedia.org/wiki?curid=3576412", "title": "De Rege", "text": ""}
{"id": "3576414", "revid": "585241", "url": "https://it.wikipedia.org/wiki?curid=3576414", "title": "Merfyn Frych", "text": ""}
{"id": "3576417", "revid": "1543377", "url": "https://it.wikipedia.org/wiki?curid=3576417", "title": "Grand Prix de Ouest-France 1999", "text": "Il Grand Prix de Ouest-France 1999, sessantatreesima edizione della corsa, si svolse il 29 agosto 1999 su un percorso totale di 209\u00a0km. Fu vinta dal francese Christophe Mengin che termin\u00f2 la gara in 4h46'26\".\nAll'arrivo 50 ciclisti portarono a termine il percorso."}
{"id": "3576420", "revid": "767487", "url": "https://it.wikipedia.org/wiki?curid=3576420", "title": "Jim Jones (rapper)", "text": " \u00c8 anche amministratore delegato della Diplomat Records. Jones \u00e8 anche regista di video musicali sotto il nome di CAPO, ed ha diretto artisti come Cam'ron, Remy Ma e State Property.\nNel 2004, ha pubblicato il suo primo album da solista \"On My Way to Church\". La pubblicazione del suo secondo album, \"\" nel 2005, \u00e8 coincisa con l'arrivo di Jones alla E1 Music in qualit\u00e0 di produttore esecutivo. L'anno successivo ha pubblicato il suo terzo album, dal quale \u00e8 stato estratto il suo singolo di maggior successo \"We Fly High\", arrivata alla quinta posizione della Billboard Hot 100 ed alla vetta della Hot Rap Tracks chart. Inoltre il brano viene adottato dalla squadra di football americano New York Giants come proprio inno non ufficiale.\nNel 2006, ha formato il suo gruppo musicale rap, i ByrdGang. Nel 2009 ha vinto un Urban Music Awards insieme a Ron Browz e Juelz Santana , nella categoria \"Miglior collaborazione\". In tempi pi\u00f9 recenti Jim Jones ha collaborato con Damon Dash nel fondare la Splash Records. Il 5 aprile 2011 Jones ha pubblicato il suo quinto album \"Capo\".\nJim Jones ha anche un proprio team di skating freestyle, con il quale progetta di partecipare agli X Games in futuro."}
{"id": "3576422", "revid": "28592", "url": "https://it.wikipedia.org/wiki?curid=3576422", "title": "Agnellengo", "text": ""}
{"id": "3576425", "revid": "767487", "url": "https://it.wikipedia.org/wiki?curid=3576425", "title": "Cannibal &amp; the Headhunters", "text": "Cannibal &amp; the Headhunters sono stati un gruppo musicale fondato a East Los Angeles, in California, nel 1964 da Richard \"Scar\" Lopez e Robert \"Rabbit\" Jaramillo, unitisi a Frankie \"Cannibal\" Garcia e Joe \"Yo Yo\" Jaramillo. Il gruppo era inizialmente chiamato \"Bobby and the Classics\".\nIl gruppo deve la sua fama al brano \"Land of 1000 Dances\", inizialmente inciso nel 1963 da Chris Kenner, pubblicato dall'etichetta discografica Rampart. I consensi di questo singolo, risultato poi l'unico brano di successo del gruppo, ha permesso loro di aprire alcune tappe del secondo tour statunitense dei Beatles nel 1965 e anche di altri artisti. Nel 1966 \u00e8 stato infine pubblicato il loro album di debutto, anch'esso intitolato \"Land of 1000 Dances\".\nPur senza produrre nuovo materiale di successo, il gruppo ha proseguito un'attivit\u00e0 dal vivo per tutti gli anni a seguire fino al 1978, anno in cui il gruppo si scioglie in seguito all'abbandono dello stesso da parte di Garcia. Nel corso degli anni, avevano firmato un contratto con la Capitol.\nNel corso degli anni successivi sono state pubblicate alcune raccolte dei brani incisi dal gruppo e, nel 2006, un album di tracce inedite intitolato \"A New Beginning\", per la Pomegranite."}
{"id": "3576432", "revid": "84184", "url": "https://it.wikipedia.org/wiki?curid=3576432", "title": "Bartolomeo Ghetti (scultore)", "text": "Biografia.\nDi estrazione romana, si form\u00f2 presso la bottega del Bernini. La presenza di Bartolomeo a Napoli \u00e8 documentata dal 1671, infatti venne al seguito di Luigi Bernini, fratello di Gian Lorenzo ed anch'esso architetto e scultore, che dopo aver violentato gravemente un adolescente dietro la base di una delle grandi statue poste sotto i piloni di sostegno della cupola dovette pagare il padre del fanciullo e scappare a Napoli il 3 dicembre 1670. Nell'agosto 1678 ricevette trenta ducati per i capitelli in marmo, l'attivit\u00e0 di Bartolomeo fu congiunta con quella del fratello Pietro. Nello stesso anno, nel Ges\u00f9 Vecchio, i due fratelli si occuparono anche della decorazione della cappella di San Francesco Borgia. Nel 1679 entrambi i fratelli iniziarono la decorazione marmorea della chiesa di Santa Maria dei Miracoli e contemporaneamente, sotto la guida di Giovan Domenico Vinaccia, cominciarono a lavorare le decorazioni marmoree del transetto sinistro nella chiesa di San Giuseppe dei Ruffi e della chiesa di Sant'Andrea delle Dame.\nNel 1681 risultarono iscritti sia lui che Pietro alla corporazione degli scultori e marmorari, nel biennio 1683-1684 realizzarono l'altare maggiore della chiesa di Santa Maria Donnaromita, oggi deturpato dai rastrellamenti e nel 1684 sono nella chiesa di San Giovanni Battista delle Monache. Dal 1686 al 1688 furono impegnati alla realizzazione del \"Monumento funebre dei cardinali Francesco Maria e Stefano Brancaccio\"; la progettazione dell'opera fu affidata a Francesco Antonio Picchiatti e l'esecuzione ai due fratelli carraresi che seppero intelligentemente fondere la loro formazione berniniana con gli intenti del progetto del Picchiatti. Dal 1688 al successivo anno ebbero, come commissione, la realizzazione dell'altare Loffredo nella Cattedrale, sul quale venne, successivamente, posto una tela di Francesco Solimena raffigurante il \"San Giorgio\". Contemporaneamente furono attivi anche presso l'abitazione del Marchese di San Marco a Rodi Garganico nella realizzazione di alcuni marmi.\nDal 1690 fino al 1707 furono occupati, in una serie di realizzazioni, nella chiesa dei Girolamini; nel 1693 ricevette pagamenti riguardo a lavori effettuati nella Chiesa dei Girolamini e nel 1695 s'incaric\u00f2 di far arrivare i capitelli corinzi della facciata. Nel 1690, su disegno del Vinaccia, venne eseguito l'altare maggiore di Monteoliveto. Intorno all'ultimo decennio del XVII secolo iniziarono ad associarsi alla bottega anche i figli di Bartolomeo. Nel 1692 lavor\u00f2, su commissione di Antonio Sanfelice e Carlo Celano, insieme a Lorenzo Vaccaro sotto la supervisione di Arcangelo Guglielmelli alla Basilica di Santa Restituta. Contemporaneamente realizzarono l'altare maggiore nella chiesa di Santa Maria del Rosario alle Pigne e la decorazione marmorea sul preesistente portale cinquecenteco della chiesa del Ges\u00f9 Nuovo. Nel successivo anno lavor\u00f2 nuovamente con Guglielmelli all'altare e balaustra nella Chiesa di Santa Maria della Verit\u00e0. Nel 1696 fornirono i marmi per il pavimento della chiesa di Regina Coeli e lavorarono nel palazzo di Francesco D'Andrea per la fontana del Fauno. Lavorarono alla cappella San Giacomo in Santa Caterina a Formiello; nel 1698 furono attivi presso la chiesa di San Francesco ad Aversa ed iniziarono anche i lavori marmorei per la chiesa di Ges\u00f9 e Maria che terminarono solamente nel 1728. Una delle opere significative della bottega fu il cantiere della Sagrestia della Chiesa di San Domenico Maggiore, dove realizzarono sul finire del secolo la decorazione marmorea del pavimento e dell'altare. Lavorarono presso la chiesa di San Girolamo delle Monache con la realizzazione dell'altare maggiore; eseguirono anche i marmi della cappella di Gaetano Bruno nella Cattedrale di Cercemaggiore.\nDal 1705 al 1706 la bottega fu occupata nella realizzazione di un altare nella chiesa di San Pietro Martire. Al 15 dicembre 1708 comparve, in una polizza di pagamento, l'ultima volta il nome di Bartolomeo, mor\u00ec sul finire del 1708 e la bottega fu guidata dal fratello e dai figli Andrea, Giovan Francesco, Nicola, Antonio Passeri che spos\u00f2 la figlia Agnese e dal pi\u00f9 giovane Corinto che lavor\u00f2 come ingegnere e architetto fino al 1771."}
{"id": "3576436", "revid": "28592", "url": "https://it.wikipedia.org/wiki?curid=3576436", "title": "Ebalo il Grande", "text": ""}
{"id": "3576437", "revid": "124229102", "url": "https://it.wikipedia.org/wiki?curid=3576437", "title": "Equipaggi della ISS", "text": "Questa \u00e8 la lista degli equipaggi \"Expedition\" in ordine cronologico che hanno servito la Stazione Spaziale Internazionale.\nDi seguito si riporta il nome di ogni \"expedition\", i nomi dell'equipaggio che ne ha fatto parte, le varie date della missione e la durata di permanenza sulla ISS. Ad ogni nome dei membri dell'equipaggio \u00e8 seguito, tra parentesi, dal numero di voli spaziali. La successiva abbreviazione CMD sta ad indicare il comandante della stazione.\nLa lunghezza tipica di soggiorno per ogni equipaggio \u00e8 di circa sei mesi. I posti disponibili sono in genere assegnati a met\u00e0 per gli astronauti della NASA e met\u00e0 per quelli della Agenzia Spaziale Russa. Anche se per la maggior parte delle volte erano previsti 2 posti per gli americani, 2 per i russi, il quinto andava a rotazione alle altre agenzie, quali ESA, JAXA e CSA, infine il sesto posto variava in base a quanti americani e quanti russi erano previsti in orbita. Dal 2020, con l'inizio dei lanci delle nuove capsule americane, \u00e8 previsto che il numero di astronauti salga a 7.\nMissioni completate.\nExpedition da 1 a 6.\nLa prima expedition che ha raggiunto la stazione al 31 ottobre 2000 \u00e8 arrivata grazie al lancio della capsula Soyuz TM-31 che \u00e8 servita anche come veicolo di rientro per le emergenze. Le missioni successive l'equipaggio \u00e8 stato sostituito in missioni dello Space Shuttle.\nExpedition da 7 a 12.\nDopo il disastro dello Space Shuttle Columbia del 1\u00ba febbraio 2003, i voli della navetta sono stati sospesi. Per assicurare la fornitura agli equipaggi della stazione spaziale, il numero di componenti di essi \u00e8 stato, a partire da \"Expedition 7\", ridotto a due.\nExpedition da 13 a 19.\nIl 26 luglio 2005 con il volo dello Space Shuttle Discovery nella missione STS-114 riprendono i voli della navetta dopo l'incidente del \"Columbia\". Quasi un anno dopo, il 4 luglio 2006, l'equipaggio della stazione viene riportato a tre membri.\nExpedition 20 e 21.\nDal maggio 2009 l'equipaggio dell'ISS viene portato a sei persone. Di conseguenza due capsule \"Soyuz\" rimangono permanentemente attraccate per essere utilizzate come veicolo di salvataggio. Ogni due o quattro mesi vengono sostituiti tre membri dell'equipaggio. Il comando passa ad ogni cambio, alternandosi tra un astronauta statunitense e un cosmonauta russo; cambia anche la numerazione dell\"'Expedition\". In questo modo ogni membro dell'equipaggio viene a far parte di due \"Expedition\". Gli equipaggi vengono trasportati prevalentemente con navette \"Soyuz\" ma continuano i voli dello Space Shuttle.\nExpedition da 22 a 42.\nA causa della imminente fine del programma spaziale shuttle, a partire dal 2011 per sostituire gli equipaggi a lungo termine sar\u00e0 utilizzata esclusivamente la navicella russa \"Sojuz\". Infatti le ultime 6 missioni Shuttle non prevedono cambi di equipaggio.\nExpedition da 63.\nCon l'avvio delle missioni con equipaggio del veicolo commerciale SpaceX Crew Dragon la durata media delle Expedition \u00e8 passata da 3 a 6 mesi. Ogni equipaggio fa parte di una sola Expedition e inoltre \u00e8 stato reintrodotto il periodo di passaggio di consegne tra l'equipaggio precedente e quello successivo di una settimana circa. "}
{"id": "3576438", "revid": "287204", "url": "https://it.wikipedia.org/wiki?curid=3576438", "title": "Chenal", "text": ""}
{"id": "3576442", "revid": "767487", "url": "https://it.wikipedia.org/wiki?curid=3576442", "title": "Welcome (film 2007)", "text": "Welcome (Hindi: \u0935\u0947\u0932\u0915\u092e) \u00e8 un film indiano del 2007 diretto da Anees Bazmee. Protagonisti del film sono Akshay Kumar, Feroz Khan, Nana Patekar, Anil Kapoor, Katrina Kaif, Mallika Sherawat e Paresh Rawal. Il film \u00e8 stato proiettato in India ed in diversi paesi nel mondo il 21 dicembre 2007, ed ha ricevuto una nomination ai Filmfare Awards nella categoria \"Miglior attore non protagonista\" (Anil Kapoor).\nTrama.\nRajiv \u00e8 uomo d'affari interpretato da Akshay Kumar. Egli si innamora di Sanjana, interpretata da Katrina Kaif, sorella di un don. Tra tante avventure i due riescono a sposarsi."}
{"id": "3576444", "revid": "297059", "url": "https://it.wikipedia.org/wiki?curid=3576444", "title": "Thomas Henry Marshburn", "text": ""}
{"id": "3576448", "revid": "112880772", "url": "https://it.wikipedia.org/wiki?curid=3576448", "title": "Villa Sant'Anselmo", "text": ""}
{"id": "3576450", "revid": "1543377", "url": "https://it.wikipedia.org/wiki?curid=3576450", "title": "Grand Prix de Ouest-France 1998", "text": "Il Grand Prix de Ouest-France 1998, sessantaduesima edizione della corsa, si svolse il 30 agosto 1998 su un percorso totale di 209\u00a0km. Fu vinta dal francese Pascal Herv\u00e9 che termin\u00f2 la gara in 4h57'13."}
{"id": "3576458", "revid": "7", "url": "https://it.wikipedia.org/wiki?curid=3576458", "title": "La Grande Storia", "text": ""}
{"id": "3576459", "revid": "599013", "url": "https://it.wikipedia.org/wiki?curid=3576459", "title": "Via Cristoforo Colombo", "text": ""}
{"id": "3576463", "revid": "1305772", "url": "https://it.wikipedia.org/wiki?curid=3576463", "title": "Pepper's Ghost", "text": "Il termine in lingua inglese Pepper's Ghost, riferito alla tecnica illusoria fantasma di Pepper, pu\u00f2 riferirsi anche a:"}
{"id": "3576464", "revid": "1543377", "url": "https://it.wikipedia.org/wiki?curid=3576464", "title": "Il principe e il povero (Tony Colombo)", "text": "Il principe e il povero \u00e8 il diciannovesimo album del cantante napoletano Tony Colombo, del 2011. Contiene nove brani inediti e quattro grandi successi riarrangiati. \u00c8 stato prodotto dalla Seamusica, registrato e mixato da Espedito Barrucci alla Zeus Record e distribuito dalla Warner Music Italy."}
{"id": "3576465", "revid": "119050962", "url": "https://it.wikipedia.org/wiki?curid=3576465", "title": "La musica \u00e8 finita/Un uomo", "text": "La musica \u00e8 finita \u00e8 un singolo della cantante italiana Ornella Vanoni, pubblicato nel 1967 estratto dall'album \"Ornella Vanoni\".\nDescrizione.\n, \"La musica \u00e8 finita\", presentato al Festival di Sanremo 1967 in abbinamento con Mario Guarnera. Le parole del brano sono di Franco Califano e Nisa, mentre la musica \u00e8 di Umberto Bindi con arrangiamento di Gianfranco Intra.\nCover.\n\"La musica \u00e8 finita\" \u00e8 stata riproposta come cover da altri artisti."}
{"id": "3576467", "revid": "247222", "url": "https://it.wikipedia.org/wiki?curid=3576467", "title": "La musica \u00e8 finita", "text": ""}
{"id": "3576468", "revid": "1543377", "url": "https://it.wikipedia.org/wiki?curid=3576468", "title": "Jolie Madame", "text": "Jolie Madame (in italiano \"Bella signora\") \u00e8 un profumo femminile dell'azienda di profumeria francese Parfums Pierre Balmain.\nStoria.\nNel 1953 Pierre Balmain lanci\u00f2 una nuova linea di pr\u00eat-\u00e0-porter, che la stampa soprannomin\u00f2 \"Jolie Madame\", ed in breve tempo tutto lo stile di Belmain fu associato a quel nome. pertanto quando lo stilista lanci\u00f2 il suo nuovo profumo fu naturale scegliere proprio quel nome Parlando di \"Jolie Madame\", Pierre Balmain disse che \"\u00e8 un omaggio alle donne in tutto lo splendore del suo fascino, la sua esperienza, il suo appetito per la vita.\"\nPer realizzare il profumo fu scelta la profumiera francese Germaine Cellier, che gi\u00e0 aveva collaborato con Belmain per la realizzazione del celebre \"Vent Vert\". La Cellier realizz\u00f2 una fragranza legnosa e cipriata con le note di testa di artemisia, gardenia, neroli, coriandolo, le note di cuore di gelsomino, giunchiglia, giaggiolo, Tuberosa e le note di fondo patchouli, castoreo, cetiver e civet. La bottiglietta del profumo di fattura semplice e moderna fu realizzata dallo stesso Balmain.\nNel 1991 il profumo \u00e8 stato riorchestrato con nuovi ingredienti, e rilanciato sul mercato con una nuova confezione."}
{"id": "3576470", "revid": "1745361", "url": "https://it.wikipedia.org/wiki?curid=3576470", "title": "Meditrinalia", "text": "Meditrinalia era la festa del vino nell'antica Roma. Era celebrata l'11 ottobre e dedicata a \"Iupiter\". Varrone e Festo (uniche fonti, oltre ai calendari) ricordano che in tale occasione si beveva recitando i versi: \"vetus novum vinum bibo/ veteri novo morbo medeor\" (bevo vino vecchio e nuovo/ pongo rimedio ad un male vecchio e nuovo). Il \"nuovo\" vino in ottobre \u00e8 ancora mosto che viene preparato (ridotto per bollitura e aromatizzato) per essere utilizzato come bevanda dolce (come il moderno \"vino cotto\" marchigiano e abruzzese) o come rimedio (\"medicamento\") da mescolare a mosto debole al fine di migliorare la qualit\u00e0 del futuro vino. La mescolanza di cotto nuovo a cotto vecchio o di cotto vecchio a mosto nuovo, con l'intento di rimediare a difetti della bevanda in preparazione, spiegherebbe il significato dei versi tramandati.\nUna dea Meditrina sembra essere stata un'invenzione tardo-romana per spiegare l'origine della festa. Il primo resoconto che associava la festa a una tale dea \u00e8 del grammatico del II secolo d.C. Sesto Pompeo Festo, sulla base del quale le fonti moderne affermano che Meditrina fosse la dea romana della salute, della longevit\u00e0 e del vino, con un significato etimologico di \"guaritrice\"."}
{"id": "3576477", "revid": "184925", "url": "https://it.wikipedia.org/wiki?curid=3576477", "title": "La Vita Del Rapper", "text": ""}
{"id": "3576484", "revid": "2179318", "url": "https://it.wikipedia.org/wiki?curid=3576484", "title": "Antonio Sorice", "text": "Biografia.\nNacque a Nola il 3 novembre 1897 e dopo aver compiuto gli studi presso la Scuola militare \"Nunziatella\" di Napoli, frequent\u00f2 la Regia Accademia militare di Artiglieria e Genio di Torino, uscendone con il grado di sottotenente assegnato all'arma di artiglieria il 30 maggio 1915.\nCombatt\u00e9 durante la prima guerra mondiale e fu fatto prigioniero sul Carso nel 1917. Dopo il conflitto complet\u00f2 il corso di studi a Torino e poi quello presso la Scuola di guerra dell'esercito, a Civitavecchia, prestando successivamente servizio nei presidi militari di Genova e quindi di Ancona.\nNel corso del 1933 fu trasferito a Roma per prestare servizio presso il Ministero della Guerra, ricoprendo dapprima l'incarico di addetto alla Segreteria militare e quindi nell'aprile del 1936, con il grado di colonnello, di Vice capo di gabinetto del ministro (Mussolini \"ad interim\").\nNel giugno del 1938 venne nominato Consigliere di Stato e promosso generale di brigata, venendo collocato fuori ruolo per continuare a disimpegnare l'incarico ministeriale, dal quale viene per\u00f2 allontanato nel giugno 1941, in piena seconda guerra mondiale, dopo che si era pubblicamente espresso sulle difficolt\u00e0 sostenute al fronte dal Regio Esercito e sulla necessit\u00e0 di trovare una soluzione per trarsi fuori dal conflitto.\nNel febbraio del 1943 torn\u00f2 al Ministero della Guerra come sottosegretario, chiamatovi da Mussolini per le sue indiscusse doti organizzative e tecnico-militari. Svolse anche l'incarico di consigliere nazionale della Camera dei Fasci e delle Corporazioni.\nLa firma dell'armistizio con gli anglo-americani.\nIn seguito alla riunione del Gran Consiglio del Fascismo del 25 luglio 1943 che vide l'approvazione dell'ordine del giorno Grandi, viene nominato Ministro della Guerra nel governo Badoglio I. Uno dei suoi primi provvedimenti fu il ripristino del regolamento di disciplina che non consentiva agli appartenenti alle Forze Armate di svolgere alcuna attivit\u00e0 politica.\nIl 3 settembre prese parte ad una riunione ristretta del governo, tenutasi a Roma presso il Palazzo del Viminale, in cui il Maresciallo d'Italia Pietro Badoglio lo inform\u00f2 che Vittorio Emanuele III aveva deciso di firmare l'armistizio con gli anglo-americani e autorizz\u00f2 il generale Giuseppe Castellano ad avere i pieni poteri su detta questione.\nAlle 17:30 dell'8 settembre prese parte al Consiglio della Corona presieduto dal Re \u00e8 un Badoglio \u201cpallido e affranto \u201c: oltre a lui vi parteciparono il Capo di stato maggiore generale Vittorio Ambrosio, il capo del servizio segreto militare generale Giacomo Carboni, il Sottocapo di stato maggiore generale Giuseppe De Stefanis e Paolo Puntoni (Aiutante di campo del re) , il Ministro degli esteri Raffaele Guariglia, il Ministro della marina Raffaele De Courten, il Ministro dell'aeronautica generale Renato Sandalli, il Ministro della Real Casa duca Pietro Acquarone e un giovane addetto di Ambrosio, il maggiore Luigi Marchesi,che essendo stato con Castellano ad Algeri , era il pi\u00f9 informato sulle posizioni degli Alleati. In quella occasione il Re annunci\u00f2 ufficialmente ai presenti che l'armistizio era stato firmato e poco tempo dopo Badoglio ne diede annuncio alla radio dell'EIAR.\nL'indomani orchestr\u00f2 insieme al generale Carboni un tentativo per far sostituire alla testa del governo Badoglio con il maresciallo d'Italia Enrico Caviglia fatto giungere appositamente nella Capitale. In seguito ad un breve contatto telefonico con Vittorio Emanuele III, il maresciallo Caviglia decise di assumere ad interim l'incarico di Capo del governo e comandante delle forze militari nel corso della mancata difesa di Roma, cos\u00ec da poter trattare con il Feldmaresciallo Albert Kesselring il disarmo delle truppe italiane e la proclamazione di Roma come \"citt\u00e0 aperta\".\nQuando il giorno 9 la famiglia reale e l'esecutivo fuggirono verso il Sud, con il governo che si insedi\u00f2 a Brindisi, egli prefer\u00ec restare a Roma, non esercitando pi\u00f9 di fatto il suo incarico, con Badoglio che il 16 settembre nomin\u00f2 un sottosegretario alla guerra, il generale Taddeo Orlando.\nA Roma costitu\u00ec con il colonnello Giuseppe Cordero Lanza di Montezemolo il Fronte militare clandestino, al cui interno oper\u00f2 un gruppo denominato \"organizzazione Sorice\". \nL'11 febbraio 1944 il Capo del Governo gli revoc\u00f2 l'incarico di Ministro della guerra non potendo egli raggiungere la citt\u00e0 di Salerno, allora sede del governo, e rest\u00f2 a Roma fino alla liberazione nel giugno 1944.\nArrestato su ordine del Maresciallo d'Italia Giovanni Messe, nel settembre 1944 fu sottoposto a procedimento di epurazione per aver \"partecipato attivamente alla vita politica del fascismo\", ma venne prosciolto dall'accusa perch\u00e9 fu accertato il suo fattivo contributo all'organizzazione della Resistenza partigiana. Venne quindi riammesso in servizio al Consiglio di Stato e, nel 1954, fu decorato con la Medaglia d'argento al valor militare per i fatti del 1943-44.\nNel settembre del 1966 fu collocato in pensione per raggiunti limiti di et\u00e0. Si spense a Roma il 14 gennaio 1971, e la salma venne successivamente traslata nel Cimitero Monumentale di Nola."}
{"id": "3576488", "revid": "84184", "url": "https://it.wikipedia.org/wiki?curid=3576488", "title": "Posizione di Lewis-Mogridge", "text": "La Posizione di Lewis\u2013Mogridge stabilisce che \"tutti i nuovi investimenti nella costruzione di strade in un'area urbana congestionata avr\u00e0 l'effetto di ridurre la velocit\u00e0 media del sistema di trasporto sia pubblico, sia privato\". Essa si riferisce all'osservazione empirica per l'area di Londra in cui pi\u00f9 strade vengono costruite in un'area urbana congestionata pi\u00f9 traffico viene generato per riempirle. Una volta costruita una strada, dopo poche settimane gli attesi vantaggi in termini di maggiore velocit\u00e0 di scorrimento vengono esauriti dall'affluenza di nuove auto riportando il grado di congestione e la velocit\u00e0 media di percorrenza alla situazione di partenza. Essa conferma la validit\u00e0 del paradosso Downs-Thomson nel campo dei trasporti, nonch\u00e9 dell'intuizione del paradosso di Braess nel campo dell'analisi delle reti.\nIn altri termini la Posizione ipotizza che il \"traffico si espande in ragione della disponibilit\u00e0 di spazio stradale\" ed \u00e8 generalmente nota nel campo dei trasporti con il termine di traffico indotto come suggerito dalla \"legge di ferro della congestione\" di Anthony Downs.\nLa Posizione di Lewis-Mogridge non necessariamente implica che la costruzione di nuove strade non sia mai giustificata, ma che nella loro pianificazione \u00e8 necessario considerare il sistema del traffico nel suo complesso. Ci\u00f2 significa tenere conto dei flussi di trasporto di merci e persone e delle motivazioni sottostanti.\nLa Posizione non ha implicazioni limitate solo al trasporto privato. Uno dei suoi autori, Martin Mogridge, un fisico del ministero dei trasporti inglese, concluse anche che gli investimenti nella costruzione di strade in aree urbane congestionate avrebbero avuto l'effetto di ridurre la velocit\u00e0 media complessiva del sistema di trasporto, sia pubblico sia privato. Questa relazione di equilibrio \u00e8 nota anche come \"Paradosso Downs-Thomson\". Tuttavia, secondo Anthony Downs questa relazione di equilibrio tra la velocit\u00e0 del trasporto pubblico e quella del trasporto privato esiste solo in aree dove i trasporti pendolari durante le ore di punta avvengono prevalentemente con mezzi pubblici, come la metro e i tram su rotaie, con linee sono separate dalla circolazione stradale dedicata alle auto. In questo caso, si ha equilibrio tra la velocit\u00e0 del sistema di trasporto pubblico e privato durante le ore di punta quando il tempo necessario per ogni dato itinerario \u00e8 equivalente su entrambe le modalit\u00e0 di trasporto. "}
{"id": "3576492", "revid": "1305772", "url": "https://it.wikipedia.org/wiki?curid=3576492", "title": "Isole dell'Australia", "text": "Questa \u00e8 una lista non esaustiva delle isole dell'Australia ordinate per stato o territorio.\nIsole principali.\nL'Australia ha 8.222 isole entro i suoi confini marittimi. \nLe 9 pi\u00f9 estese (sopra i 1.000 km\u00b2) sono:"}
{"id": "3576498", "revid": "330270", "url": "https://it.wikipedia.org/wiki?curid=3576498", "title": "Cabala e amore", "text": ""}
{"id": "3576499", "revid": "330270", "url": "https://it.wikipedia.org/wiki?curid=3576499", "title": "Cabala ed amore", "text": ""}
{"id": "3576503", "revid": "122661163", "url": "https://it.wikipedia.org/wiki?curid=3576503", "title": "Domenico Romano (politico 1877)", "text": "Originario di Melicucco (RC),\nfu ministro dei lavori pubblici dal 27 luglio 1943 all'11 febbraio 1944 sotto il Governo Badoglio I.\nFu anche senatore della I, II e III legislatura della Repubblica.\nIl 7 ottobre 1956 il comune di Palmi gli confer\u00ec la cittadinanza onoraria."}
{"id": "3576514", "revid": "1305772", "url": "https://it.wikipedia.org/wiki?curid=3576514", "title": "Bawang goreng", "text": "Il Bawang Goreng (letteralmente \"cipolle fritte\" in malese ed in indonesiano) \u00e8 un tradizionale piatto dell'Asia sud-orientale a base di scalogni o cipolle fritti.\nPer preparare il piatto \u00e8 sufficiente tagliare delle striscioline sottili di cipolla secca o scalogno rosso asiatico, facendo attenzione che siano dello stesso spessore, altrimenti durante la cottura alcune potrebbero bruciare mentre altre non hanno ancora raggiunto un sufficiente livello di doratura. L'utilizzo di vegetali freschi allunga i tempi di doratura, per questo in genere le fette sottili vengono fatte seccare per 1-2 ore.\nQueste striscioline, deposte su un colino metallico sovrapponendole il meno possibile affinch\u00e9 non si attacchino durante la cottura, cuociono in pochi secondi immerse in olio vegetale (generalmente olio di semi di arachide) non troppo caldo. Appena dorate, sono scolate subito su carta assorbente e lasciate raffreddare.\nUna volta raffreddate possono essere conservate in un contenitore sigillato in luogo fresco per almeno 4 settimane\nViene impiegato come un condimento o come un aroma che viene sparso su molti piatti differenti."}
{"id": "3576515", "revid": "484362", "url": "https://it.wikipedia.org/wiki?curid=3576515", "title": "La societ\u00e0 dello spettacolo", "text": "La societ\u00e0 dello spettacolo (titolo originale: \"La Soci\u00e9t\u00e9 du Spectacle\") \u00e8 un saggio dello scrittore e filosofo francese Guy Debord, pubblicato per la prima volta nel 1967. L'opera, di chiara ispirazione marxista, descrive la moderna societ\u00e0 delle immagini come una mistificazione volta a giustificare i rapporti sociali di produzione vigenti.\nPiano dell'opera.\nIl saggio di Debord si sviluppa attraverso l'esposizione di \"tesi\" numerate, da 1 a 221, contenute in nove parti, intitolate come segue:\nLa societ\u00e0 dello spettacolo.\nLa \"separazione\" delle immagini dalla vita.\nLe prime trentaquattro tesi sono incentrate sulla descrizione della societ\u00e0 dello spettacolo. La prima tesi contiene uno dei tanti \"d\u00e9tournement\" che caratterizzano il saggio di Debord. Essa ricalca l'incipit de \"Il capitale\" di Marx: \u00abTutta la vita delle societ\u00e0 nelle quali predominano le condizioni moderne di produzione si presenta come un'immensa accumulazione di \"spettacoli\"\u00bb. Le immagini del mondo dettate dalle necessit\u00e0 della produzione capitalistica si sono staccate dalla vita, al punto che lo \"spettacolo\" \u00e8 considerato come \"l'inversione della vita\". La definizione dello spettacolo, riportata nella quarta tesi, \u00e8 la seguente: \u00abLo spettacolo non \u00e8 un insieme di immagini, ma un rapporto sociale fra individui, mediato dalle immagini\u00bb, una \u00abvisione del mondo che si \u00e8 oggettivata\u00bb. Lo spettacolo, cos\u00ec come lo descrive Debord, \u00e8 sia il mezzo, sia il fine del modo di produzione vigente. Non bisogna per\u00f2 pensare che lo spettacolo sia semplicemente irreale. Lo spettacolo inteso come inversione del reale \u00e8 effettivamente realt\u00e0. In un altro \"d\u00e9tournement\" (stavolta di matrice hegeliana), Debord afferma che \u00abla realt\u00e0 sorge nello spettacolo, e lo spettacolo \u00e8 reale\u00bb. Chiaramente l'obiettivo dello spettacolo \u00e8 quello di legittimare se stesso oltre che i rapporti sociali di produzione dei quali \u00e8 guardiano, e di conseguenza si presenta in continuazione (e senza possibilit\u00e0 effettive di contestazioni) come un elemento intrinsecamente positivo. La spettacolarizzazione della realt\u00e0 prende, in un certo senso, il posto della religione, realizzando \u00abl'esilio dei poteri umani in un al di l\u00e0\u00bb e fungendo da guardiano del sonno dalla \u00absociet\u00e0 moderna incatenata\u00bb, di cui \u00e8 il \u00abcattivo sogno\u00bb. Mentre la religione si \u00e8 imposta, nella concezione debordiana, come fonte di divieti per l'uomo, lo spettacolo mostra all'uomo ci\u00f2 che egli pu\u00f2 fare, ma, scrive ancora Debord, \u00abil \"permesso si oppone assolutamente al possibile\"\u00bb. Anche il momento del non-lavoro \u00e8 completamente consacrato allo spettacolo e, quindi, funzionale ai rapporti sociali di produzione, di cui lo spettacolo garantisce la conservazione. Garanzia della conservazione \u00e8 anche l'isolamento delle persone le une dalle altre, ma anche l'isolamento delle masse. Il primo capitolo si chiude con la seguente tesi: \u00abLo spettacolo \u00e8 il capitale a un tal grado di accumulazione da divenire immagine\u00bb.\nIl ruolo della merce.\nIl secondo capitolo si apre con una citazione tratta da \"Storia e coscienza di classe\" di Gy\u00f6rgy Luk\u00e1cs, nella quale viene analizzato il rapporto tra il lavoro e la merce. Citando ancora il Marx de \"Il capitale\", la prima tesi introduce quest'ultima come una \"vecchia nemica\", triviale all'apparenza, ma \"piena di sottigliezze metafisiche\". Debord riprende esplicitamente il concetto di feticismo della merce. Essa \u00e8 la portatrice di immagini per eccellenza, in quanto glorifica il capitalismo su base mondiale, anche laddove esso non ha ancora portato una sovrabbondanza di beni. Ma questa sovrabbondanza di beni non ha assolutamente, a giudizio dell'autore, liberato l'uomo dalla necessit\u00e0. Anzi, gli ha imposto una nuova necessit\u00e0, un obbligo: quello del consumo. Il lavoratore, prima trattato come l'ultima ruota del carro, ora viene avvolto nella bambagia e \"corrotto\" anche nel suo tempo di non-lavoro. Anche lo svago, attraverso il consumismo, si trasforma in un modo per favorire l'accumulazione capitalistica e dar sfogo alla sovrabbondanza di merci, che per\u00f2 non ha garantito al lavoratore una vera liberazione dall'obbligo del lavoro. Anche il lavoro, come aveva gi\u00e0 sottolineato Marx, diventa una merce. Si tratta sempre di sopravvivenza, ma \"sopravvivenza aumentata\", che fa del lavoratore un consumatore e del consumatore reale un \"consumatore di illusioni\". L'economia si trasforma da un mezzo a un fine, ma cos\u00ec facendo \u00abesce dall'\"inconscio sociale\" che dipendeva da essa senza saperlo\u00bb. L\"'es\" diventa \"io\", passa allo stato cosciente e, come tale, pu\u00f2 e deve decomporsi. La sopravvivenza del sistema \u00e8 quindi legata ai risultati della lotta di classe, che \u00e8 il contrario della societ\u00e0 dello spettacolo, in quanto societ\u00e0 della coscienza.\nUnit\u00e0 e divisione.\nPer Debord, la societ\u00e0 dello spettacolo mostra come unito ci\u00f2 che in realt\u00e0 \u00e8 diviso e come diviso ci\u00f2 che in realt\u00e0 \u00e8 unito. Le divisioni tra i \"leader\" nazionali mascherano un'unit\u00e0 di intenti nello sfruttamento del proletariato. Nei paesi sottosviluppati, molti capi rivoluzionari svolgono il ruolo di specchietto per le allodole. Nei paesi socialisti questo ruolo di falso \"leader\" \u00e8 assunto dalla grande burocrazia. Al riguardo, l'autore parla di \"divisione mondiale dei compiti spettacolari\". Un ruolo particolare \u00e8 svolto dal personaggio \"vedette\", che concentra su di s\u00e9 tutti gli sguardi, ma in realt\u00e0 \u00e8 solo un portavoce di interessi opposti a quelli del proletariato. \u00abChru\u0161\u010d\u00ebv era diventato generale per decidere la battaglia di Kursk, non sul terreno, ma nel ventesimo anniversario, quando era ormai padrone dello Stato. Kennedy era rimasto oratore fino a pronunciare il proprio elogio funebre, giacch\u00e9 Ted Sorensen continuava in quel momento a redigere i discorsi per il successore nello stile che era stato cos\u00ec importante per far riconoscere la personalit\u00e0 dello scomparso. I personaggi ammirevoli in cui il sistema si personifica sono ben noti per non essere ci\u00f2 che sono. Sono diventati grandi uomini scendendo al di sotto della realt\u00e0 della minima vita individuale, e tutti lo sanno\u00bb. Ancora Chru\u0161\u010d\u00ebv, che aveva aiutato Stalin a mantenere il potere, l'aveva denunciato dopo la sua morte. Se nei paesi capitalisti occidentali prevale lo spettacolare diffuso, in quelli socialisti prevale lo spettacolare concentrato. La miseria della classe lavoratrice \u00e8 unitaria, ma frazionata in finte divisioni. Le merci sono molte e in competizione per conquistare il mercato, ma esse rappresentano tutte uno strumento di sfruttamento dei proletari, con la loro soddisfazione di bisogni imposti."}
{"id": "3576519", "revid": "287204", "url": "https://it.wikipedia.org/wiki?curid=3576519", "title": "The Eagle (film)", "text": ""}
{"id": "3576520", "revid": "648716", "url": "https://it.wikipedia.org/wiki?curid=3576520", "title": "George Wallace Melville", "text": "Guerra civile.\nMelville \u00e8 nato a New York il 10 gennaio 1841. Dopo la laurea, al College di Brooklyn ed il Politecnico, \u00e8 entrato nel US Navy il 29 luglio 1861 e divenne un ufficiale del Genio navale, con il grado di terzo ufficiale di macchina. Il suo primo anno a bordo della cannoniera USS \"Michigan\" si \u00e8 svolto nei Grandi Laghi, durante il quale \u00e8 stato promosso a secondo ufficiale di macchina. Melville \u00e8 stato in servizio sulle navi \"Dacotah\" e \"Wachusett\" da met\u00e0 1862 fino alla fine del 1864, prendendo parte alla cattura della CSS Florida nel mese di ottobre del 1864. Ha terminato la guerra civile ad Hampton Roads, Virginia, area di lavoro delle torpediniere e dove lavor\u00f2 come ingegnere sulla cannoniera USS Maumee.\nNegli anni dopo la fine della guerra civile, il Melville lavor\u00f2 a bordo di diverse navi come primo ufficiale di macchina, tra cui l'incrociatore sperimentale \"Chattanooga\", la cannoniera \"Tacony\", la nave a vapore \"Lancaster\" e sulla nave ammiraglia, nelle flotte asiatiche, \"Tennessee\".\nEsplorazione circolo polare artico.\nNel 1873 si offr\u00ec volontario come direttore di macchina sulla USS \"Tigress\" per il salvataggio nella Baia di Baffin di 19 superstiti, dispersi in una spedizione nel Circolo polare artico.\nNell'estate del 1879, Melville audace ed impaziente, si offr\u00ec volontario in una spedizione artica sotto il tenente comandante George W. DeLong, salparono da San Francisco il 7 agosto 1879 a bordo della USS \"Jeannette\" per cercare di trovare una via rapida per arrivare al Polo Nord tramite lo Stretto di Bering. Ma la USS Jeannette rimase incagliata nei ghiacci a settembre e dopo due anni di sforzi per salvarla, fu sommersa dai lastroni di ghiaccio nel Mare di Laptev e affond\u00f2 12 giugno 1881 - lasciando l'equipaggio naufrago su tre piccole imbarcazioni tra i lastroni di ghiaccio in mezzo all'oceano e con scarsi rifornimenti.\nMelville fu l'unico comandante della propria piccola imbarcazionea portare il suo equipaggio in salvo nel delta del fiume Lena in Siberia. Una volta in salvo, part\u00ec alla ricerca di DeLong e dei suoi uomini, viaggiando oltre un migliaio di chilometri al freddo mortale dell'inverno artico solo per trovare i loro corpi morti. Tuttavia, egli fu in grado di recuperare e riportare tutti i documenti della spedizione. La terza barca, sotto il comando di Charles W. Chipp, non \u00e8 mai stata trovata, Chipp e gli altri sette uomini sono stati presunti morti.\nIl Congresso degli Stati Uniti ha premiato Melville per il suo coraggio e intraprendenza, avanzandolo di 15 gradi e gli fu assegnata la Medaglia d'oro del Congresso. Le incredibili difficolt\u00e0 della spedizione sono descritte nel suo libro, \"Nel Delta del Lena\", pubblicato nel 1884.\nUfficio di ingegneria del vapore.\nMelville fu ispettore del carbone dal 1884 al 1886, poi esegui la sua ultima navigazione da marinaio sul nuovo incrociatore Atlanta. Il presidente Grover Cleveland designo Melville capo dell'ufficio di ingegneria del vapore il 9 agosto del 1887, col il relativo grado di commodoro. Per pi\u00f9 di una decade e mezza rimase in carica, fu responsabile per i sistemi di propulsione della Marina nel periodo di notevole espansione del progresso tecnologico e con cambiamenti istituzionali. Melville ha sovrinteso la progettazione di 120 navi della \"New Navy\". Tra le principali innovazioni tecniche che contribui a introdurre, spesso a dispetto del parere conservatore all'interno dello stabilimento navale, troviamo la caldaia a tubi d'acqua, il triplo sistema di propulsione a vite, i motori verticali, la nave da riparazione galleggiante e la \"distilling ship\".\nPromosso contrammiraglio il 3 marzo 1899, fu nominato ingegnere capo della marina il 6 dicembre del 1900.\nIl laboratorio di Annapolis fu un'idea di Melville. Come ingegnere in capo della Marina, ha lottato duramente per ottenere uno stanziamento di 400.000 dollari per un esperimento ed il laboratorio di prova, situato ad Annapolis. Nel 1903, riusc\u00ec ad ottenere lo stanziamento per la Stazione Sperimentale di Ingegneria (EES).\nIl suo ragionamento principale sulla creazione di una stazione di esperimento era che avrebbe aumentato l'efficienza della Marina. La sua idea era di creare un mezzo affidabile per la verifica, macchine e attrezzature progettate per le navi della Marina. Il suo argomento secondario era che potrebbero essere di aiuto nella formazione di nuovi ufficiali di ingegneria, e pertanto deve essere situato ad Annapolis presso l'Accademia Navale. Con modestia, Melville rifiut\u00f2 di collegare il suo nome alla fondazione della EES.\nPrima del suo ritiro, Melville fu messo a capo di una commissione incaricata di studiare come utilizzare l'olio combustibile nelle caldaie delle navi della marina al posto del carbone. La commissione raccomanda vivamente un impianto di prova per testare i metodi di combustione dei vari combustibili in caldaie delle navi della marina. Il 18 novembre 1910, il Segretario della Marina autorizza: \"... la costruzione e l'equipaggiamento, ad un costo stimato di $ 10.000,00, di una struttura di simulazione di una sala macchine navale, al fine di testare la combustione di olio combustibile in relazione alla progettazione di nuove navi da guerra a petrolio\" in un edificio esistente (Bldg. 47) al Philadelphia Navy Yard. Questo impianto fu costruito nel NAVSSES.\nLasciando il servizio attivo il 10 gennaio 1903, l'ammiraglio Melville trascorse gli ultimi anni a Filadelfia, in Pennsylvania, dove mor\u00ec il 17 marzo 1912.\nUS Navy ha nominato due navi in onore di George W. Melville: USS Melville (AD-2) 1915\u20131948 e la nave da ricerca oceanografica Melville (AGOR-14), 1969-presente.\nRiconoscimenti.\nDella Marina, gli furono riconosciuti i contributi alla tecnica motoristica d'eccellenza nelle applicazioni di conoscenza verso la ricerca e lo sviluppo di nuovi materiali, dispositivi e sistemi o metodi, compresa la progettazione, sviluppo e integrazione di prototipi e nuovi processi."}
{"id": "3576527", "revid": "1543377", "url": "https://it.wikipedia.org/wiki?curid=3576527", "title": "Lucio Furio Medullino (console 474 a.C.)", "text": "del V secolo a.C.\nBiografia.\nLucio Furio apparteneva al ramo Medullino della nobile \"gens\" Furia, un'antica \"gens\" patrizia di Roma.\nNel 474 a.C. venne eletto console con Aulo Manlio Vulsone.\nIl Senato chiese che uno dei consoli marciasse contro i Veienti per condurre la guerra contro di essi e la sorte affid\u00f2 il compito ad Aulo Manlio a cui, ben presto, la citt\u00e0 assediata di Veio chiese la fine delle ostilit\u00e0, che venne accordata.\nRistabilita la pace, nello stesso anno si svolse il censimento della popolazione che fu valutata in circa 103 000 unit\u00e0.\nL'anno successivo il tribuno della plebe Gneo Genucio cit\u00f2 in giudizio entrambi i consoli per essersi rifiutati di procedere alla distribuzione di terre ai cittadini poveri come promesso dal Senato. Ma il giorno fissato per lo svolgimento del processo il tribuno fu trovato morto in casa, senza che sul cadavere vi fossero segno evidenti di violenza; la sua assenza imped\u00ec lo svolgimento del processo, che fu di fatto annullato."}
{"id": "3576528", "revid": "57342", "url": "https://it.wikipedia.org/wiki?curid=3576528", "title": "Leonardo Severi", "text": "Biografia.\nNel 1913 fu nominato provveditore agli studi di Potenza.\nVice capo di gabinetto di Benedetto Croce quando questi, dal 1920 al 1921, era ministro della pubblica Istruzione, nel 1922 fu capo di gabinetto del ministro Giovanni Gentile e svolse un ruolo di primo piano nella riforma scolastica di Gentile. Nel 1924 divenne direttore generale dell'istruzione media fino al 1928, quando fu collocato a riposo. Nel 1926 si iscrisse al PNF. Fu nominato consigliere di Stato dal 1932. Subito dopo la caduta di Mussolini, fu ministro dell'Educazione nazionale nel primo governo Badoglio (luglio 1943). Intraprese l'opera di epurazione dei dirigenti fascisti e di defastiscizzazione dei testi scolastici ed ebbe un ruolo importante nella vicenda in cui Giovanni Gentile, direttore della Scuola Normale di Pisa, venne costretto alle dimissioni. Dopo l'8 settembre ripar\u00f2 a San Giovanni in Laterano, e non pot\u00e9 esercitare di fatto il dicastero. \nFond\u00f2 e diresse gli \u00abAnnali dell'istruzione media\u00bb e scrisse \"Il problema della scuola\" (1946). Dal febbraio 1951 al dicembre 1952 fu presidente del Consiglio di Stato."}
{"id": "3576534", "revid": "1544245", "url": "https://it.wikipedia.org/wiki?curid=3576534", "title": "AMA (Roma)", "text": "AMA S.p.A. (acronimo di Azienda Municipale Ambiente) \u00e8 una societ\u00e0 in house che gestisce per conto dell'ente Roma Capitale, suo socio unico, la raccolta, il trattamento e lo smaltimento dei rifiuti solidi urbani, l'espletamento dei servizi cimiteriali e la nettezza urbana nel territorio di Roma. Si tratta del maggiore operatore nella gestione integrata dei servizi ambientali in Italia.\nStoria.\nLa nettezza urbana a Roma tra l'Ottocento e il Novecento.\nSotto l'amministrazione pontificia di Roma le funzioni di nettezza urbana furono affidate allo Stato ed esercite dalla Prefettura delle acque e strade, anche durante la breve parentesi della Repubblica Romana. Nel 1864 la Prefettura fu soppressa e il compito pass\u00f2 all'amministrazione comunale, che band\u00ec un'apposita gara d'appalto e questo sistema prosegu\u00ec anche dopo l'annessione di Roma al Regno d'Italia fino all'esaurimento, nel maggio 1886, dell'ultimo appalto assegnato. A partire da quell'anno, infatti, il comune istitu\u00ec un proprio servizio in economia della nettezza urbana.\nSotto il governatorato di Roma il servizio rimase gestito in economia dal comune nelle zone centrali mentre fu affidato in appalto nelle zone periferiche. Tra le competenze di questo servizio rientravano: la pulizia delle strade, il ritiro dei rifiuti domestici, l'innaffiamento, le attivit\u00e0 di contrasto alle mosche e la costruzione, manutenzione, pulizia e disinfezione degli orinatoi e lavatoi pubblici a cui si affiancavano altre attivit\u00e0 straordinarie come la rimozione di neve e grandine, l'approvvigionamento di acqua potabile in zone prive del servizio ed eventuale ausilio ai vigili del fuoco. Durante l'amministrazione fascista \u00e8 rilevante l'assegnazione di questi appalti ad imprese private come l'Impresa Elia Federici, l'Impresa Tudini &amp; Talenti e la Romolo Vaselli, spesso in connessione agli appalti per la manutenzione stradale.\nCon la fine del secondo conflitto mondiale si manifest\u00f2 l'intenzione di riportare in mano completamente pubblica il servizio, sebbene gli eventi bellici avessero fortemente danneggiato sia il servizio in economia del comune che le imprese appaltatrici, i cui contratti sarebbero scaduti tra la seconda met\u00e0 degli anni '40 e la prima met\u00e0 degli anni '50. Vista la penuria di mezzi anche il servizio di trasporto dei rifiuti fu appaltato ad imprese come la Societ\u00e0 Cooperativa Consorzio Ortofrutticoli Roma e Orticultori Romagnoli, la SATUR (Societ\u00e0 Anonima Trasporti Utilizzazione Residui) e la Demetra.\nLa municipalizzazione del servizio.\nNel corso della seconda met\u00e0 del Novecento si decise di abbandonare progressivamente questo partenariato pubblico-privato fino ad arrivare alla completa municipalizzazione del servizio. Il consiglio comunale con deliberazione n\u00b0 4680 del 10 dicembre 1992 ha istituito l'Azienda Municipale Nettezza Urbana (AMNU) in forma di azienda speciale, poi rinominata con deliberazione del consiglio n\u00b0 73 del 7 giugno 1994 in Azienda Municipale Ambiente (AMA). Infine, con la deliberazione n\u00b0 141 del 2 agosto 2000, il consiglio ha optato per la trasformazione in societ\u00e0 per azioni unipersonale, con il comune come socio unico.\nNel 2009 ha incorporato le societ\u00e0 controllate AMAgest, AMA Fleet Maintenance S.r.l. (nata nel 2005) e CTR. Su iniziativa del comune di Roma, al fine di aumentare il capitale sociale dell'azienda, quest'ultimo nel 2010 le ha conferito il complesso del Centro carni di Tor Sapienza. Nel 2015 ha incorporato la controllata AMA Soluzioni Integrate S.r.l. \nDati societari.\nStruttura organizzativa.\nAMA \u00e8 una societ\u00e0 per azioni unipersonale soggetta all'attivit\u00e0 di direzione e coordinamento da parte dell'ente pubblico Roma Capitale. I servizi sono gestiti sulla base di appositi contratti di servizio stipulati con l'ente e l'importo pagato da Roma Capitale ad AMA viene ricavato principalmente dalla tassa sui rifiuti (Ta.Ri.). Il modello di governo d'impresa di AMA \u00e8 di tipo dualistico e si compone di un consiglio di amministrazione o amministratore unico, in entrambi i casi nominati dal socio unico nella persona del Sindaco previa approvazione dell'assemblea dei soci, e di un collegio sindacale, nominato dall'assemblea dei soci e composto da cinque sindaci di cui uno presidente, due effettivi e due supplenti.\nLa gestione dell'impresa \u00e8 assegnata a partire da novembre 2021 ad un amministratore unico riconosciuto nella persona di Angelo Piazza.\nAttivit\u00e0.\nAMA gestisce gran parte dei servizi pubblici locali di rilevanza economica in materia ambientale, funeraria, di servizi urbani e territoriali, di servizi industriali al territorio e delle pulizie nel territorio di Roma. Tali attivit\u00e0 sono state assegnate con deliberazioni n\u00b0 52 e 53 dell'Assemblea capitolina del 25 e 26 settembre 2015 per la durata rispettiva di 15 anni per i servizi afferenti all'igiene urbana e 9 anni per i servizi cimiteriali. L'azienda ha dipendenti (2020) e registra un totale di utenze. AMA inoltre pulisce circa di strade per una superficie totale di e gestisce gli 11 cimiteri comunali della citt\u00e0.\nSecondo il proprio statuto la societ\u00e0 si occupa di:\nSociet\u00e0 partecipate.\nL'azienda detiene diverse partecipazioni azionarie in altre aziende:\nPrecedentemente l'azienda deteneva una partecipazione dello 0,1% in Consorzio Elis, ceduta nel 2017, del 29% in Cisterna Ambiente, ceduta alla stessa societ\u00e0 nel 2020, in Co.Ri.Se. Consorzio Riciclaggio Scarti Edili (50%), consorzio la cui liquidazione si \u00e8 conclusa nel 2017 con la cancellazione dal registro delle imprese di Roma, e in Fondazione Insieme per Roma (33,33%), ente cancellato dal registro prefettizio e il cui codice fiscale \u00e8 stato chiuso presso l'Agenzia delle entrate nel 2015.\nSedi e impianti.\nIl quartier generale di AMA \u00e8 situato in via Calderon de la Barca, 87 nel territorio del Municipio VIII a Roma. L'azienda dispone inoltre di: diverse sedi zonali dislocate nei vari municipi della citt\u00e0, impianti in cui tratta parte dei rifiuti raccolti, centri di raccolta e aree per la raccolta degli sfalci oltre che autorimesse per i veicoli della flotta aziendale.\nAutorimesse.\nAMA possiede cinque autorimesse e sedi operative:\nCentri di raccolta.\nAMA gestisce 12 centri di raccolta sparsi in nove municipi di Roma e adibiti alla raccolta differenziati di: rifiuti ingombranti, calcinacci, elettrodomestici e apparati elettronici (RAEE), batterie al piombo, metalli, legname, carta e cartone, consumabili da stampa, sfalci e potature, vernici e solventi, oli vegetali, oli lubrificanti, farmaci scaduti, pile e neon. Ad essi si aggiungono cinque aree attrezzate per la sola raccolta di sfalci e potature, queste ultime presenti in quattro municipi.\nImpianti per il trattamento dei rifiuti.\nL'azienda \u00e8 proprietaria di diversi impianti per il trattamento dei rifiuti di cui: un impianto di compostaggio adibito al trattamento della frazione organica, un termovalorizzatore per rifiuti ospedalieri, due impianti per la selezione di multimateriale e due impianti di trattamento meccanico-biologico. Ad essi si aggiungono una piattaforma intermodale per il trasporto su rotaia dei rifiuti presso la stazione di Roma Ostiense e un tritovagliatore mobile:\nControversie.\nGestione dei cassonetti per abiti usati.\nNel corso del 2015 la gestione dei cassonetti gialli per la raccolta degli indumenti usati di Roma \u00e8 finita sotto inchiesta nell'ambito di un'indagine coordinata dalla direzione distrettuale antimafia della capitale. Secondo le accuse le cooperative affidatarie del servizio, Sol.co. e Consorzio Bastiani, e le loro relative controllate avrebbero ritirato gli indumenti usati per poi rivenderli indebitamente, con il supporto di organizzazione camorristiche facenti capo a Pietro Cozzolino, nei paesi pi\u00f9 poveri, principalmente in Africa ed Europa orientale. Il carico, che ammontava a circa tonnellate di indumenti l'anno, veniva spedito dai porti di Civitavecchia e Salerno ed era accompagnato da bolle di accompagnamento false, che ne certificavano l'avvenuta sanificazione, ed era fatturato solo in parte. Nell'ambito della stessa inchiesta l'Autorit\u00e0 garante della concorrenza e del mercato ha comminato due multe di cui una ad AMA da euro ed un'altra da euro ai consorzi affidatari del servizio per pratiche commerciali scorrette in merito alla gestione dei suddetti cassonetti. Dalle indicazioni, secondo l'autorit\u00e0, si poteva evincere che la raccolta fosse a fini umanitari mentre essa avveniva a fini commerciali; in particolare AMA sarebbe stata responsabile di non aver vigilato adeguatamente sulle attivit\u00e0 dei consorzi. La multa \u00e8 stata poi confermata nel 2019 dal tribunale amministrativo regionale del Lazio. Nello stesso anno i contenitori sono stati rimossi per poi essere sostituiti e riposizionati a partire dal 2018.\nSuccessivamente, nel 2019, l'allora amministratore delegato di AMA Giovanni Fiscon e un dirigente della stessa societ\u00e0, Marco Casonato, sono stati rinviati a giudizio insieme ai dirigenti di Sol.co e Consorzio Bastiani con le accuse di abuso d'ufficio e turbativa d'asta. Secondo la procura Fiscon avrebbe prorogato indebitamente per sei volte l'affidamento del servizio alle due cooperative mentre Casonato avrebbe concordato il contenuto del bando, poi aggiudicato, con i gestori delle stesse.\nLa gestione del servizio \u00e8 tornata sotto la lente dei magistrati amministrativi nel corso del 2020: AMA aveva predisposto l'esclusione da una nuova gara in via di indizione di Trash, una delle cooperative incaricate della raccolta degli abiti usati, in quanto la stessa sarebbe stata inadempiente nel pagamento delle fatture, per un totale mancante di euro. La cooperativa si \u00e8 tuttavia rivolta al tribunale amministrativo regionale del Lazio denunciando la mancanza di un regolare contratto di servizio e ottenendo la riammissione alla suddetta gara.\nPolo impiantistico di Rocca Cencia.\nNel 2015 la Regione Lazio ha avviato la procedura per la revisione dell'autorizzazione integrata ambientale (AIA) del Polo impiantistico di Rocca Cencia e l'azienda, nel corso delle conferenze di servizi tenutesi successivamente, aveva manifestato l'intenzione di portare avanti tra la fine del 2019 e l'inizio del 2020 delle attivit\u00e0 manutentive per adeguare l'impianto alle prescrizioni della suddetta autorizzazione. Tali attivit\u00e0 sono state rimandate prima a fine marzo 2020, a causa della necessit\u00e0 di piena funzionalit\u00e0 dell'impianto dopo l'anticipata chiusura della discarica di Colleferro, e poi a data da destinarsi a causa del diffondersi della pandemia di COVID-19. Nel corso del 2019, inoltre, l'impianto \u00e8 stato danneggiato da un incendio, che ne ha dimezzato la capacit\u00e0 di trattamento di rifiuti. \nNel 2018 l'Agenzia regionale per la protezione ambientale del Lazio ha pubblicato una relazione sull'impianto nell'ambito della revisione della procedura per l'assegnazione dell'AIA fornendo un parere sostanzialmente negativo. Secondo l'ARPA l'impianto produrrebbe rifiuti con caratteristiche di putrescibilit\u00e0 che renderebbero errata la classificazione come frazione organica stabile (FOS). Inoltre non vi sarebbe un'adeguata distinzione tra i siti dedicati allo stoccaggio, e successivo trattamento all'interno dell'impianto, dei rifiuti in ingresso e quelli dedicati alla trasferenza dei suddetti per esser poi affidati al trattamento in impianti terzi. Nel corso dell'anno successivo la Procura della Repubblica presso il Tribunale di Roma ha affidato perizie e controlli sull'impianto che hanno confermato come quest'ultimo produca esalazioni eccessive mettendo in discussione il corretto funzionamento della struttura.\nNell'estate 2020 il giudice per le indagini preliminari ha disposto il sequestro cautelativo dell'intero impianto nell'ambito di un'inchiesta a carico di sei dirigenti ed ex dirigenti di AMA indagati, in concorso di reati, per attivit\u00e0 di raccolta, trasporto, recupero, smaltimento, commercio ed intermediazione di rifiuti in mancanza della prescritta autorizzazione, iscrizione o comunicazione."}
{"id": "3576536", "revid": "307923", "url": "https://it.wikipedia.org/wiki?curid=3576536", "title": "Episodi di Curb Your Enthusiasm (ottava stagione)", "text": "L'ottava stagione della serie televisiva Curb Your Enthusiasm \u00e8 stata trasmessa in prima visione negli Stati Uniti dal 10 luglio all'11 settembre 2011 su HBO.\nIn Italia la stagione \u00e8 attualmente inedita."}
{"id": "3576537", "revid": "830939", "url": "https://it.wikipedia.org/wiki?curid=3576537", "title": "Marcelina Darowska", "text": "Biografia.\nNata da un'agiata famiglia di proprietari terrieri, fu moglie e madre di due figli. Morti il marito e il figlio primogenito, decise di abbracciare la vita religiosa.\nViaggi\u00f2 in Germania e in Italia e nel 1857 a Roma, con l'aiuto del risurrezionista Hieronim Kajsiewicz, diede inizio a una nuova congregazione di suore per l'istruzione della giovent\u00f9 femminile.\nLa sua congregazione si diffuse rapidamente in Polonia, dove la fondatrice si spense nel 1911.\nIl culto.\nLa fase romana del suo processo di canonizzazione inizi\u00f2 nel 1991: dichiarata venerabile nel 1994, \u00e8 stata proclamata beata da papa Giovanni Paolo II."}
{"id": "3576539", "revid": "767487", "url": "https://it.wikipedia.org/wiki?curid=3576539", "title": "The Platinum Collection (The Doors)", "text": "The Platinum Collection \u00e8 un album compilation del gruppo rock dei Doors pubblicato nel 2008 e presenta una lista di brani che esclude i successi piu eclatanti della band come \"Light My Fire, Break On Through (To the Other Side), Love Me Two Times, The End\", ecc...\nCuriosit\u00e0.\nSolo la traccia numero 8 contiene il nuovo mix definito (40Th Anniversary Mixes), mentre le altre tracce sono le (Remastered Edition) contenute nel cofanetto di \"Perception\" ."}
{"id": "3576541", "revid": "124885217", "url": "https://it.wikipedia.org/wiki?curid=3576541", "title": "Strade provinciali della provincia di Belluno", "text": "Tutte le strade provinciali sono gestite da Veneto Strade. Le strade con sfondo bianco sono strade provinciali subito classificate come tali mentre inazzurro le strade statali declassate a provinciali."}
{"id": "3576547", "revid": "93556", "url": "https://it.wikipedia.org/wiki?curid=3576547", "title": "Copa Campeonato 1925", "text": "La Copa Campeonato 1925, 32\u00aa edizione della medesima competizione, fu organizzata dall'Asociaci\u00f3n Argentina de Football e si svolse - nel suo calendario regolare - dal 5 aprile al 15 novembre. Nueva Chicago e Hurac\u00e1n terminarono pari merito e lo spareggio, disputatosi il 22 agosto 1926, decret\u00f2 la vittoria dell'Hurac\u00e1n per l'abbandono del Nueva Chicago alla fine dei 90 minuti regolamentari conclusisi sul punteggio di 1-1.\nSpareggio.\nLa partita termin\u00f2 1-1 dopo i tempi regolamentari. Il Nueva Chicago non disput\u00f2 i tempi supplementari e cos\u00ec l'Hurac\u00e1n vinse il torneo.\nIl 24 agosto il Nueva Chicago lasci\u00f2 l'Asociaci\u00f3n Argentina de Football per iscriversi il giorno successivo all'Asociaci\u00f3n Amateurs de Football."}
{"id": "3576552", "revid": "1543377", "url": "https://it.wikipedia.org/wiki?curid=3576552", "title": "Il boss delle torte - La sfida", "text": "Il boss delle torte - La sfida (titolo originale \"The Next Great Baker\") \u00e8 stato un reality statunitense, trasmesso sul canale TLC e in Italia su Real Time, che si basa sulla sfida tra pasticceri. Il presentatore dello show \u00e8 Buddy Valastro, star del programma Il boss delle torte. I concorrenti devono mostrare le loro doti di pasticcieri e di decoratori. Ogni settimana un concorrente viene eliminato; l'ultimo dei quali ricever\u00e0 una serie di premi, diversi a seconda della serie; altri premi vengono invece assegnati durante le varie sfide. Mentre negli Stati Uniti viene dato un titolo ad ogni puntata, in Italia ci si riferisce alla puntata con il suo numero in serie.\nSfide.\nOgni puntata si divide in tre fasi:\nEdizioni.\nPrima edizione.\nLa prima stagione de \"Il boss delle torte - La sfida\" \u00e8 stata girata presso uno studio creato all'interno dello Hudson County Community College Culinary Arts Institute a Jersey City nel New Jersey. In America \u00e8 stato trasmesso a partire dal 6 dicembre 2010 fino al 24 gennaio 2011. Dana Herbert, il vincitore della serie, ricevette come premio 50.000 dollari, una Chevrolet Cruze e un apprendistato presso la \"Pasticceria da Carlo\" a Hoboken, New Jersey. In seguito alla vittoria, Dana \u00e8 apparso in alcuni episodi de \"Il Boss delle Torte\", ma torn\u00f2 a lavorare presso la sua pasticceria.\nSeconda edizione.\nLa seconda stagione de \"Il boss delle torte - La sfida\" \u00e8 stata girata presso la struttura della \"Pasticceria da Carlo\" di Lackawanna a Jersey City nel New Jersey. In America \u00e8 stata trasmessa a partire dal 28 novembre 2011 fino al 30 gennaio 2012, in Italia il programma \u00e8 stato trasmesso dal 6 aprile al 15 giugno 2012. Marissa Lopez, la vincitrice della serie, ricevette come premio 100.000 dollari, un articolo di quattro pagine su \"Brides magazine\" e un apprendistato presso la \"Pasticceria da Carlo\".\nTerza edizione.\nLa terza stagione de \"Il boss delle torte - La sfida\" \u00e8 stata girata, come la stagione precedente presso la struttura della \"Pasticceria da Carlo\" di Lackawanna a Jersey City nel New Jersey. In America \u00e8 stata trasmessa a partire dal 26 novembre 2012 fino all'11 febbraio 2013, in Italia il programma \u00e8 stato trasmesso dal 12 luglio al 27 settembre 2013. Ashley Holt, la vincitrice della serie, ricevette come premio 100.000 dollari, un articolo sulla rivista \"Redbook\" e un apprendistato presso la \"Pasticceria da Carlo\".\nQuarta edizione.\nLa quarta stagione de \"Il boss delle torte - La sfida\" \u00e8 stata trasmessa, negli Stati Uniti a partire dal 26 giugno al 19 agosto 2014; in Italia \u00e8 stata trasmessa a partire dal 28 novembre 2014. Questa edizione ha visto dei cambiamenti nel format, il primo \u00e8 la presenza di due giudici fissi: il chocolatier Jacques Torres e la proprietaria della famosa \"Magnolia Bakery\" Bobbie Lloyd. L'altro cambiamento consiste nel fatto che i concorrenti parteciperanno alla competizioni divisi in squadre di due. Al e Lia, la squadra vincente, ricevette un premio di 100.000 dollari e la possibilit\u00e0 di un apprendistato presso la sede della \"Pasticceria da Carlo\" presso The Venetian Resort Hotel Casino di Las Vegas.\nQuinta edizione - Sudamerica.\nLa quinta stagione de \"Il boss delle torte - La sfida\" \u00e8 stata trasmessa negli Stati Uniti nel 2015, mentre in Italia dal 10 luglio 2015. Questa edizione ha visto un cambiamento fondamentale: non \u00e8 infatti ambientata e girata negli Stati Uniti, bens\u00ec in Sudamerica. La squadra vincente ricever\u00e0 un premio."}
{"id": "3576568", "revid": "13945", "url": "https://it.wikipedia.org/wiki?curid=3576568", "title": "Paradosso Downs-Thomson", "text": "Il paradosso Downs-Thomson, anche noto come paradosso di Pigou-Knight-Downs, sostiene che la velocit\u00e0 di equilibrio del traffico automobilistico in una rete stradale \u00e8 determinata dalla velocit\u00e0 media \"porta a porta\" di un viaggio equivalente con un mezzo pubblico. \nDa ci\u00f2 deriva che un aumento della capacit\u00e0 di trasporto di una rete stradale pu\u00f2 determinare un peggioramento della congestione stradale in quanto la minore domanda di trasporto pubblico determina un deterioramento degli investimenti nel trasporto pubblico da parte del gestore attraverso una riduzione della frequenza del servizio ovvero un aumento delle tariffe per coprire i costi fissi. Ci\u00f2 determina un ulteriore riduzione della domanda di trasporto pubblico verso quello privato. Questo processo continua fino a quando il congestionamento della rete stradale \u00e8 tale da non presentare vantaggi rispetto al mezzo pubblico nel frattempo peggiorato in termini di mobilit\u00e0, con il risultato di un peggioramento sia del servizio pubblico sia del trasporto privato su strada. \nL'implicazione per la pianificazione di nuove strade \u00e8 che l'espansione di una rete stradale come rimedio per problemi di congestione del traffico non solo \u00e8 inefficace, ma spesso \u00e8 controproducente. Il paradosso \u00e8 molto simile alla posizione di Lewis-Mogridge, documentata da Martin Mogridge nel suo studio sul sistema di trasporto londinese nel suo libro \"Travel in towns: jam yesterday, jam today and jam tomorrow?\"\nGi\u00e0 un articolo del matematico Dietrich Braess del 1968 aveva evidenziato l'esistenza di un risultato controintuitivo nel caso di reti, e noto anche come paradosso di Braess, secondo il quale l'aumento della capacit\u00e0 di una rete quando le entit\u00e0 mobili autonomamente ed egoisticamente scelgono il proprio percorso pu\u00f2 in alcuni casi ridurre la velocit\u00e0 media complessiva. \nQuesto paradosso ha ricevuto recente interesse per le potenziali implicazioni nelle reti di computer, in cui l'aumento della dimensione di una rete telematica, con utenti con comportamento razionale, indipendente, decentralizzato e individualistico nella scelta dei percorsi, pu\u00f2 determinare un deterioramento delle prestazioni del network. \nQuesta \u00e8 una estensione della teoria del traffico indotto e compatibile con la teoria della \"tripla convergenza\" di Anthony Downs per spiegare la difficolt\u00e0 nel rimuovere la congestione autostradale nelle ore di punta. Infatti, in risposta all'aumento di capacit\u00e0 tre effetti immediati si verificano: gli automobilisti che usavano itinerari alternativi iniziano a usare l'autostrada potenziata; coloro che cercavano di utilizzare l'autostrada in ore diverse da quelle di punta si spostano gradualmente verso l'ora di punta; coloro che utilizzavano i mezzi pubblici sono incentivati ad abbandonare il mezzo pubblico per quello privato. \nLimiti.\nSecondo Anthony Downs la relazione tra la velocit\u00e0 media del trasporto pubblico e di quello privato esiste solo in aree urbane in cui la maggioranza dei pendolari usa mezzi pubblici separati dal sistema stradale per le auto da un sistema di rotaie o da cordoli, o in quanto godono di un diritto di precedenza rispetto alle auto (ad esempio, metro e tram). Raggiunto l'equilibro, durante l'ora di punta, tra velocit\u00e0 del trasporto pubblico in metropolitana e trasporto su strada con mezzo privato, allora il tempo necessario per ogni spostamento \u00e8 pressoch\u00e9 simile e quindi un soggetto razionale \u00e8 indifferente, a parit\u00e0 di costi, tra le due modalit\u00e0 di trasporto."}
{"id": "3576576", "revid": "347132", "url": "https://it.wikipedia.org/wiki?curid=3576576", "title": "Jolando Nuzzi", "text": "Biografia.\nPenultimo dei sette figli di Vitantonio e Francesca Cardinale, piccoli commercianti, entr\u00f2 nel collegio dei Pallottini a Roma, dove frequent\u00f2 il Liceo-Ginnasio Pontificio Sant'Apollinare, e complet\u00f2 gli studi liceali e teologici presso il Seminario regionale pugliese di Molfetta. Il 25 luglio 1935 fu ordinato sacerdote dall'arcivescovo di Bari e Canosa Marcello Mimmi, che lo chiam\u00f2 ad insegnare materie letterarie nel seminario arcivescovile di quella citt\u00e0 e, dopo due anni, lo design\u00f2 direttore spirituale dello stesso seminario e assistente diocesano della Giovent\u00f9 Femminile di Azione Cattolica. Successivamente insegn\u00f2 per 22 anni presso l'Istituto Magistrale Statale di Bari, fu nominato assistente ecclesiastico della FUCI Femminile, membro del Consiglio Nazionale della FIDAE e assistente della Federazione Italiana tra le Religiose.\nNel 1955 fu nominato ispettore ministeriale per l'insegnamento della religione cattolica nelle scuole statali di ogni ordine e grado dell'Italia meridionale e insulare, senza lasciare l'insegnamento. In quegli anni insegn\u00f2 infatti presso il liceo classico dell'Istituto Margherita di Bari, all'Istituto Magistrale Borea, alla scuola convitto per infermiere professionali e assistenti sanitarie del Policlinico di Bari e alla Scuola Superiore di Servizio Sociale della stessa citt\u00e0, dove tenne lezioni di deontologia professionale, che sarebbero poi confluite in due volumi. Nel 1957 il presidente della Repubblica lo nomin\u00f2 commendatore e gli confer\u00ec la medaglia d'oro dei benemeriti della scuola, della cultura e dell'arte.\nIscritto all'Ordine dei giornalisti come pubblicista, collabor\u00f2 con La Gazzetta del Mezzogiorno e altre testate giornalistiche. Pubblic\u00f2 anche diversi articoli su riviste specializzate nell'insegnamento della religione.\nMinistero episcopale.\nNel 1957 viene nominato canonico. L'8 agosto 1959 papa Giovanni XXIII lo elesse vescovo titolare di Emmaus e ausiliare del cardinale Marcello Mimmi nella diocesi suburbicaria di Sabina e Poggio Mirteto.\nIl 18 ottobre di quell'anno ricevette la consacrazione episcopale dallo stesso cardinale Mimmi, che ai tempi del suo episcopato barese lo aveva ordinato sacerdote. Scelse come motto episcopale \u00abIn humilitate veritas et iustitia\u00bb, virt\u00f9 richiamate nello stemma tramite le violette, peraltro associabili al suo nome di battesimo.\nVescovo di Campagna.\nNel 1961, sopraggiunta la morte del cardinale Mimmi, fu designato dal Papa vescovo di Campagna. In quel periodo partecip\u00f2 al Concilio ecumenico Vaticano II.\nDurante l'episcopato campagnese promosse l'adeguamento della cattedrale di Santa Maria della Pace alle innovazioni liturgiche conciliari: fece smembrare l'altare maggiore e rimuovere il coro ligneo settecentesco, la cattedra e la balaustra in marmo, quattro altari laterali in marmo policromo e le decorazioni realizzate nel 1890 dal bolognese Rinaldo Casanova.\nDurante l'episcopato campagnese fu amministratore apostolico di Nusco e, dal 1968 al 1972, di Amalfi.\nVescovo di Nocera de' Pagani e di Sarno.\nNel 1971 papa Paolo VI lo trasfer\u00ec alla diocesi di Nocera de' Pagani e nel 1972 gli affid\u00f2 anche la guida della diocesi di Sarno. Le due diocesi, unite \"in persona episcopi\", il 30 settembre 1986 in forza del decreto \"Instantibus votis\" della Congregazione per i Vescovi furono pienamente unite nella diocesi di Nocera Inferiore-Sarno.\n Istitu\u00ec il consiglio presbiteriale e promosse la Pia Unione Ammalati Cristo Salvezza, l'associazione laicale dei Piccoli Discepoli della Croce in Pagani, e la Casa Serena per la terza et\u00e0 in Angri, l'Istituto di Scienze Religiose.\nIn occasione del terremoto del 23 novembre 1980, che colp\u00ec duramente anche le sue diocesi, coordin\u00f2 le attivit\u00e0 della caritas diocesana e promosse, negli anni successivi, la riapertura al culto delle numerose chiese danneggiate. A causa dei danni subiti dall'episcopio di Nocera, trasfer\u00ec la sua residenza a Sarno sino a dicembre 1984.\nMor\u00ec il 27 dicembre 1986 e per sua volont\u00e0 testamentaria fu sepolto nella chiesa madre di Santeramo in Colle, dove aveva maturato la propria vocazione sacerdotale.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:\n\u00c8 stato co-consacrante principale di:"}
{"id": "3576578", "revid": "1305772", "url": "https://it.wikipedia.org/wiki?curid=3576578", "title": "Maria Stuarda (disambigua)", "text": "Maria Stuarda, italianizzazione di Mary Stuart, pu\u00f2 riferirsi a:"}
{"id": "3576580", "revid": "1452073", "url": "https://it.wikipedia.org/wiki?curid=3576580", "title": "Oggetti magici in Card Captor Sakura", "text": "In questa pagina sono descritti gli oggetti magici utilizzati nel manga e anime \"Card Captor Sakura\" delle CLAMP.\nCarte di Clow/Carte di Sakura.\nLe Carte di Clow o sono carte magiche create nell'antichit\u00e0 da un potente mago e stregone inglese, di nome Clow Reed, combinando la magia e la sapienza occidentale con quelle orientali. Esse sono contenute nel Libro di Clow, di cui Cerberus e Yue sono guardiani.\nNella prima parte del manga (corrispondente alla prima e seconda stagione dell'anime), Sakura Kinomoto, aiutata da Cerberus (denominato da lei \"Kero-chan\") deve catturare le carte, da lei stessa inavvertitamente liberate dopo aver aperto il libro di Clow. Nella seconda parte del manga (la terza stagione dell'anime), Sakura, dopo esserne diventata la nuova padrona, trasforma le carte di Clow in Carte di Sakura, che traggono la loro forza direttamente da lei. Il Libro di Clow si trasforma cos\u00ec nel Libro di Sakura.\nOgni carta rappresenta un oggetto o un elemento della natura, e racchiude al suo interno uno spirito legato al nome della carta stessa. Gli spiriti racchiusi nelle carte sono generalmente autonomi, irrequieti ed indisciplinati e di solito non amano essere controllati, ragion per cui colui o colei che riuscir\u00e0 a domarle e ad usarle, deve essere dotato di grande determinazione per sfruttare al meglio la loro magia e le loro capacit\u00e0.\nNel manga le Carte di Clow sono appena 19, ma diventano 55 con la versione animata e i due film. Nel primo film compare la carta della Freccia, mentre in quello successivo vengono aggiunte quelle del Nulla e della Speranza. Le prime 52 carte di Clow si suddividono in 2 gruppi composti da 26 carte ciascuna e ciascun gruppo ha un suo guardiano (Cerberus o Yue). Le restanti 3 carte (Il Nulla, La Speranza e La carta senza nome) non rientrano in questa classificazione.\nDi seguito vengono elencate tutte le carte che compaiono nel corso dell'anime, mentre quelle sottolineate erano gi\u00e0 presenti nel manga:\nLe Chiavi del Sigillo.\nLe Chiavi del Sigillo hanno la forma di una piccola chiave, che diventa un bastone o uno scettro quando evocato. Esistono due chiavi, quella di Sakura e quella di Eriol. La chiave di Sakura, una volta diventato Scettro, viene usato per sigillare le carte di Clow, o per usarle. Dopo aver recuperato tutte le carte di Clow, Sakura crea un nuovo sistema di magia, e il suo scettro cambia il suo aspetto, che rappresenta una \"stella\", simbolo della sua magia. Nel manga, con l'aiuto della Campana Lunare, che si fonde al suo scettro, si viene a formare una versione pi\u00f9 potente. Nell'anime, invece, Sakura crea il nuovo scettro da sola. La \"chiave\" di Eriol diventa un lungo bastone, con un sole a dieci punti sulla cima. \u00c8 usato per lanciare incantesimi, visto che Eriol non possiede o utilizza le \"Carte di Clow\".\nRashinban.\nIl Rashinban \u00e8 la bussola magica di Shaoran. Appare come una tavola quadrata, divisa in quattro parti, che rappresentano i quattro elementi. Al centro c'\u00e8 il simbolo dello yin e yang. Viene usata per localizzare le \"carte di Clow\" o altri componenti magiche. Viene utilizzata anche da Yeran, infatti \u00e8 tramandata dalla famiglia Li.\nO-fuda.\nGli O-fuda sono talismani cartacei shinto che rappresentano un kami. Shaoran li usa per evocare diversi elementi, come il fuoco, il vento o la luce. Possono essere usati con la sua spada cinese, un Jian, o senza di essa.\nCampana lunare.\nLa Campana lunare \u00e8 una campana creata da Clow Reed poco prima di morire, per aiutare il prossimo padrone delle carte. Era custodita nel tempio shintoista Tsukimime, fino ad arrivare nelle mani di Kaho Mizuki, ultima discendente della famiglia che gestiva il tempio. Nella serie animata viene fusa allo scettro di Sakura, per crearne uno pi\u00f9 potente ed aiutarla nel \"Giudizio Finale\"."}
{"id": "3576582", "revid": "322321", "url": "https://it.wikipedia.org/wiki?curid=3576582", "title": "Marco de Luchi", "text": "Biografia.\nNato a Luchich (oggi, \"Luki\u0107i\"), nella circoscrizione di \u0160estan (S\u00e8stani) nell'attuale territorio comunale di Antivari, fu ordinato sacerdote il 17 luglio 1712. Fu nominato vescovo di Pult il 24 settembre 1731. Il 9 marzo 1746 fu promosso arcivescovo di Antivari in Montenegro."}
{"id": "3576589", "revid": "1543377", "url": "https://it.wikipedia.org/wiki?curid=3576589", "title": "Guido Fass\u00f2", "text": "Biografia.\nNato a Bologna, il 18 ottobre 1915, da Ernesto, generale dell'esercito, e Caterina Barbieri, discendente dalle famiglie Barbieri (il di lei nonno era Lodovico Barbieri) e Dallolio (Maria Sofia, moglie di Lodovico, era sorella di Alberto e Alfredo Dallolio), Guido Fass\u00f2 trascorre i suoi primi anni, fino all'adolescenza, fra il Piemonte (Mondov\u00ec), l'Emilia-Romagna (Parma) e la Lombardia (Mantova). Temperamento religioso, ereditato dall'educazione famigliare e dalla frequentazione con un anziano sacerdote, egli si caratterizz\u00f2 sempre per il rigore negli studi (perci\u00f2 Mazzetti, suo compagno di giovent\u00f9, pot\u00e9 definirlo \u00abschivo degli incontri e quasi della societ\u00e0, teso in un impegno di chiarezza mentale, di seriet\u00e0 e finezza di sentire\u00bb). Conseguita, nel 1932, la maturit\u00e0 classica al \"Virgilio\" di Mantova, si laurea, presso l'Alma Mater Studiorum di Bologna, in Giurisprudenza (1936), discutendo, con Umberto Borsi, una tesi di Legislazione del lavoro, intitolata \"L'elemento demografico nelle provvidenze assistenziali a favore dei lavoratori\". Dopo aver rinunciato ad impiegarsi come funzionario nell'Unione industriale, Fass\u00f2 ottiene anche la laurea in Filosofia (1940), sotto la supervisione di Giuseppe Saitta, con una tesi di Storia della filosofia su \"Il pensiero filosofico e politico di Giulio Michelet\". Confider\u00e0 poi al suo allievo, Enrico Pattaro, che la scelta della filosofia, lungi dall'essere redditizia, \u00e8 un matrimonio con \u00abmadonna povert\u00e0\u00bb, cui egli, tuttavia, non volle sottrarsi, non essendo versato, come rivel\u00f2 a Fausto Nicolini, nella \u00abprofessione forense\u00bb. Svolse, quindi, l'attivit\u00e0 di docente di storia e filosofia, inizialmente come supplente al \"Galvani\" di Bologna (1939), poi a Forl\u00ec (1939-1940) e, infine, al Liceo scientifico \"Augusto Righi\" di Bologna (1949-1953).\nNel 1942, convola a nozze con una sua vecchia alunna del Liceo \"Galvani\", Margherita Osti, figlia di Giuseppe Osti, professore ordinario di Diritto privato all'Universit\u00e0 di Bologna, del quale lo stesso Fass\u00f2 era stato allievo. Dall'unione nasceranno Alberto, Andrea (1945), Federico (1952) e Silvia. Nell'anno delle nozze, Fass\u00f2 completava il suo primo saggio, dedicato a \"Il Vico nel pensiero del suo primo traduttore francese\", che, per\u00f2, a causa dell'indisponibilit\u00e0 degli editori, sarebbe stato pubblicato, grazie all'intervento di Giuseppe Saitta, solo nel 1947, come memoria dell'Accademia delle scienze dell'Istituto di Bologna. Vicino al Partito Liberale Italiano, a guerra conclusa, nel 1951, accett\u00f2 di candidarsi, per il medesimo partito, alle elezioni comunali bolognesi. \nDivenuto assistente volontario di Filosofia del diritto nell'Ateneo felsineo (1947), fu convinto da Felice Battaglia a concorrere per la libera docenza, che ottenne nel 1949. Nel medesimo anno, all'Universit\u00e0 di Parma, gli viene quindi assegnato l'incarico in Filosofia del diritto. Aggiudicatosi l'ordinariato (1957), si trasfer\u00ec successivamente a Bologna (1963), dove insegn\u00f2 filosofia giuridica, presso la Facolt\u00e0 di Giurisprudenza, e Storia delle dottrine politiche, nella Facolt\u00e0 di Lettere e Filosofia.\nSi occup\u00f2 di studi vichiani (della cui validit\u00e0 scientifica \u00e8 testimonianza una epistola di Gioele Solari del 17 maggio 1949, in cui si apprende che \u00abl'interpretazione giuridica della \"Scienza nuova\" [proposta da Fass\u00f2] [...] supera la visione Croce-Nicolini\u00bb, ponendosi al livello qualitativo di quelle del Fubini e del Donati) e groziani, della cura e traduzione dei \"Prolegomeni al diritto della guerra e della pace\" di Grozio (1949), e scrisse \"Vico e Grozio\" (1971), nonch\u00e9, fra il 1966 e il 1970, la \"Storia della filosofia del diritto\" in tre volumi, giudicata da Bobbio come la \u00abstoria della filosofia del diritto [...] pi\u00f9 completa\u00bb esistente \u00absulla faccia della terra\u00bb.\nFra le altre opere, \"La democrazia in Grecia\", del 1959 (tradotta in neogreco nel 1971, col titolo \u0397 \u0394\u03b7\u03bc\u03bf\u03ba\u03c1\u03b1\u03c4\u03af\u03b1 \u03c3\u03c4\u03b7\u03bd \u0395\u03bb\u03bb\u03ac\u03b4\u03b1 [\"I Dimokrat\u00eca stin Ell\u00e0da\"], e fatta circolare durante la dittatura dei colonnelli); \"Il diritto naturale\", del 1964; dello stesso anno \u00e8 \"La legge della ragione\", considerata una \u00abtra le opere migliori di filosofia del diritto uscite in Italia\u00bb al tempo, e consistente in una \u00abappassionata rivalutazione\u00bb del diritto naturale; \"Societ\u00e0, legge e ragione\", apparso nell'anno della morte (i due ultimi volumi citati, tuttavia, ripropongono scritti precedenti). Le pubblicazioni in cui si esprime con pi\u00f9 chiarezza l'ispirazione teoretica di Fass\u00f2 sono, invece, \"La storia come esperienza giuridica\" del 1953 (in cui, ha commentato Bobbio, si dimostra che \u00abtutti i rapporti che l'uomo ha con gli altri uomini, contengono un germe di organizzazione, e quindi sono istituzioni giuridiche\u00bb) e \"Cristianesimo e societ\u00e0\" del 1956, che susciter\u00e0 un vivace dibattito nell'ambiente cattolico, incontrando financo il favore di Prezzolini.\nColpito dalla malattia, Fass\u00f2 spira nella notte del 30 ottobre 1974. Il suo testamento, composto gi\u00e0 nel 1955, disponeva funerali semplici, \u00absenza fiori e senza seguito di estranei\u00bb. In un codicillo del 1967, inoltre, soggiungeva che, \u00abse si trovassero miei scritti incompiuti, manoscritti o dattilografati, non si stampino, perch\u00e9 non possono essere stati riveduti come avrei ritenuto necessario\u00bb, congiuntamente all'invito a non raccogliere \u00abin volume opuscoli sparsi o \"scritti minori\", operazione che non dovrebbe mai esser fatta se non dall'autore\u00bb.\nAlla memoria di Fass\u00f2, oltre che a quella di Augusto Gaudenzi, \u00e8 intitolato il Centro Interdipartimentale di Ricerca in Storia del Diritto, Filosofia e Sociologia del Diritto e Informatica Giuridica (CIRSFID) dell\u2019Universit\u00e0 di Bologna, istituito nel 1986.\nSinossi del pensiero.\nSecondo Giuliano Marini fu \u00abil pi\u00f9 limpido storico del giusnaturalismo\u00bb.\nFormatosi filosoficamente nella temperie culturale neoidealistica, Fass\u00f2 se ne distacc\u00f2, rifiutandone soprattutto l'immanentismo, con \"La storia come esperienza giuridica\", opera ispirata dalle suggestioni istituzionalistiche di Santi Romano (ma di questi deplorer\u00e0, nella successiva \"Storia della filosofia del diritto\", il \u00abcircolo vizioso\u00bb, per cui una \u00abistituzione \u00e8 giuridica [solo] quando \u00e8 giuridica\u00bb). A Croce, che faceva coincidere storia e filosofia, Fass\u00f2 replicava con l'identificazione di storia e giuridicit\u00e0, estendendo il concetto di istituzione \u2014 contrariamente a quanto aveva fatto Romano, e risolvendone cos\u00ec il \u00abcircolo vizioso\u00bb \u2014 a \u00abtutti gli aspetti della vita sociale, cio\u00e8 della vita dell'uomo nella storia, che \u00e8 sempre vita dell'uomo in societ\u00e0\u00bb. L'elisione dell'identit\u00e0 fra realt\u00e0 (storica) e razionalit\u00e0 (filosofica) non implicava, per Fass\u00f2, la rimozione dell'Assoluto, ma egli ne negava ogni possibilit\u00e0 conoscitiva, ricadendo la \u00abconcreta unit\u00e0 del reale\u00bb (sotto l'aspetto gnoseologico) nell'ambito del privo di senso, sebbene restasse attingibile in uno slancio mistico, descritto, in una pagina de \"La legge della ragione\", come partecipazione dell'\u00abuomo [al] Valore divino, ma solo quando si faccia anch'egli Dio per unirsi a lui, trascendendo la propria umanit\u00e0, la propria soggettivit\u00e0 empirica, storica\u00bb. \u00c8 importante tener fermo come Fass\u00f2, quantunque abbia legato l'Assoluto a uno slancio mistico, non si sia fatto teorico di un irrazionalismo misticheggiante, ma \u2014 giusta l'osservazione di Lombardi Vallauri \u2014 abbia formulato un \u00abdittico\u00bb in cui si afferma, da un lato, la \u00absopragiuridicit\u00e0 dell'etica intesa come esperienza religiosa\u00bb e, dall'altro, \u00abla funzione essenziale della ragione giuridica nel mondo\u00bb. Proprio il riconoscimento della centralit\u00e0 della ragione giuridica nel governo della \u00abconcreta molteplicit\u00e0 del reale\u00bb costitu\u00ec, per Fass\u00f2, un ulteriore motivo critico nei confronti dell'antigiusnaturalismo crociano, da cui, dopo l'approfondimento della storia del giusnaturalismo, prese pi\u00f9 convintamente le distanze. La concezione giusnaturalistica fassoiana, infatti, cerca di non cadere nell'errore proprio della tradizione precedente (errore che Fass\u00f2, nella \"Storia della filosofia del diritto\", non esit\u00f2 a indicare quale \u00abdifetto capitale\u00bb della scuola del diritto naturale, consistente nell'\u00abastrattismo [e nel] conseguente antistoricismo\u00bb), intendendo il diritto naturale quale \u00abordine che nasce dalla storia, e nel quale l'uomo non pu\u00f2 non essere inserito proprio per la sua dimensione storica, che \u00e8 la sua dimensione essenziale\u00bb.\nBibliografia.\nL'ordine delle opere, ivi compreso quello delle curatele e della letteratura critica, segue l'anno originario di pubblicazione. Laddove, invece, si \u00e8 riscontrata coincidenza cronologica, si \u00e8 preferito seguire l'ordine alfabetico. \nOpere.\nPer una pi\u00f9 completa bibliografia degli scritti di Guido Fass\u00f2, si rinvia a Giampaolo Zucchini, \"Bibliografia degli scritti filosofico-giuridici di Guido Fass\u00f2\", in appendice al terzo volume degli \"Scritti di filosofia del diritto\" dello stesso Fass\u00f2, a cura di Enrico Pattaro, Carla Faralli, Giampaolo Zucchini, Giuffr\u00e8, Milano 1982, pp. 1463-1473. \nLetteratura critica.\nPer una pi\u00f9 completa bibliografia degli scritti su Guido Fass\u00f2, almeno fino agli anni Ottanta, si rinvia a Carla Faralli, \"I momenti della riflessione critica su Guido Fass\u00f2\", in appendice al terzo volume degli \"Scritti di filosofia del diritto\" dello stesso Fass\u00f2, a cura di Enrico Pattaro, Carla Faralli, Giampaolo Zucchini, Giuffr\u00e8, Milano 1982, pp. 1475-1517, che passa in rassegna i contributi dedicati all'opera del filosofo felsineo. Segue, alle pp. 1518-1528 del suddetto terzo volume, la \"Bibliografia degli scritti su Guido Fass\u00f2\"."}
{"id": "3576593", "revid": "125252424", "url": "https://it.wikipedia.org/wiki?curid=3576593", "title": "Denis Kudla", "text": "Nato in Ucraina, si \u00e8 trasferito all'et\u00e0 di un anno con la famiglia negli Stati Uniti d'America.\nGiocatore destrimane, vive ad Arlington in Virginia; \u00e8 allenato da Dustin Taylor. Rappresentando gli Stati Uniti, \u00e8 stato il numero tre del ranking ITF ed ha giocato in carriera alcuni tornei a livello ATP. Dichiara di avere nell'erba la sua superficie preferita.\nCarriera.\n2007-2008-2009: I primi anni.\nNel 2007 Kudla vince a livello Junior due tornei consecutivamente nel mese di febbraio, concedendo solo due set tra i due tornei in totale.\nI primi due anni di tornei professionistici (2008 e 2009) di Kudla si svolgono per lo pi\u00f9 sul circuito Future, escludendo il torneo di Lexington a livello Challenger e le qualificazioni di Washington a livello ATP. Sul circuito Future Denis ottiene invece due semifinali, la seconda delle quali lo vede sconfitto da Conor Niland.\n2010.\nSolo nel 2010 Kudla inizia a giocare con pi\u00f9 frequenza il circuito maggiore, ma comunque sar\u00e0 capace di arrivare fino alla finale negli US Open Junior, persa da Jack Sock, e ai quarti di finale a Wimbledon Junior.\nA livello professionistico invece la stagione di Kudla non parte molto bene, ma ad aprile l'americano ottiene un'altra semifinale a livello Future. Dopo aver giocato qualche altro future americano, Kudla tenta senza successo le qualificazioni a 's-Hertogenbosch, dove non scende il campo al secondo turno, prima di entrare grazie ad una Wild Card nel tabellone principale del torneo di Newport, dove supera a sorpresa anche un turno battendo Santiago Ventura in tre set, prima di fermarsi contro il connazionale Ryan Harrison. Sconfitto ancora al primo turno nel torneo di Lexington e nelle qualificazioni di Washington, oltre alla sconfitta sempre al primo turno a Sacramento, Kudla torna a giocare sul circuito future, ottenendo il suo primo successo sul cemento texano ad ottobre, in finale su Tyler Hochwalt. Prima della fine dell'anno ottiene un'ultima semifinale a livello Future, questa volta sulla terra rossa.\n2011.\nIl 2011 di Kudla non inizia positivamente, infatti gioca undici tornei fino agli inizi di maggio vincendo solo 5 partite, anche se tre di queste arrivano e a livello Challenger e ben due contro Izak van der Merwe. Sono da segnalare inoltre i tentativi di qualificazione, entrambi falliti al primo turno, nei tornei di Indian Wells e Houston. A maggio ottiene la prima semifinale a livello Future, prima di tentare alcune qualificazioni: a Nottingham esce di scena al secondo turno, al Queen's al primo, mentre ad Eastbourne perde solo al turno decisivo contro Donald Young. Ottiene invece la qualificazione a Winnetka sul cemento, dove arriva fino al secondo turno (sconfitto da Michael Russell). A Newport Kudla raggiunge incredibilmente i quarti di finale, battendo Ivo Karlovi\u0107 e il giovane bulgaro Grigor Dimitrov in due netti set. Il suo ottimo torneo finisce nei quarti di finale dove viene battuto da Michael Yani in una partita combattuta, conclusasi solo al terzo set dopo 131 minuti di gioco."}
{"id": "3576596", "revid": "117719085", "url": "https://it.wikipedia.org/wiki?curid=3576596", "title": "Note olfattive", "text": "Le note olfattive nella profumeria servono a descrivere gli odori che possono essere percepiti al momento dell'applicazione di un profumo. Le note olfattive vengono divise in tre classi; le \"note di testa\" (o \"note capitali\"), le \"note di cuore\" (o \"note centrali\") e le \"note di fondo\"; ogni raggruppamento di note olfattive indica il gruppo di odori che possono essere rilevati a seconda del tempo passato dall'applicazione di un profumo. La combinazione dei tre gruppi di note costituisce la \"piramide olfattiva\", che serve a descrivere i profumi.\nNote di testa.\nPercepite immediatamente dopo l'applicazione di un profumo, le note di testa sono minuscole molecole che evaporano velocemente. Formano la prima impressione che una persona si fa di un profumo, e pertanto sono molto importanti dal punto di vista commerciale.\nLa loro percezione puo' durare qualche istante oppure persistere fino a un'ora. Gli odori che fanno parte di questa classe di note sono solitamente descritti come \"freschi\", \"assertivi\" o \"taglienti\". I componenti che formano le note di testa generalmente sono odori forti, per\u00f2 dalla composizione molto volatile. Sono comuni note di testa, per esempio, i profumi derivati dagli agrumi e dallo zenzero e alcuni frutti esotici.\nNote di cuore.\nAppena si attenuano le note di testa, emergono le note di cuore che compongono la parte centrale di un profumo e infatti ci accompagnano durante la giornata, durando da 1 a 6/8 ore. Le note di cuore sono di solito morbide, fresche, normalmente vi si trovano tantissime fragranze fiorite come la rosa, il gelsomino, la lavanda, l'heliotropo, ma anche note speziate e vanigliate. Normalmente sono considerate note pi\u00f9 femminili. Sono molto importanti perch\u00e9, se ben fatta, \u00e8 la miscela di fragranze che ci permette di far perdurare le note di testa e preparano alla presenza delle note di fondo.\nNote di fondo.\nLe note di fondo sono aromi generalmente molto forti e potenti, ma la loro connotazione \u00e8 la durata che puo' arrivare anche al giorno dopo. Tra le note pi\u00f9 conosciute troviamo, fra le altre, il sandalo, il legno di Oud, il patchouli, il cedro. Queste note sono normalmente considerate pi\u00f9 mascoline e sono estremamente importanti perch\u00e9 consentono di fissare tutte le fragranze che compongono il profumo.\nTra queste fragranze troviamo anche odori di origine animale (ambra grigia, castorino, muschio), ormai vietati dalle normative attuali e per questo sostituiti da prodotti di sintesi."}
{"id": "3576597", "revid": "223320", "url": "https://it.wikipedia.org/wiki?curid=3576597", "title": "Piramide olfattiva", "text": ""}
{"id": "3576599", "revid": "709565", "url": "https://it.wikipedia.org/wiki?curid=3576599", "title": "Critics' Choice Award al miglior regista", "text": "Il Critics' Choice Award al miglior regista \u00e8 un premio cinematografico assegnato annualmente nel corso dei Critics' Choice Awards (in precedenza noti anche come Critics' Choice Movie Awards).\nVincitori e candidati.\nI vincitori sono indicati in grassetto."}
{"id": "3576609", "revid": "1869172", "url": "https://it.wikipedia.org/wiki?curid=3576609", "title": "Girolamo Lucich", "text": "Biografia.\nNato a Vare\u0161 in una famiglia croata, nella Bosnia centrale, entr\u00f2 nell'Ordine francescano, e complet\u00f2 i suoi studi filosofici e teologici in Italia. Amministratore apostolico della Bosnia e della Slavonia, fu nominato vescovo di Drivasto il 3 marzo 1636. Mor\u00ec nel monastero francescano di Kraljeva Sutjeska, nell'odierna Bosnia, il 2 gennaio 1648 (o il 15 gennaio 1643 )."}
{"id": "3576610", "revid": "205250", "url": "https://it.wikipedia.org/wiki?curid=3576610", "title": "Michele Giuffrida", "text": "Nell'immediato post-guerra, nel 1947-'48 e nel 1948-'49, fece parte della dirigenza del Club Calcio Catania. Nel 1955-'56 ne divenne presidente insieme a Mario Orlando e Agatino Pesce. Si tratt\u00f2 di un comitato di reggenza di imprenditori sostenuti dal comune, nominato dopo la retrocessione per illecito dei rossazzurri in seguito al \"Caso Catania\". Alla scadenza del mandato, fu nominato vicepresidente al fianco di Pesce e fu tra i promotori di un'inchiesta interna per capire di chi fu la colpa della sconfitta all'ultima giornata del campionato 1956-'57 che imped\u00ec la promozione in Serie A.\nCollabor\u00f2 attivamente con Ignazio Marcoccio in varie edizioni del calciomercato estivo, sin dal 1959-'60, risultando uno dei consiglieri fidati del commissario del Catania nelle sei stagioni in cui la societ\u00e0 etnea rimase in Serie A. In questi anni, stabil\u00ec un solido legame sia con il commissario che con l'allenatore Carmelo Di Bella. Dopo la retrocessione del 1965-'66, tuttavia, venne additato come responsabile di una campagna acquisti insufficiente e messo in disparte. Reintegrato gi\u00e0 nel 1967-'68, rimase anche con la nuova propriet\u00e0 che faceva capo ad Angelo Massimino, ricoprendo la carica di vicepresidente.\nFu anche tesoriere della Lega Calcio.\n\u00c8 morto nell'estate 2012."}
{"id": "3576612", "revid": "1305772", "url": "https://it.wikipedia.org/wiki?curid=3576612", "title": "Lucich", "text": ""}
{"id": "3576623", "revid": "107831", "url": "https://it.wikipedia.org/wiki?curid=3576623", "title": "Coppa Val Barker", "text": "La Coppa Val Barker, dal nome del pugile inglese Val Barker, viene consegnata ogni quattro anni, al termine dei Giochi olimpici, al pugile considerato tecnicamente migliore durante la competizione.\nClassifiche.\nper Paese\nper categoria\nper medaglia"}
{"id": "3576626", "revid": "3831", "url": "https://it.wikipedia.org/wiki?curid=3576626", "title": "Atti del Reale Istituto Veneto di Scienze, Lettere ed Arti", "text": ""}
{"id": "3576627", "revid": "3831", "url": "https://it.wikipedia.org/wiki?curid=3576627", "title": "Atti dell\u2019Istituto Veneto di Scienze, Lettere ed Arti", "text": ""}
{"id": "3576630", "revid": "22475", "url": "https://it.wikipedia.org/wiki?curid=3576630", "title": "Pedernales (Ecuador)", "text": "Pedernales \u00e8 una cittadina dell'Ecuador che si trova nella Provincia di Manab\u00ed ed \u00e8 il capoluogo dell'omonimo cantone.\nSi trova sulla costa nella parte nord della provincia di Manab\u00ed, attraversa quasi esattamente la linea equatoriale e nonostante il profilo accidentato gode di ampie spiagge e acque limpide, ricche di vegetazione e un tipo di palma unica nel suo genere\nStoria.\nA Pedernales vivevano le culture aborigene dei Jama- Coaque, la stessa incontrata e saccheggiata sulle sponde del fiume che porta lo stesso nome dagli spagnoli.\nLa cittadina viene ricordata poi per il passaggio nel 1736 della missione geodetica francese condotta da Charles Marie de La Condamine.\nNel 1868, durante la prima divisione geopolitica dell'Ecuador, Pedernales va a far parte del cantone di Rocafuerte, e dopo 10 anni, dopo un'altra divisione, divenne parrocchia del cantone Sucre.\nUn primo passo per la cantonizzazione la cittadina lo fece nel 1978, senza esito, mentre divenne definitivamente cantone nel 1992.\nLa sera del 15 aprile del 2016 la cittadina viene devastata da un violento terremoto di magnitudo 7,8, il cui epicentro era localizzato a pochi chilometri da Pedernales.\nRisorse.\nDa villaggio di pescatori, negli ultimi anni, Pedernales \u00e8 divenuto un luogo turistico piuttosto frequentato, con potenzialit\u00e0 non ancora pienamente sfruttate.\nGrazie anche alla costruzione di nuove vie (come la El Carmen-Pedernales), \u00e8 ora meta di molti quitegni, considerato anche che la distanza (6-7 ore di bus) della capitale ecuadoriana \u00e8 inferiore a quella di localit\u00e0 balneari storicamente pi\u00f9 note del centro-nord dell'Ecuador, come Atacames.\nLa pesca rimane attivit\u00e0 importante nella cittadina, e influisce la gastronomia, con piatti tipici ricchi di frutti di mare.\nOltre a pesca e turismo, altre risorse importanti sono l'agricoltura, incentrata su caff\u00e8, cacao e maracuy\u00e0, e l'allevamento del bestiame."}
{"id": "3576634", "revid": "92723", "url": "https://it.wikipedia.org/wiki?curid=3576634", "title": "William Drummond di Logie Almond", "text": " \nBiografia.\nDiscendente da un ramo collaterale di un'antica famiglia scozzese, si dedic\u00f2 innanzitutto agli studi di storia greca e romana laureandosi all'universit\u00e0 di Edimburgo nel 1792. Ottenne grande reputazione di saggista gi\u00e0 in giovane et\u00e0 con i suoi \"Philosophical sketches\" del 1793 e \"The Government of Sparta and Athens\" del 1794. Amico di Pitt, nel 1795 fu eletto al parlamento inglese per il collegio di St Mawes e l'anno successivo per il collegio di Lostwithiel.\nNel 1801 fu nominato ministro inglese presso Ferdinando di Borbone (IV re di Napoli e III re di Sicilia) la cui corte era a Palermo. Rimase presso la corte borbonica fino al 1809, anno in cui venne sostituito da Lord Amherst, quasi ininterrottamente (nel 1803-1804 fu ministro britannico a Costantinopoli)."}
{"id": "3576638", "revid": "298229", "url": "https://it.wikipedia.org/wiki?curid=3576638", "title": "Campionati italiani assoluti di atletica leggera 2011", "text": "I CI Campionati italiani assoluti di atletica leggera si sono tenuti a Torino dal 25 al 26 giugno 2011."}
{"id": "3576639", "revid": "650586", "url": "https://it.wikipedia.org/wiki?curid=3576639", "title": "Claudio Michel Stecchi", "text": ""}
{"id": "3576642", "revid": "650586", "url": "https://it.wikipedia.org/wiki?curid=3576642", "title": "Marco Francesco Vistalli", "text": ""}
{"id": "3576643", "revid": "55935", "url": "https://it.wikipedia.org/wiki?curid=3576643", "title": "William Drummond of Logie Almond", "text": ""}
{"id": "3576645", "revid": "125996191", "url": "https://it.wikipedia.org/wiki?curid=3576645", "title": "Assindustria Sport", "text": "L'Assindustria Sport, fino al 2020 Assindustria Sport Padova, \u00e8 una societ\u00e0 sportiva di atletica leggera di Padova, fondata nel 1971.\nStoria.\nLa prima promozione dell'Assindustria Sport Padova nella \"serie A\" \u00e8 avvenuta nel 1990, per la squadra maschile, e nel 1999 per quella femminile. Nel 2008 a Lodi la squadra maschile conquista lo scudetto, nella prima finale Oro con la nuova formula (esclusi i sodalizi militari). Arriveranno anche due bronzi, della formazione maschile e femminile, entrambi nella finale 2009 a Caorle.\nAtleti pi\u00f9 rappresentativi.\nNell'elenco che segue i principali atleti che rappresentano, o hanno rappresentato in passato, la societ\u00e0 padovana:\nVa detto che gli atleti in forza alla societ\u00e0 padovana possono comunque essere tesserati per un gruppo sportivo militare, in virt\u00f9 del nuovo regolamento FIDAL."}
{"id": "3576646", "revid": "1605525", "url": "https://it.wikipedia.org/wiki?curid=3576646", "title": "William Drummond", "text": ""}
{"id": "3576647", "revid": "923674", "url": "https://it.wikipedia.org/wiki?curid=3576647", "title": "Sonia Vigati", "text": "Il suo \"personal best\" di 11\"42 sui 100 metri piani, costituisce ancor oggi l'8\u00aa prestazione italiana assoluta \"all-time\" e il suo 7\"35 \u00e8 pure l'8\u00aa prestazione nei 60 metri piani indoor.\nBiografia.\nAtleta dal fisico minuto, fu straordinaria promessa a livello juniores, \u00e8 stata la miglior velocista assoluta in Italia nell'anno 1989, allorch\u00e9 si aggiudico entrambi i titoli assoluti nella velocit\u00e0 pura (60 metri indoor e 100 metri outdoor) e il suo tempo di 11\"42, stabilito all'et\u00e0 di 19 anni, costituisce ancor oggi il record italiano di categoria.\nIl 19 febbraio 1992 Sonia Vigati rimase vittima di un'uscita di strada con la sua automobile a Camposampiero.\nIl suo ritorno alle gare nel 1994 non la riport\u00f2 ai livelli raggiunti in precedenza, anzi la costrinse a dedicarsi alle competizioni indoor, ove pure stabil\u00ec un 7\"35 e partecip\u00f2 ancora ad un campionato europeo indoor."}
{"id": "3576648", "revid": "92723", "url": "https://it.wikipedia.org/wiki?curid=3576648", "title": "Diocesi di Bulla", "text": "La diocesi di Bulla (in latino: \"Dioecesis Bullensis\") \u00e8 una sede soppressa e sede titolare della Chiesa cattolica.\nStoria.\nBulla, identificabile con le rovine di \"Sidi-Mbarec\" nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nSono due i vescovi attribuibili a Bulla. Felice prese parte al sinodo riunito a Cartagine dal re vandalo Unerico nel 484, in seguito al quale venne esiliato. Quodvultdeus intervenne al concilio cartaginese del 525. Potrebbe appartenere a questa diocesi anche \"Victor Bulnensis\", che assistette al concilio antimonotelita del 646.\nDal 1933 Bulla \u00e8 annoverata tra le sedi vescovili titolari della Chiesa cattolica; dal 13 marzo 2001 il vescovo titolare \u00e8 Percival Joseph Fernandez, gi\u00e0 vescovo ausiliare di Bombay."}
{"id": "3576649", "revid": "869733", "url": "https://it.wikipedia.org/wiki?curid=3576649", "title": "Actor's Fund Field Day", "text": ""}
{"id": "3576650", "revid": "125473108", "url": "https://it.wikipedia.org/wiki?curid=3576650", "title": "Duo comico", "text": "Duo comico \u00e8 la locuzione che, nell'ambito dello spettacolo (teatrale, cinematografico, televisivo, ecc.) definisce l'abbinamento di una coppia di attori la cui comicit\u00e0 si appoggia essenzialmente sul rapporto asimmetrico - ovvero sull'irregolarit\u00e0 (di sembianza, stile, ceto sociale, ecc.) - che intercorre fra i due partner, fino a differenziarli spesso in maniera grottesca.\nAbitualmente, gli attori comici che compongono il duo appartengono al medesimo genere sessuale, hanno circa la medesima et\u00e0, condividono la stessa origine etnica e spesso anche la professione. Ma i punti in comune si fermano qui, poich\u00e9 da l\u00ec in avanti \u00e8 sulle differenze - riferite soprattutto alla personalit\u00e0 - che si gioca sul piano della \"vis comica\" il gesto attoriale e recitativo.\nStoria.\nIn quasi tutti i casi uno dei due comici (un tempo, il capocomico) impersona la figura forte, volitiva, ed \u00e8 raffigurato come persona seria, ragionevole e totalmente affidabile, mentre l'altra (solitamente la \"spalla\") \u00e8 dipinta come una figura sovente maleducata, poco intelligente o grossolana, comunque divertente e comica all'eccesso per le titubanze e l'imbarazzo mostrati all'interno della \"gag\" o dello \"sketch\" messi in scena.\nNonostante la chiara - e palesata fin dalle prime battute della scena - definizione dei rispettivi ruoli, l'attore comico che interpreta il ruolo 'serio' interno alla coppia, non deve essere necessariamente privo di senso dell'umorismo. Anzi, sovente la risata \u00e8 suscitata dalla replica di questo attore ad una battuta fornita dalla \"spalla\".\nIl modello base del duo comico ha preso avvio dal music hall di tipo britannico e dal vaudeville portato in scena sui palcoscenici americani a partire dalla fine del XIX secolo. Inizialmente la figura 'forte' era quasi una necessit\u00e0 poich\u00e9 il suo ruolo era quasi quello di ripetere in maniera pedissequa la battuta del 'comico' per consentire al pubblico - spesso rumoroso nelle piccole sale in cui si tenevano gli spettacoli - di comprendere appieno lo scambio di battute. Poi nel tempo la figura si \u00e8 evoluta raggiungendo una parte maggiormente attiva nell'economia dello spettacolo.\nCoppie famose.\nNel cinema internazionale, la coppia comica probabilmente pi\u00f9 famosa \u00e8 stata quella composta da Stan Laurel e Oliver Hardy, conosciuti in Italia come Stanlio e Ollio; altri fortunati sodalizi sono stati, sempre in ambito cinematografico, quelli fra William (Bud) Abbott e Lou Costello, come Gianni e Pinotto, fra Fernandel e Gino Cervi nella serie cinematografica su Don Camillo e Peppone, fra Bud Spencer e Terence Hill, e fra Walter Matthau e Jack Lemmon, interpreti in coppia di numerose commedie brillanti girate per il grande schermo.\nIn televisione, duo comico sulla scena e coppia nella vita privata sono stati Desi Arnaz e Lucille Ball nella fortunata serie televisiva - e \"situation comedy\" per antonomasia - \"Lucy ed io\" (nella versione pi\u00f9 \"moderna\" si potrebbero indicare i protagonisti della sit-com \"I Jefferson\", George e Louise).\nNello spettacolo italiano, importanti duo comici - nati spesso sulle tavole dell'avanspettacolo o del teatro di rivista - sono stati quelli costituiti da Franco Franchi e Ciccio Ingrassia noti come \"Franco e Ciccio\" e Ugo Tognazzi e Raimondo Vianello (ma anche Raimondo Vianello e Sandra Mondaini), Walter Chiari e Carlo Campanini (che hanno portato anche in televisione la celebre scenetta del \"Sarchiapone\" e quella del \"Vieni avanti, cretino!\" ideata dai fratelli De Rege) e da Paolo Villaggio e Gianni Agus rispettivamente nei panni del \"travet\" Fracchia e del suo 'sadico' capufficio.\nDuo comico \"ante litteram\" \u00e8 stato quello costituito da due attori \"brillanti\" come Umberto Melnati e Vittorio De Sica (come spalla), ricordati nella celebre gag del \"Dura minga, non pu\u00f2 durare\", poi ripresa per un fortunato Carosello da un altro duo di formazione prettamente teatrale dato da Ernesto Calindri e Franco Volpi .\nCoppie comiche.\nGianni e Pinotto.\nLou Costello &amp; Bud Abbott diedero vita agli inizi degli anni quaranta a \"Gianni &amp; Pinotto\" (\"Abbott &amp; Costello\"). Lou Costello era Gianni, isterico dongiovanni saccente che rimprovera e sbeffeggia lo sciocco e pauroso amico Pinotto, interpretato da Bud Abbott. Mentre Stanlio e Ollio erano capaci di impersonare qualsiasi personaggio in qualsiasi contesto sociale, reale o fantastico che fosse, i film di Gianni e Pinotto si dividono in due cicli che hanno in comune la parodia: quello che prende in giro i film di genere thriller e gangster e il secondo che trae spunto dagli horror e dai film di genere fantastico pi\u00f9 famosi, come \"Alice nel paese delle meraviglie\" e \"Giacomino e il fagiolo magico\". Nel primo ciclo i film che spiccano della coppia sono \"Gianni e Pinotto contro i gangsters\", \"Africa strilla\", \"Gianni e Pinotto reclute\" e \"Gianni e Pinotto banditi col botto\". Nel secondo ciclo invece i film pi\u00f9 famosi della coppia vedono protagonisti i mostri sacri del genere horror classico, come Frankenstein, Dracula e L'uomo lupo. Alcuni esempi sono \"Il cervello di Frankenstein\", \"Gianni e Pinotto contro l'uomo invisibile\", \"Gianni e Pinotto contro il dottor Jekyll\" e il fantastico \"Il giardino incantato\", che trae spunto da una favola della raccolta di \"Mamma Oca\".Gianni e Pinotto nei film girati negli anni Quaranta (quelli appunto pi\u00f9 famosi) non furono nel loro genere mai influenzati dall'avvento della Seconda guerra mondiale. Infatti a Stanlio e Ollio ad esempio non and\u00f2 cos\u00ec e nelle loro ultime commedie il tema grigio e fastidioso della guerra \u00e8 molto presente, come ad esempio \"Ciao amici!\", \"Il nemico ci ascolta\" e \"Il grande botto\".La coppia di Gianni e Pinotto si ruppe nel 1957 per volere degli stessi attori dopo una lite. Non ci saranno occasioni per i due di riconciliarsi perch\u00e9 Lou Costello morir\u00e0 nel 1959. Bud Abbott, ormai famoso soltanto per il suo ruolo di Gianni, decide di non recitare pi\u00f9 come fece Stan Laurel quando mor\u00ec Oliver Hardy.\nFranco e Ciccio.\nLa coppia Franco Franchi e Ciccio Ingrassia nacque in Sicilia nella met\u00e0 degli anni cinquanta nell'avanspettacolo. I due interpretavano solitamente due pasticcioni: semplici impiegati o poveracci che cercano di sbarcare il lunario avventurandosi in situazioni pi\u00f9 grandi di loro.\nCiccio era lo spilungone saccente che ritiene soltanto lui di avere il senno e il controllo su tutto; Franco invece riusciva sempre ad avere la meglio su qualsiasi pasticcio, eludendo nemici e perfino lo stesso fare saccente di Ciccio.\nMolti film di Franco e Ciccio sono di genere parodistico come i film \"I due maghi del pallone\", \"I due mafiosi\", \"Due mafiosi contro Goldginger\", \"002 - Operazione Luna\", \"2 samurai per 100 geishe\", \"Satiricosissimo\", \"I due crociati\", \"Franco, Ciccio e il pirata Barbanera\" e tanti altri. Questi film furono girati tutti dalla met\u00e0 degli anni sessanta fino al 1972 con pochi soldi di produzione e in un ritmo vorticoso, tanto che in un anno Franco e Ciccio riuscivano a girarne persino cinque, produttivit\u00e0 che fino ad allora in Italia era stata raggiunta soltanto da Tot\u00f2. Tuttavia, come accade spesso, anche a quest'ultimo Franco e Ciccio furono ampiamente osteggiati dalla critica di allora, che considerava quei film di scarso valore comico e umoristico.\nI critici sostenevano che Franco e Ciccio non pensassero tanto al valore dell'opera, in quanto si concentravano soltanto sul profitto commerciale delle loro pellicole. Sebbene i loro film non siano dei capolavori, come successo a gran parte delle commedie di Tot\u00f2 il pubblico di oggi apprezza molto le loro commedie, perch\u00e9 possiedono molti sketch e gag teatrali e sono privi di volgarit\u00e0. Anche Franco e Ciccio, come Gianni e Pinotto durante la loro carriera, hanno litigato; tuttavia la loro coppia non si disgreg\u00f2 mai fino alla morte di Franco Franchi avvenuta nel 1992.\nIn campo cinematografico i due attori avevano calato il sipario con \"Kaos\" nel 1984, basato sulle novelle di Luigi Pirandello, nel quale i due interpretavano i famosi fattori della novella \"La giara\", in cui Franco per riparare la giara dell'agricoltore Ciccio ci cade dentro e vi rimane intrappolato. Dopo quel film Franco e Ciccio avevano ripreso a recitare in teatro, anche accompagnati da Mario Merola.\nTot\u00f2 e Peppino.\nUna delle coppie comiche italiane pi\u00f9 conosciute \u00e8 quella formata da Tot\u00f2 e Peppino De Filippo. I due omaggiarono Stanlio e Ollio nel film \"Tot\u00f2, Peppino e i fuorilegge\" del 1956 che riprende nella trama il film la trovata narrativa del film di Stanlio e Ollio \"I figli del deserto\" (1933).\nBud Spencer e Terence Hill.\nLa coppia italiana Terence Hill e Bud Spencer ebbe un notevole successo: una coppia comica simile per certi aspetti fisici a Stanlio e Ollio: Bud Spencer era il rozzo e grosso energumeno che pensa di risolvere le situazioni con la forza e la sua presunzione, ma poi viene fermato dal furbo e agile Terence Hill, che a volte gli ruba anche delle belle ragazze."}
{"id": "3576651", "revid": "267975", "url": "https://it.wikipedia.org/wiki?curid=3576651", "title": "Diocesi di Bulla Regia", "text": "La diocesi di Bulla Regia (in latino: \"Dioecesis Bullensium Regiorum\") \u00e8 una sede soppressa e sede titolare della Chiesa cattolica.\nStoria.\nBulla Regia, vicino alla citt\u00e0 di Jendouba nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nGli spettacoli nel teatro della citt\u00e0, segno della vitalit\u00e0 della comunit\u00e0 sul finire del IV secolo, furono occasione di una forte reprimenda di sant'Agostino in un suo discorso tenuto a Bulla Regia nella festa dei Santi Maccabei.\nSono sette i vescovi documentati di Bulla Regia. Terapio intervenne al concilio indetto a Cartagine nel 256 da san Cipriano per discutere della questione relativa ai \"lapsi\". Epigonio prese parte al concilio presieduto da Geneclio di Cartagine nel 390. Alla conferenza di Cartagine del 411, che vide riuniti assieme i vescovi cattolici e donatisti dell'Africa romana, presero parte il cattolico Domnico e il donatista Felice. Giovanni intervenne al sinodo riunito a Cartagine dal re vandalo Unerico nel 484, in seguito al quale venne esiliato. Porfirio assistette al concilio cartaginese del 525 e Melloso a quello del 646.\nDal XX secolo Bulla Regia \u00e8 annoverata tra le sedi vescovili titolari della Chiesa cattolica; dal 25 febbraio 1985 il vescovo titolare \u00e8 Roman Adam Marcinkowski, gi\u00e0 vescovo ausiliare di P\u0142ock."}
{"id": "3576654", "revid": "322321", "url": "https://it.wikipedia.org/wiki?curid=3576654", "title": "Diocesi di Bulna", "text": "La diocesi di Bulna (in latino: \"Dioecesis Bulnensis\") \u00e8 una sede soppressa e sede titolare della Chiesa cattolica.\nStoria.\nBulna, nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nResta sconosciuta l'identificazione di Bulna, bench\u00e9 sia certo che fosse nella provincia Proconsolare. Le fonti menzionano un solo vescovo, Vittore, nel 646.\nDal 1989 Bulna \u00e8 annoverata tra le sedi vescovili titolari della Chiesa cattolica; dal 30 ottobre 2010 il vescovo titolare \u00e8 Jan Sobi\u0142o, vescovo ausiliare di Charkiv-Zapori\u017e\u017eja."}
{"id": "3576656", "revid": "125308885", "url": "https://it.wikipedia.org/wiki?curid=3576656", "title": "Maryse Alberti", "text": "Attiva principalmente in ambito documentaristico, ha lavorato anche con registi quali Todd Haynes, Todd Solondz e Darren Aronofsky.\nHa vinto due volte il premio per la miglior fotografia al Sundance Film Festival (nel 1990 per \"H-2 Worker\" e nel 1995 per \"Crumb\") e altrettante l'Independent Spirit Award per la miglior fotografia (nel 1999 per \"Velvet Goldmine\" e nel 2009 per \"The Wrestler\"). \nBiografia.\nCresciuta in Francia, a diciannove anni si trasferisce a New York, dove frequenta i corsi dell'American Film Institute. Compie il proprio apprendistato come assistente operatrice di macchina nel corso degli anni ottanta, accanto a Steven Fierberg e Stefan Zapasnik sui set dei film di Paul Morrissey (\"Forty Deuce\", \"Sangue misto\") e a Larry Revene per le commedie a basso costo dirette da Chuck Vincent (\"Sex Appeal\", \"Wimps\").\nSi afferma come direttrice della fotografia fin dalle sue prime prove, all'inizio degli anni novanta: due fortunate opere prime, il m\u00e9lo \"Poison\" di Todd Haynes e la commedia romantica interrazziale \"Zebrahead\" di Anthony Drazan, in cui si mette in evidenza per \u00abl'uso semi-documentaristico del colore e la capacit\u00e0 di risolvere con mezzi d'illuminazione leggeri situazioni fotografiche ambiziose\u00bb, e soprattutto il documentario sull'industria della canna da zucchero in Florida \"H-2 Worker\" di Stephanie Black, vincitore del al Sundance Film Festival, che le vale il premio per la fotografia alla stessa manifestazione. \nIl documentario sulle riserve indiane \"Incidente a Oglala\" (\"Incident at Oglala\") (1992) segna l'inizio della collaborazione con il regista Michael Apted, insieme al quale lavorer\u00e0 pi\u00f9 volte nel corso degli anni successivi. Nel 1995 ottiene per la seconda volta il premio per la fotografia al Sundace Film Festival con \"Crumb\" di Terry Zwigoff, sul fumettista Robert Crumb, vincitore del Gran premio della giuria. \nNel 1996 partecipa alla realizzazione di \"Quando eravamo re\" di Leon Gast, sullo storico incontro Foreman-Ali del 1974, che vince l'Oscar al miglior documentario.\nIl 1998 \u00e8 l'anno di due dei film pi\u00f9 importanti della sua carriera, la commedia nera \"Happiness - Felicit\u00e0\" di Todd Solondz e soprattutto \"Velvet Goldmine\" di Todd Haynes, che permette alla Alberti di cimentarsi con una \u00abmeticolosa ricostruzione degli stereotipi visuali degli Anni Settanta\u00bb e di far rivivere \u00abil linguaggio cinematografico di quell'epoca [...] nonch\u00e9 il gusto luministico vistoso delle coloratissime luci dei concerti\u00bb, grazie al quale ottiene il suo primo Independent Spirit Award.\nA met\u00e0 degli anni duemila inaugura il sodalizio professionale con il regista Alex Gibney, a partire da \"Enron - L'economia della truffa\", sullo scandalo Enron, candidato all'Oscar e vincitore dell'Independent Spirit Award per il miglior documentario, cui segue \"Taxi to the Dark Side\" (2007), vincitore dell'Oscar al miglior documentario. Tra le collaborazioni successive, documentari sullo scrittore Hunter S. Thompson ('), sul lobbysta di Washington Jack Abramoff (\"Casino Jack and the United States of Money\") e sul governatore di New York Eliot Spitzer (').\nNel 2009 conquista il suo secondo Independent Spirit Award per \"The Wrestler\" di Darren Aronofsky, Leone d'oro al 65\u00ba Festival di Venezia."}
{"id": "3576657", "revid": "1573940", "url": "https://it.wikipedia.org/wiki?curid=3576657", "title": "Diocesi di Bure", "text": "La diocesi di Bure (in latino: \"Dioecesis Buritana\") \u00e8 una sede soppressa e sede titolare della Chiesa cattolica.\nStoria.\nBure, nella regione di \"Djebel-Gorra\" nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nDi questa diocesi \u00e8 noto un solo vescovo, il cattolico Donato, che prese parte alla conferenza di Cartagine del 411, che vide riuniti assieme i vescovi cattolici e donatisti dell'Africa romana; la sede non aveva nessun vescovo donatista.\nOggi Bure sopravvive come sede vescovile titolare; l'attuale vescovo titolare \u00e8 Dominic Anthony Marconi, vescovo ausiliare emerito di Newark."}
{"id": "3576658", "revid": "124123", "url": "https://it.wikipedia.org/wiki?curid=3576658", "title": "Tommaso Siciliani", "text": "Fu Ministro delle comunicazioni del Governo Badoglio I dall'11 febbraio al 17 aprile 1944."}
{"id": "3576659", "revid": "110157", "url": "https://it.wikipedia.org/wiki?curid=3576659", "title": "Racconti quotidiani", "text": "Racconti quotidiani \u00e8 un'opera di Andrea Camilleri pubblicata nel 2001 dall'editore Arnoldo Mondadori Editore. Il libro contiene 21 brevi racconti gi\u00e0 pubblicati su vari quotidiani nazionali. \nTrama.\nIl racconto si svolge come se Camilleri si rivolgesse indirettamente al lettore esponendogli confidenzialmente, e talora ironicamente, i vari pensieri che gli passano per la mente: le sue considerazioni su un avvenimento di cronaca realmente accaduto, i suoi ricordi personali del \"catanonno\" contrabbandiere, i fatti di costume, i piccoli episodi su i quali tutti hanno espresso le loro considerazioni come le code negli uffici pubblici, le stagioni che non esistono pi\u00f9 ed anche l'amaro rammarico per la sua amata Sicilia dove va scomparendio la cultura tradizionale: insomma tutto ci\u00f2 che serve a capire l'uomo Camilleri con le sue opinioni e pregiudizi ed anche la rassegnata accettazione dei piccoli vizi, come quello del fumo, che sia pure a danno della salute fanno per\u00f2 vivere meglio.\nCamilleri non ci nasconde infine neppure la sua riconoscenza e il debito che come scrittore ha con Georges Simenon, che considera suo maestro, e ci racconta, infine, come nacque il personaggio del commissario Salvo Montalbano."}
{"id": "3576660", "revid": "92723", "url": "https://it.wikipedia.org/wiki?curid=3576660", "title": "Diocesi di Buruni", "text": "La diocesi di Buruni (in latino: \"Dioecesis Burunitana\") \u00e8 una sede soppressa e sede titolare della Chiesa cattolica.\nStoria.\nBuruni, identificabile con \"henchir-El-Dakhla\" nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nUnico vescovo conosciuto di Buruni \u00e8 Fausto, menzionato sul finire del V secolo da Vittore di Vita nella sua storia delle persecuzioni vandale.\nDal 1933 Buruni \u00e8 annoverata tra le sedi vescovili titolari della Chiesa cattolica; dal 23 novembre 2017 il vescovo titolare \u00e8 Daniele Libanori, S.I., vescovo ausiliare di Roma."}
{"id": "3576661", "revid": "1005847", "url": "https://it.wikipedia.org/wiki?curid=3576661", "title": "Francesco Cerabona", "text": "Fu Ministro delle comunicazioni nei governi Badoglio II e Bonomi II e Ministro dei lavori pubblici nel governo Bonomi III\nEletto nel collegio di Potenza, fece parte del gruppo parlamentare del Partito Socialista Italiano dal 1\u00ba giugno 1948 al 24 giugno 1953.\nFece parte della Massoneria."}
{"id": "3576664", "revid": "125347449", "url": "https://it.wikipedia.org/wiki?curid=3576664", "title": "Il club dei suicidi", "text": "Il club dei suicidi \u00e8 il primo racconto della raccolta \"Le nuove Mille e una notte\" (\"The New Arabian Nights\", 1882), di Robert Louis Stevenson. Il racconto \u00e8 suddiviso in tre parti, ed ha come protagonisti il Principe Florizel di Boemia, il suo scudiero, Colonnello Geraldine, e come antagonista il Presidente del \"Club dei Suicidi\".\nTrama.\nParte I - Storia del giovane che regalava paste alla crema.\nIl principe Florizel ed il suo scudiero Geraldine, grazie all'intermediazione di un curioso giovane che incontrano in un locale mentre sta regalando pasticcini alla crema, entrano in un'associazione chiamata \"Club dei Suicidi\", avente lo scopo di organizzare il suicidio di tutte quelle persone ormai rovinate economicamente e stanche della vita.\nIl presidente, nonch\u00e9 organizzatore del Club, accoglie generosamente l'arrivo di Theophilus Godall e del suo amico, il maggiore Alfred Hammersmith, rispettivamente Florizel e Geraldine camuffati. Dopo chiacchiere varie, il Presidente apre una sala dove tutti i partecipanti si riuniscono attorno a un gran tavolo verde, prende un mazzo di carte francesi e distribuisce una carta ciascuno: chi ricever\u00e0 l'asso di picche sar\u00e0 la vittima e chi ricever\u00e0 l'asso di fiori sar\u00e0 colui che dovr\u00e0 ucciderla.\nIl colonnello \u00e8 preso da un comprensibile terrore, mentre nel principe, ad un primo istante di paura, si mischia una certa eccitazione del tipico giocatore d'azzardo. Le due carte finiscono in mano rispettivamente all'anziano e malandato signor Malthus e al generoso giovane delle paste alla crema. Il giorno dopo i giornali riportano la notizia che Malthus \u00e8 morto cadendo accidentalmente da un parapetto. Malgrado l'iniziale opposizione del colonnello, la sera stessa i due ritornano nel medesimo palazzo. Il principe ha deciso di fare qualcosa per porre fine alle sciagurate azioni del Presidente e al diabolico meccanismo del club.\nDopo i consueti convenevoli tra i partecipanti, tutti si riuniscono nella solita sala. Questa volta a ricevere l'Asso di Picche \u00e8 il principe, che dopo essersi ripreso dallo shock con un sorso di cognac, esce incontro al proprio destino. Fuori, fortunatamente, viene provvidenzialmente \u201crapito\u201d da Geraldine e dai suoi uomini, quasi tutti domestici di Florizel, che, guidati da un famoso detective assoldato dallo scudiero, hanno anche catturato il Presidente e gli altri soci.\nAl principe non resta che ringraziare infinitamente Geraldine per aver contravvenuto saggiamente ai suoi ordini. A questo punto, il principe assume il ruolo del \u201cdispensatore di giustizia\u201d: il presidente dovr\u00e0 morire in duello (per mano del fratello del colonnello, su richiesta di quest'ultimo), mentre agli altri garantisce una grossa somma di denaro ed un lavoro fisso.\nParte II - Storia del medico e del baule di Saratoga.\nSilas Q. Scuddamore \u00e8 un giovane facoltoso originario del New England, d'indole semplice e innocua ma estremamente curioso. Alloggia in un albergo di Parigi, attratto dalle meraviglie della capitale francese. All'inizio del racconto vengono descritti i suoi incontri con madame Z\u00e9phirine e un misterioso inglese, il principe di Boemia ed il suo Scudiero. Viene invitato tramite un biglietto anonimo ad un misterioso appuntamento con una donna, un'imponente matrona che immediatamente lo affascina.\nQuesta gli d\u00e0 nuovamente appuntamento per il giorno dopo, spingendolo anche ad una serie di azioni apparentemente insensate, ma che avranno il fine di facilitare gli ulteriori passi del suo piano. Infatti all'appuntamento non si presenta nessuno, e al ritorno Silas trova nella sua camera un cadavere. Su suggerimento del dottor Noel, un vicino di camera che gli aveva espresso la propria simpatia, occulta il cadavere nel suo baule di Saratoga\nContro Silas ci sono tali prove che chiamare la polizia avrebbe sicuramente comportato un immediato arresto. Il dottor Noel spiega di essere un ex-assassino, ora amico dello Scudiero del Principe, tramite il quale quel baule arriver\u00e0 a Londra. A Londra Silas sar\u00e0 costretto a portare a spasso per la citt\u00e0 il baule dall'orribile contenuto, finendo per riconsegnarlo per una fortuita coincidenza al Principe, che nel frattempo ha intercettato la lettera con la quale il dottor Noel metteva Silas e il cadavere del fratello di Geraldine nelle mani dell'assassino, il temibile Presidente del Club dei Suicidi.\nParte III - L'avventura del calessino.\nIl tenente Backenbury Rich, eroe delle guerre combattute in India dall'esercito britannico, viene spinto una sera dalla forte pioggia di Londra, ad entrare in un calesse libero, e dice con noncuranza al vetturino di condurle dove vuole lui. Questi lo prende in parola a lo scarica davanti a una grande villa, rivelando di essere a caccia di invitati per una festa per conto del Sig. Morris.\nAttratto dall'avventura, Backenbury accetta l'invito e viene accolto benevolmente dal Sig. Morris. Alla festa sono presenti circa quindici persone, ma Rich si accorge che ogni invitato viene accompagnato da un anfitrione in un'anticamera, per poi essere congedati con una scusa, mentre altri continuano ad arrivare, sostituendoli. Perlustrando la villa, scopre che si tratta di una casa disabitata, e che solo una sua parte \u00e8 stata addobbata in quel modo sfarzoso, come per una messa in scena. A mezzanotte gli arrivi terminano, ma non le partenze, per cui alla fine rimangono solo quattro ospiti.\nMorris li informa che sono stati da lui selezionati durante quella serata per una missione, nel corso della quale gli dovranno cieca obbedienza. Due ospiti si ritirano, e rimangono solo Backenbury e il maggiore O'Rooke. Morris confessa di chiamarsi Hammersmith, e li conduce in un'altra villa, dove li aspettano Florizel e il dottor Noel. Tutti assieme tendono un agguato al Presidente del Club dei Suicidi, che vi cade grazie al tradimento di Noel, riuscendo a catturalo.\nQuindi il Principe condanna a morte il Presidente, eseguendo la condanna, onorevolmente, tramite un duello alla spada. Dopo di che annuncia al dottor Noel, in attesa di essere a sua volta punito, la possibilit\u00e0 di redimersi con le sue future azioni; quest'ultimo va quindi pietosamente nel parco a seppellire il suo amico di un tempo."}
{"id": "3576673", "revid": "92723", "url": "https://it.wikipedia.org/wiki?curid=3576673", "title": "Diocesi di Lares", "text": "La diocesi di Lares (in latino: \"Dioecesis Larensis\") \u00e8 una sede soppressa e sede titolare della Chiesa cattolica.\nStoria.\nLares, identificabile con Henchir Lorbeus in Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nCinque sono i vescovi documentati di Leptimino. Ortensiano prese parte al concilio indetto a Cartagine nel 256 da san Cipriano per discutere della questione relativa ai \"lapsi\". Alla conferenza di Cartagine del 411, che vide riuniti assieme i vescovi cattolici e donatisti dell'Africa romana, presero parte il cattolico Vittorino e il donatista Onorato. Quinziano \u00e8 citato da Vittore di Vita nella sua storia delle persecuzioni vandale attorno al 480. Infine Vitolo assistette al concilio cartaginese del 525.\nLares \u00e8 annoverata tra le sedi vescovili titolari della Chiesa cattolica; la sede \u00e8 vacante dal 15 gennaio 2022."}
{"id": "3576675", "revid": "1005847", "url": "https://it.wikipedia.org/wiki?curid=3576675", "title": "Per\u00f9 Possibile", "text": "Per\u00f9 Possibile (in spagnolo \"Per\u00fa Posible\" - PP) fu un partito politico peruviano di orientamento centrista e liberale operativo dal 1994 al 2017; inizialmente designato Paese Possibile (\"Pa\u00eds Posible\"), venne ridenominato nel 2000.\nFu fondato da Alejandro Toledo, eletto Presidente del Per\u00f9 in occasione delle elezioni presidenziali del 2001."}
{"id": "3576677", "revid": "287204", "url": "https://it.wikipedia.org/wiki?curid=3576677", "title": "Internazionali di Tennis di San Marino 1990 - Doppio", "text": "Il doppio del torneo di tennis Internazionali di Tennis di San Marino 1990, facente parte dell'ATP Tour, ha avuto come vincitori Vojt\u011bch Fl\u00e9gl e Daniel Vacek che hanno battuto in finale Jordi Burillo e Marcos G\u00f3rriz 6-1, 4-6, 7-6."}
{"id": "3576680", "revid": "92723", "url": "https://it.wikipedia.org/wiki?curid=3576680", "title": "Diocesi di Libertina", "text": "La diocesi di Libertina (in latino: \"Dioecesis Libertinensis\") \u00e8 una sede soppressa e sede titolare della Chiesa cattolica.\nStoria.\nLibertina, forse identificabile con le rovine presso \"Souc-El-Arba\" nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nSono tre i vescovi documentati di questa diocesi africana. Alla conferenza di Cartagine del 411, che vide riuniti assieme i vescovi cattolici e donatisti dell'Africa romana, presero parte il cattolico Vittore e il donatista Gennaro. Un altro vescovo di nome Gennaro partecip\u00f2 al concilio antimonotelita di Cartagine del 646.\nDal 1933 Libertina \u00e8 annoverata tra le sedi vescovili titolari della Chiesa cattolica; dal 25 gennaio 1995 il vescovo titolare \u00e8 Andreas Laun, O.S.F.S., gi\u00e0 vescovo ausiliare di Salisburgo."}
{"id": "3576681", "revid": "1005847", "url": "https://it.wikipedia.org/wiki?curid=3576681", "title": "Partito di Solidariet\u00e0 Nazionale", "text": "Il Partito di Solidariet\u00e0 Nazionale (, PSN) \u00e8 stato un partito politico peruviano di orientamento nazional-conservatore operativo dal 1998 al 2020.\nFondato dall'allora sindaco di Lima Luis Casta\u00f1eda Lossio, dal 2001 al 2008 il partito ha fatto parte della coalizione Unit\u00e0 Nazionale, insieme al Partito Popolare Cristiano e a Rinnovamento Nazionale; nel 2011 ha invece aderito all'Alleanza di Solidariet\u00e0 Nazionale, con Unione per il Per\u00f9 e Cambio 90.\nNel 2020 si \u00e8 sciolto dando vita ad un nuovo soggetto politico, Rinnovamento Popolare."}
{"id": "3576682", "revid": "1442080", "url": "https://it.wikipedia.org/wiki?curid=3576682", "title": "Schenectady Open 1990 - Doppio maschile", "text": "Il doppio maschile del torneo di tennis Schenectady Open 1990, facente parte dell'ATP Tour, ha avuto come vincitori Richard Fromberg e Brad Pearce che hanno battuto in finale Brian Garrow e Sven Salumaa 6-2, 3-6, 7-6."}
{"id": "3576687", "revid": "1005847", "url": "https://it.wikipedia.org/wiki?curid=3576687", "title": "Rinnovamento Nazionale (Per\u00f9)", "text": "Rinnovamento Nazionale (in spagnolo: \"Renovaci\u00f3n Nacional\" - RN) fu un partito politico peruviano di orientamento nazional-conservatore operativo dal 1992 al 2012.\nFu fondato e guidato da Rafael Rey, eletto al Congresso costituente nel 1992, poi deputato dal 1995 al 2006.\nDal 2006 al 2011 fu eletto in rappresentanza del partito Luis Galarreta."}
{"id": "3576689", "revid": "287204", "url": "https://it.wikipedia.org/wiki?curid=3576689", "title": "Geneva Open 1990 - Doppio", "text": "Il doppio del torneo di tennis Geneva Open 1990, facente parte dell'ATP Tour, ha avuto come vincitori Pablo Albano e David Engel che hanno battuto in finale Neil Borwick e David Lewis 6-3, 7-6."}
{"id": "3576690", "revid": "92723", "url": "https://it.wikipedia.org/wiki?curid=3576690", "title": "Diocesi di Luperciana", "text": "La diocesi di Luperciana (in latino: \"Dioecesis Lupercianensis\") \u00e8 una sede soppressa e sede titolare della Chiesa cattolica.\nStoria.\nLuperciana, nell'odierna Tunisia, \u00e8 un'antica sede episcopale della provincia romana dell'Africa Proconsolare, suffraganea dell'arcidiocesi di Cartagine.\nResta difficile l'identificazione di Luperciana. Essa pu\u00f2 corrispondere ad \"Henchir-Tebel\", oppure alle rovine di \"Gasseur-Tatoun\".\nUnico vescovo documentato \u00e8 Pelagiano, che prese parte al concilio indetto a Cartagine nel 256 da san Cipriano per discutere la questione relativa ai \"lapsi\".\nDal 1933 Luperciana \u00e8 annoverata tra le sedi vescovili titolari della Chiesa cattolica; dal 27 febbraio 2020 il vescovo titolare \u00e8 Michael Arsenio Saporito, vescovo ausiliare di Newark."}
{"id": "3576691", "revid": "172343", "url": "https://it.wikipedia.org/wiki?curid=3576691", "title": "Super 10 (Emisfero meridionale)", "text": ""}
{"id": "3576693", "revid": "599013", "url": "https://it.wikipedia.org/wiki?curid=3576693", "title": "Franco Fasoli", "text": "Carriera.\nCresciuto calcisticamente nel settore giovanile del Milan, ove vanta una finale del campionato italiano Primavera 1973-1974 contro la Roma di Agostino Di Bartolomei (Roma-Milan 4-0 e Milan-Roma 1-4), esordisce con la maglia rossonera il 1\u00ba maggio 1974, nel derby perso con l'Inter per 2-1 valido per il girone finale della Coppa Italia 1973-1974.\nA ottobre venne ceduto in prestito al Clodiasottomarina in Serie C, dove gioc\u00f2 30 partite segnando 4 gol.\nLa sua esperienza in Veneto dur\u00f2 poco, infatti l'anno successivo venne ceduto ancora a titolo di prestito al , che militava sempre in Serie C. Con i brianzoli gioc\u00f2 21 partite, ed a fine stagione conquist\u00f2 una promozione in Serie B al primo posto ed una coppa Anglo-Italiana.\nLa stagione seguente rimase con i biancorossi in serie cadetta, e fece il suo esordio in Serie B il 26 settembre in Monza-Novara finita 2-0 per i lombardi. In tutto scese in campo 26 volte.\nNel calciomercato del 1977 Fasoli rientrato al Milan dal prestito al Monza fu ceduto per trecento milioni di lire al , giocando la stagione 1977-1978 sempre in Serie B, e totalizzando 27 presenze.\nNel campionato successivo con la maglia del Bari collezion\u00f2 23 presenze.\nL'anno dopo venne venduto al Foggia, con cui il Bari tratt\u00f2 moltissimo, infatti Fasoli fu venduto insieme a Vito Petruzzelli, Arcangelo Sciannimanico, Costante Tivelli ed un conguaglio superiore ad un miliardo di lire, in cambio di Roberto Bacchin e Giacomo Libera.\nCon il Foggia il primo anno gioc\u00f2 in Serie C1, esordendo il 30 settembre 1979 a Torre del Greco in Turris-Foggia finita con la vittoria dei rossoneri per 1-0. Con 30 presenze all'attivo ottenne un'altra promozione in Serie B.\nIn Serie B scese in campo 31 volte.\nNell'estate del 1981 Fasoli torn\u00f2 al Monza, diventando il capitano. Gioc\u00f2 il primo anno in Serie C1, dove il Monza conquist\u00f2 nuovamente una promozione, ed il secondo in Serie B, dove collezion\u00f2 29 presenze.\nGioc\u00f2 la sua ultima stagione, la 1983-1984 col Fano, segnando un gol in 31 partite.\nHa disputato complessivamente 136 gare in Serie B senza mai segnare.\nPalmar\u00e8s.\nFoggia: 1979/80\nMonza: 1981/82"}
{"id": "3576694", "revid": "124729846", "url": "https://it.wikipedia.org/wiki?curid=3576694", "title": "Leo Kirch", "text": "Biografia.\nLeo Kirch nasce a Volkach, in Baviera, tuttavia si sposta fin da piccolo a W\u00fcrzburg. Dopo le scuole superiore studia marketing e management, oltre che Matematica all'Universit\u00e0 di Monaco, laureandosi nel 1952.\nLa sua carriera imprenditoriale inizia nel 1955 quando compra i diritti per la Germania del film \"La strada\", avvalendosi di un gran numero di finanziatori su cui non \u00e8 mai stata fatta chiarezza completa. Nel giro di pochi anni Kirch diventa il principale fornitore di film e programmi televisivi di ZDF, seconda emittente televisiva nazionale per importanza, di cui in seguito Kirch inizier\u00e0 a rastrellare quote. Nel 1984 lancer\u00e0 poi la sua televisione commerciale, prima in Germania Sat.1, abbandonando di conseguenza ZDF.\nNel 1985, alla morte del fondatore Axel Springer, Kirch compra il tabloid \"Bild\". Nei primi anni novanta fonda anche le prime pay tv europee, in collaborazione con soci del calibro di Silvio Berlusconi (diventando anche azionista di minoranza di Mediaset), per lanciare al meglio le sue pay tv acquista in grandi quantit\u00e0 i diritti di eventi sportivi, come la Formula 1, la Bundesliga e il campionato del mondo di calcio, tuttavia saranno proprio questi grandi investimenti in campo sportivo a portare il Kirch Group all'insolvenza l'8 aprile 2002.\nDopo il fallimento si ritira dall'azienda, tuttavia alcuni anni dopo compra una quota di una societ\u00e0 svizzera che controlla un grosso pacchetto azionario del suo vecchio gruppo.\nDa tempo affetto da diabete, che lo ha reso parzialmente cieco, Kirch muore a Monaco di Baviera nel 2011.\nControversie.\nKirch non ha mai nascosto la sua grande amicizia personale con l'ex cancelliere Helmut Kohl, infatti proprio durante il mandato di Kohl il magnate tedesco ha potuto ottenere la sua licenza per iniziare a trasmettere la sua televisione privata. Nel 1999 \u00e8 per\u00f2 emerso che Kirch ha versato 6 milioni di marchi al partito CDU durante il cancellierato di Kohl."}
{"id": "3576705", "revid": "212348", "url": "https://it.wikipedia.org/wiki?curid=3576705", "title": "Andrej Michalkov-Kon\u010dalovskij", "text": ""}
{"id": "3576708", "revid": "767487", "url": "https://it.wikipedia.org/wiki?curid=3576708", "title": "Caroline Ciavaldini", "text": "Pratica le competizioni di difficolt\u00e0, l'arrampicata in falesia e le vie lunghe.\nBiografia.\nCaroline ha vissuto tra gli uno e i sedici anni a La R\u00e9union. Qui a dodici anni ha cominciato ad arrampicare tramite la \"Union Nationale du Sport Scolaire\" (UNSS) una federazione francese multisport per gli studenti. Dal 2001 ha partecipato alla Coppa Europa giovanile e ai Campionati del mondo giovanili. A sedici anni si \u00e8 trasferita ad Aix-en-Provence per potersi allenare e gareggiare pi\u00f9 facilmente. Ha quindi cominciato a prendere parte alla Coppa del mondo lead di arrampicata. I suoi migliori risultati finali nella lead sono stati il terzo posto nella stagione 2005 e 2006. A livello francese ha vinto per quattro anni consecutivi il Campionato francese lead di arrampicata dal 2004 al 2007.\nFalesia.\nA vista.\nHa salito a vista fino all'8b."}
{"id": "3576713", "revid": "327773", "url": "https://it.wikipedia.org/wiki?curid=3576713", "title": "\u00c1rbol de Piedra", "text": "\u00c1rbol de Piedra (\"albero di pietra\") \u00e8 una formazione rocciosa isolata che si trova nella Riserva nazionale di fauna andina Eduardo Avaroa in Bolivia. Soggetto molto fotografato, \u00e8 posto tra le dune sabbiose del deserto di Siloli, nel dipartimento di Potos\u00ed, a circa 18\u00a0km a nord di Laguna Colorado. Si chiama albero di pietra perch\u00e9 ha la forma di un piccolo albero, formato dall'erosione del vento sulla roccia."}
{"id": "3576718", "revid": "1632387", "url": "https://it.wikipedia.org/wiki?curid=3576718", "title": "Tutto quello che un uomo", "text": "Tutto quello che un uomo \u00e8 un singolo del cantautore italiano Sergio Cammariere, pubblicato nel 2003 come unico estratto dalla riedizione del primo album in studio \"Dalla pace del mare lontano\".\nDescrizione.\nIl brano rappresenta l'unico inedito presente nella ristampa ed \u00e8 stato presentato per la prima volta dal vivo in occasione della partecipazione di Cammariere al Festival di Sanremo 2003, dove si \u00e8 classificato terzo nella serata conclusiva ma si \u00e8 aggiudicato il Premio della Critica e il Premio Volare per la migliore musica.\nHa raggiunto la top 5 dei brani pi\u00f9 trasmessi in radio. Nel dicembre 2021, a oltre 18 anni dalla pubblicazione, il singolo \u00e8 stato certificato disco d'oro dalla FIMI per le oltre unit\u00e0 vendute."}
{"id": "3576721", "revid": "72396", "url": "https://it.wikipedia.org/wiki?curid=3576721", "title": "Elezioni generali in Per\u00f9 del 2006", "text": "Le elezioni generali in Per\u00f9 del 2006 si tennero il 9 aprile (primo turno) e il 4 giugno (secondo turno) per l'elezione del Presidente e il rinnovo del Congresso della Repubblica.\nLe elezioni presidenziali videro la vittoria di Alan Garc\u00eda P\u00e9rez, sostenuto dall'Alleanza Popolare Rivoluzionaria Americana, che sconfisse al ballottaggio Ollanta Humala, appoggiato dall'Unione per il Per\u00f9."}
{"id": "3576745", "revid": "1805885", "url": "https://it.wikipedia.org/wiki?curid=3576745", "title": "Metodo aperto di coordinamento", "text": "Il metodo aperto di coordinamento (MAC) \u00e8 un modo di coordinamento non vincolante delle politiche pubbliche dei diversi stati membri dell'Unione europea. Si applica nei domini che fanno essenzialmente parte della competenza degli Stati (come ad esempio la protezione sociale) e ove l'Unione Europea non pu\u00f2 emanare regole vincolanti (regolamenti o direttive).\nQuesto metodo utilizza degli strumenti spesso collegati alla \"soft law\" ed issues del mondo del management e dell'impresa. Il MAC permette il riavvicinamento delle legislazioni nazionali nel quadro di politica pubblica voluta ma siccome il suo principio \u00e8 la cooperazione volontaria degli stati, la sua efficacia non \u00e8 reale finch\u00e9 non vi \u00e8 consenso sugli obiettivi da conseguire. Il metodo aperto di coordinamento \u00e8 spesso promosso come alternativa al metodo comunitario, ma pone anche una serie di problemi per quanto concerne la sua efficacia prevista, i suoi effetti sulle legislazioni e la sua legittimit\u00e0 democratica.\nStoria.\nOrigini del metodo aperto di coordinamento negli anni Novanta.\nIl metodo che consiste nel fissare da parte degli stati gli obiettivi da raggiungere al di fuori del funzionamento delle istituzioni comunitarie nasce negli anni '90, con la definizione congiunta di tutti gli stati dei \u00abgrandi orientamenti di politica economica\u00bb o GOPE. I GOPE sono raggruppati durante gli anni '90 in un insieme di processi distinti:\nFormulazione di un \u00abmetodo aperto di coordinamento nel quadro della \u00abstrategia di Lisbona\u00bb.\nAl Consiglio europeo di Lisbona, i capi degli stati membri adottarono nuovi obiettivi: \u00abdivenire l'economia della conoscenza pi\u00f9 competitiva e dinamica del mondo, capace di una crescita economica durevole, accompagnata da un miglioramento quantitativo e qualitativo dell'occupazione e della coesione sociale\u00bb. Questi obiettivi servono da punto di partenza della strategia di Lisbona. Questa si compone di due parti principali:\nPer raggiungere questi obiettivi nei settori che dipendono in gran parte dagli Stati, il metodo comunitario \u00e8 abbandonato a vantaggio di un nuovo metodo: il metodo aperto di coordinamento appunto, formulato per la prima volta nel Consiglio europeo di Lisbona. Gli stati si danno un certo numero di obiettivi, ma senza ricorso alla costrizione legale. Il dispositivo funziona per incitazione ed emulazione, sulla base di classifiche pubbliche tra gli Stati.\nSe la strategia di Lisbona \u00e8 servita da propulsore del MAC, non si confonde con esso: gli obiettivi della strategia di Lisbona possono infatti necessitare di cambiare metodo e il MAC si applica anche a domini non contenuti nella strategia di Lisbona.\nFunzionamento.\nRuolo di primo piano del Consiglio Europeo e della Commissione.\nIl MAC coinvolge essenzialmente gli esecutivi degli Stati membri (Capi di Stato e governi nazionali) e la Commissione, mentre lascia da parte le altre istituzioni europee (Corte di Giustizia Europea e Parlamento europeo)."}
{"id": "3576793", "revid": "110157", "url": "https://it.wikipedia.org/wiki?curid=3576793", "title": "Idrossimetilbilano", "text": "L'idrossimetilbilano (HMB) o preuroporfirinogeno \u00e8 un intermedio nella via metabolica della biosintesi delle porfirine. L'enzima porfobilinogeno deaminasi trasforma il porfobilinogeno in idrossimetilbilano. "}
{"id": "3576796", "revid": "124123", "url": "https://it.wikipedia.org/wiki?curid=3576796", "title": "Boles\u0142awa Lament", "text": " \u00c8 stata proclamata beata da papa Giovanni Paolo II nel 1991.\nBiografia.\nFiglia di artigiani, consegu\u00ec il diploma magistrale e nel 1884 si trasfer\u00ec a Varsavia dove fu insegnante presso la scuola clandestina delle Suore Francescane della Famiglia di Maria. Dopo aver cercato di entrare tra le visitandine, consigliata dal suo direttore spirituale continu\u00f2 a dedicarsi all'apostolato attivo e prest\u00f2 servizio presso una delle case di accoglienza per senzatetto aperte da Onorato da Bia\u0142a.\nCon l'aiuto di Onorato, nel 1905 organizz\u00f2 una fraternit\u00e0 di terziarie francescane e si stabil\u00ec a Mahil\u00eb\u016d, dove apr\u00ec un laboratorio di sartoria e prese a insegnare il catechismo ai bambini; presto l'opera della Lament si trasfer\u00ec a San Pietroburgo e le sue suore iniziarono a operare in orfanotrofi e scuole parrocchiali.\nDopo lo scoppio della rivoluzione russa, nel 1922 la fraternit\u00e0 della Lament si trasfer\u00ec a Che\u0142mno: nel 1924 il sodalizio venne eretto in congregazione religiosa e le suore presero il nome di Missionarie della Sacra Famiglia.\nIl culto.\nLa fase romana del suo processo di canonizzazione inizi\u00f2 nel 1989: dichiarata venerabile il 22 gennaio 1991, \u00e8 stata proclamata beata da papa Giovanni Paolo II il 5 giugno successivo.\nLa sua memoria liturgica ricorre il 29 gennaio."}
{"id": "3576798", "revid": "212348", "url": "https://it.wikipedia.org/wiki?curid=3576798", "title": "Ginny Brown-Waite", "text": "Biografia.\nNata ad Albany, nello stato di New York, la Brown si laure\u00f2 in amministrazione pubblica negli anni settanta, per poi trasferirsi in Florida qualche tempo dopo.\nDopo essere stata commissario della Contea di Hernando, la Brown venne eletta al \"Senato di stato della Florida\", di cui fu anche presidente pro-tempore nel 2000.\nNel 2002 la Brown-Waite si candid\u00f2 alla Camera dei Rappresentanti, sfidando la deputata democratica in carica Karen Thurman. Il distretto congressuale rappresentato dalla Thurman era stato ridefinito per renderlo pi\u00f9 vicino al Partito Repubblicano, ma ciononostante la Thurman si ricandid\u00f2 ugualmente. La competizione si rivel\u00f2 molto combattuta e alla fine la Brown-Waite prevalse di poco sulla Thurman, conquistando il seggio.\nNegli anni a venire fu sempre rieletta con discreto margine. Nel 2010 tuttavia annunci\u00f2 il suo ritiro adducendo come spiegazione dei problemi di salute, specialmente con il pancreas e diede il suo sostegno a Rich Nugent, che venne poi eletto per succederle.\nLa Brown-Waite \u00e8 sempre stata una repubblicana conservatrice: sostenitrice del secondo emendamento, contraria ai diritti dei gay e favorevole alla pena di morte. Qualche volta tuttavia, ha espresso pareri differenti rispetto a quelli del suo partito; ad esempio fu una dei cinque repubblicani a votare contro una legge che permetteva ai genitori di Terri Schiavo di fare ricorso alla corte federale per mantenere in vita la donna.\nGinny Brown-Waite si \u00e8 sempre battuta per la salvaguardia delle famiglie, per la tutela dei pensionati e per la condanna dei reati di natura sessuale.\nSposata con Harvey Waite fino alla morte dell'uomo nel 2008, la Brown ebbe da lui tre figlie."}
{"id": "3576799", "revid": "17186", "url": "https://it.wikipedia.org/wiki?curid=3576799", "title": "Agenzia per le Onlus", "text": ""}
{"id": "3576805", "revid": "1305772", "url": "https://it.wikipedia.org/wiki?curid=3576805", "title": "The Artist", "text": "The Artist, che in lingua inglese significa \"L'artista\", pu\u00f2 riferirsi a:"}
{"id": "3576806", "revid": "339392", "url": "https://it.wikipedia.org/wiki?curid=3576806", "title": "Venus Bucarest", "text": ""}
{"id": "3576808", "revid": "287204", "url": "https://it.wikipedia.org/wiki?curid=3576808", "title": "T 3 (torpediniera Italia)", "text": "La T 3 \u00e8 stata una torpediniera della Regia Marina. Durante la sua vita operativa, prima e dopo il servizio sotto bandiera italiana, ha prestato servizio in altre quattro Marine militari.\nStoria.\nIl servizio nella Marina austroungarica.\nCostruita nello Stabilimento Tecnico Triestino della citt\u00e0 giuliana con il nome di \"TB 78T\" (poi abbreviato, dal 21 maggio 1917, in \"TB 78\"), la nave faceva parte in origine della classe \u00abTB 74T\u00bb di torpediniere costruite per conto della Marina imperiale austroungarica.\nL'armamento originario della nave era composto da due cannoni Skoda da 66/30\u00a0mm, una mitragliera da 8,3/66\u00a0mm e quattro tubi lanciasiluri da 450\u00a0mm.\nIn servizio nell'agosto 1914, la torpediniera prese parte alla prima guerra mondiale. Tra le azioni cui prese parte si possono citare:\nquella del 10-11 giugno 1918, quando, insieme alle gemelle \"TB 76\", \"77\", \"79\" ed \"80\", la nave salp\u00f2 da Pola per scortare nel canale d'Otranto la corazzata \"Szent Istvan\" in quella che avrebbe dovuto essere una trappola per la flotta italiana, che sarebbe uscita in mare a contrasto di un'incursione nel canale d'Otranto per poi essere circondata da un superiore numero di unit\u00e0 nemiche. Alle 3.15 del 10 giugno, tuttavia, la formazione austroungarica (cui si erano unite anche la corazzata \"Tegettoff\" e le sue unit\u00e0 di scorta), venne avvistata dai MAS italiani \"15\" e \"21\" in navigazione nei pressi di Premuda. Le due piccole unit\u00e0 passarono all'attacco e penetrarono nella formazione: mentre l'attacco del \"MAS 21\", diretto contro la \"Teghetthoff\", and\u00f2 a vuoto, il \"MAS 15\" colp\u00ec con due siluri la \"Szent Istvan\", che dopo inutili tentativi di rimorchio si capovolse ed affond\u00f2 intorno alle sei del mattino, con la morte di 89 uomini. La \"TB 76\" che si era messa all'inseguimento del \"MAS 15\", venne seriamente danneggiata da alcune sue bombe di profondit\u00e0.\nDalla cessione alla Marina jugoslava alla fine.\nConclusasi la guerra, in seguito alla dissoluzione dell'Impero austro-ungarico e con esso della k.u.k. Kriegsmarine, la \"TB 78\" pass\u00f2 alla neonata Marina reale jugoslava, dove assunse la denominazione di \"T 3\".\nNegli anni venti la nave venne sottoposta a lavori di modifica, che comportarono la sostituzione dei due pezzi da 66/30\u00a0mm con altrettanti del pi\u00f9 moderno modello da 66/50, nonch\u00e9 l'aggiunta di una seconda mitragliera da 8,3/67\u00a0mm.\nSuccessivamente, in seguito ad ulteriori modifiche, uno dei due cannoni da 66/50\u00a0mm venne rimpiazzato da un pezzo Skoda \u00abK 10\u00bb da 66/30, mentre le due mitragliere da 8,3\u00a0mm furono eliminate a favore di un'arma singola da 15/84\u00a0mm.\nIl 17 aprile 1941, in seguito all'invasione della Jugoslavia, la \"T 3\" venne catturata a Sebenico dalle truppe italo-tedesche ed incorporata nella Regia Marina, mantenendo invariato il proprio nominativo.\nAvendo un potenziale bellico ormai estremamente ridotto, la nave venne adibita principalmente a compiti di scorta costiera nelle acque della Dalmazia.\nNel 1942 la \"T 3\" fu sottoposta a lavori di ammodernamento in seguito ai quali sub\u00ec la sostituzione dei due pezzi da 66\u00a0mm con due da 76/30\u00a0mm.\nDopo la proclamazione dell'armistizio di Cassibile, il 16 settembre 1943, la \"T 3\" venne catturata a Fiume, dove si trovava ai lavori per riparazioni, dalle truppe tedesche. Incorporata nella Kriegsmarine, assunse la nuova denominazione di \"TA 48\", entrando in servizio il successivo 16 ottobre.\nIl 15 agosto 1944, a Trieste, la vecchia unit\u00e0 venne ceduta dalla Marina tedesca a quella della Croazia filonazista, mantenendo comunque il nome di \"TA 48\". Il 13 dicembre dello stesso anno la torpediniera venne restituita alla Kriegsmarine.\nIl 20 febbraio 1945, durante un bombardamento aereo alleato sul porto di Trieste, la \"TA 48\" venne colpita ed affond\u00f2 nel porto del capoluogo giuliano.\nLa carcassa della torpediniera, riportata a galla il 10 maggio 1946, venne venduta nel 1947 alla societ\u00e0 \u00abTomasic &amp; Co.\u00bb. Fu demolita tra il 1948 ed il 1949."}
{"id": "3576810", "revid": "1154737", "url": "https://it.wikipedia.org/wiki?curid=3576810", "title": "Old Man of Coniston", "text": "L'Old Man of Coniston, noto anche come Coniston Old Man o semplicemente The Old Man, \u00e8 una montagna situata nella contea di Cumbria, la pi\u00f9 alta delle Furness Fells e la dodicesima pi\u00f9 prominente d'Inghilterra\nTopografia.\nL'Old Man of Coniston si trova tra il Coniston Water e la Duddon Valley, rispettivamente ad ovest e ad est della montagna stessa, che funge cos\u00ec da spartiacque tra i due bacini idrografici.\nIl massiccio dell'Old Man of Coniston parte dal passo di Wrynose e si estende per circa 16 km fino all'estuario del Duddon, vicino a Broughton-in-Furness.\nAlfred Wainwright, nella sua autorevole opera \"Una guida pittorica al Fells Lakeland\", incluse solo la parte settentrionale nel massiccio, considerando le alture meridionali come un gruppo a parte, \"Il Fells Outlying di Lakeland\". Nelle principali guide pubblicate successivamente, anche queste alture meridionali furono incluse nel massiccio dell'Old Man of Coniston.\nL'Old Man of Coniston fa parte delle Coniston Fells, che comprendono le cime pi\u00f9 alte delle Furness Fells.\nLa parte principale del massiccio dell'Old Man of Coniston pu\u00f2 essere paragonata ad una \"Y\" rovesciata, con la cima del Brim Fell a fare da unione ideale ai tre rami. La cresta principale di questa \"Y\" parte a nord dallo Swirl How e dal Great Carrs, per procedere in direzione sud-ovest fino al Dow Crag. La cresta secondaria parte direttamente da un fianco dell'Old Man of Coniston, procedendo poi in direzione sud-est per circa 800\u00a0m fino a fondovalle, dove lo sperone finale presente ripide pareti sui tre lati.\nDal versante est parte un ulteriore piccola cresta rocciosa, non facente parte della \"Y\" principale, che procede calando di altitudine attraverso \"Stubthwaite Rupe\" e \"Haws Crowberry\". Tale cresta riprende poi a salire, culminando a circa 335\u00a0m di altezza in uno sperone roccioso chiamato \"The Bell\", frequentato dai turisti per la vista panoramica offerta sul lago ed il villaggio sottostante.\nSul versante ovest troviamo il lago artificiale \"Goat's Water\". Profondo 15\u00a0m, la sua fauna ittica \u00e8 composta principalmente da trote e salmoni. Racchiuso tra alture, il \"Goats's Water\" ha un piccolo emissario che scorre in direzione sud, attraverso un terreno sassoso, che insieme ad altri ruscelli forma le sorgenti del torrente \"Torver Beck\". Tale torrente prosegue attraverso una vecchia cava dismessa nei pressi del rifugio \"Tranearth climbing\", per sfociare infine nel Coniston Water. Il Goat's Water \u00e8 alimentato da un'artificiale ma pittoresca cascata.\nSul versante nord, all'interno di un circo glaciale, \u00e8 situato il lago di \"Low Water\". Un tempo usato dagli operai della vicina cava per attingere acqua, oggi le sue acque in uscita vengono dirette verso la valle sottostante, formando una cascata nel tragitto.\nI versanti orientale e meridionale sono caratterizzati da terreni molto accidentati, profondamente butterati dalle numerose cave e miniere.\nGeologia.\nLa vetta \u00e8 attraversata da una formazione mista di lapilli, dacite e tufo. Le pendici meridionali presentano formazioni di arenaria di origine pircolastica, mentre nel versante nord troviamo formazioni di riolite.\nAttivit\u00e0 mineraria.\nL'Old Man of Coniston \u00e8 stato per oltre 500 anni il maggior centro per l'estrazione di ardesia e rame del Lake District. In particolare, le sue miniere di rame, che arrivano oltre i 600\u00a0m di profondit\u00e0, sono reputate tra le pi\u00f9 grandi dell'intero Regno Unito.\nCon \"Cave dell'Old Man\" ci si riferisce al complesso delle miniere di ardesia presenti sul versante nord-est, in uso a partire dal XIII secolo, che comprende le miniere \"Brandy Crag\", \"SaddleStone\" e \"Moss Head\". Nel 1980 la \"Brandy Crag\" \u00e8 stata trasformata in una cava a cielo aperto, tuttora in funzione per l'estrazione di ardesia verde.\nIn tempi recenti sono stati chiusi i livelli pi\u00f9 profondi della \"SaddleStone\", mentre la \"Moss Head\" \u00e8 ancora aperta.\nIn passato, nelle miniere sul versante nord, oltre al rame si estraevano soprattutto nichel e cobalto. Tale attivit\u00e0 ebbe il suo culmine alla fine del XIX secolo.\nNegli anni settanta il quotidiano \"Nord-Ovest Evening Mail\" rivel\u00f2 che era stato scoperto un modesto giacimento di uranio sotto all'Old Man of Coniston. Sebbene l'estrazione fosse tecnicamente possibile, fu riferito che il governo britannico avrebbe preso in considerazione tale possibilit\u00e0 solo a prosciugamento avvenuto delle altre miniere di uranio esistenti.\nViabilit\u00e0.\nSu tutto il versante sud corre la \"Scar Walna Road\", un tempo rotta commerciale tra Coniston e la Duddon Valley, attualmente \u00e8 una normale strada aperta al pubblico.\nEsiste poi una strada asfaltata che arriva fino ad un'altitudine di circa 230\u00a0m, creata per facilitare il traffico di mezzi pesanti provenienti o diretti alla vicina cava di ardesia. Oltre la strada si trasforma in un sentiero sterrato, vietato al transito di mezzi a motore, che prosegue attraverso \"Dow Crag\" fino ad un'altitudine di circa 600\u00a0m.\nVie di ascesa.\nLa via pi\u00f9 percorsa per raggiungere la cima dell'Old Man of Coniston, specialmente dai turisti, \u00e8 quella che parte dal villaggio di Coniston e prosegue attraverso \"Church Beck\" e le miniere. Le vie alternative partono dal versante sud, dal Goat's Water o dalla Walna Scar Road. La Walna Scar Road \u00e8 raggiungibile anche da \"Torver\" o da Seathwaite nella Duddon Valley, ma in quest'ultimo caso si tratta di una via indiretta passante attraverso Dow Crag.\nLa disputa sul primato.\nStoricamente, l'Old Man of Coniston con i suoi 803 m \u00e8 sempre stata considerata la montagna pi\u00f9 alta del Lancashire, anche dopo che la riorganizzazione amministrativa del 1974 lo ha incluso nei territori della contea di Cumbria.\nIl suo \"primato\" venne messo in discussione da alcune pubblicazioni, che riportavano un'altezza di 804\u00a0m per il vicino Swirl Come, che con i precedenti 802\u00a0m era la seconda montagna pi\u00f9 alta della regione. Nuove misurazioni in tempi recenti non aggiunsero i due metri al rivale, confermando cos\u00ec il primato dell'Old Man of Coniston che venne riconosciuta come la montagna pi\u00f9 alta delle Furness Fells e la dodicesima pi\u00f9 prominente dell'Inghilterra."}
{"id": "3576811", "revid": "310175", "url": "https://it.wikipedia.org/wiki?curid=3576811", "title": "Coniston Old Man", "text": ""}
{"id": "3576812", "revid": "287204", "url": "https://it.wikipedia.org/wiki?curid=3576812", "title": "The Old Man", "text": ""}
{"id": "3576813", "revid": "767487", "url": "https://it.wikipedia.org/wiki?curid=3576813", "title": "Fish (film)", "text": "Fish \u00e8 un cortometraggio muto del 1916 diretto, prodotto e interpretato da Bert Williams, famoso entertainer del vaudeville e del teatro leggero americano.\nFu uno dei due film che Williams diresse nella sua carriera, ambedue prodotti nel 1916 dalla Biograph (il primo era stato il cortometraggio \"A Natural Born Gambler\"). Con l'affidargli anche la produzione, al regista, un afro-americano, venne data piena libert\u00e0 di gestione delle pellicole: fu la prima volta che una compagnia \"mainstream\" adott\u00f2 questa politica, in un periodo dove i neri difficilmente riuscivano persino ad apparire sullo schermo, interpretati quasi sempre da attori bianchi dipinti in blackface.\nProduzione.\nIl film fu prodotto da Bert Williams per la Biograph Company.\nDistribuzione.\nIl film - un cortometraggio in una bobina - usc\u00ec nelle sale cinematografiche statunitensi il 20 novembre 1916, distribuito dalla General Film Company."}
{"id": "3576815", "revid": "125253923", "url": "https://it.wikipedia.org/wiki?curid=3576815", "title": "Critics' Choice Award per la miglior sceneggiatura", "text": "Il Critics' Choice Award alla miglior sceneggiatura originale o non originale (precedentemente conosciuto come premio al miglior sceneggiatore) \u00e8 un premio cinematografico assegnato annualmente nel corso dei Critics' Choice Awards (in precedenza noti anche come Critics' Choice Movie Awards).\nVincitori e candidati.\nI vincitori sono indicati in grassetto."}
{"id": "3576817", "revid": "149485", "url": "https://it.wikipedia.org/wiki?curid=3576817", "title": "Medagliere dei Giochi della XXVII Olimpiade", "text": "Ai Giochi di Sydney 2000 hanno partecipato 10.651 atleti provenienti da 199 paesi per un totale di 300 eventi in 28 sport.\n80 paesi hanno conquistato almeno una medaglia, mentre altri 119 non ne hanno conquistata alcuna. Gli Stati Uniti hanno conquistato il maggior numero di medaglie generale (91) ed il maggior numero di medaglie d'oro (35). La nazione ospite, l'Australia ha concluso i Giochi con un totale di 58 medaglie (16 d'oro, 25 d'argento e 17 di bronzo. Colombia e Lettonia hanno vinto il primo oro olimpico della loro storia, mentre Vietnam, Barbados e Kyrgyzstan hanno vinto la loro prima medaglia in assoluto, rispettivamente un argento nel taekwondo, un bronzo nell'atletica leggera e un bronzo nel judo."}
{"id": "3576827", "revid": "1870933", "url": "https://it.wikipedia.org/wiki?curid=3576827", "title": "Grzegorz Kasprzik", "text": "Biografia.\nHa un fratello minore, Tomasz, che gioca nel Ruch Zdzieszowice."}
{"id": "3576829", "revid": "339392", "url": "https://it.wikipedia.org/wiki?curid=3576829", "title": "Monte Friggi Friggi", "text": ""}
{"id": "3576830", "revid": "767487", "url": "https://it.wikipedia.org/wiki?curid=3576830", "title": "A Natural Born Gambler", "text": "A Natural Born Gambler \u00e8 un cortometraggio muto del 1916 diretto, sceneggiato, prodotto e interpretato da Bert Williams, famoso entertainer del vaudeville e del teatro leggero statunitense.\nFu uno dei due film che Williams diresse nella sua carriera, ambedue prodotti nel 1916 dalla Biograph. L'altro fu \"Fish\".\nProduzione.\nIl film fu prodotto da Bert Williams per la Biograph Company.\nDistribuzione.\nIl film - un cortometraggio in una bobina - usc\u00ec nelle sale cinematografiche statunitensi il 24 luglio 1916, distribuito dalla General Film Company.\nIl cortometraggio venne inserito nel 1975 nel film TV \"Black Shadows on the Silver Screen\", nel 1986 in \"Ethnic Notions\", un documentario di Marlon Riggs e, nel 2004, in uno degli episodi del serial TV \"Broadway: The American Musical\"."}
{"id": "3576835", "revid": "736476", "url": "https://it.wikipedia.org/wiki?curid=3576835", "title": "Furness Fells", "text": "Le Furness Fells sono le colline e le montagne del Furness, regione storicamente nei territori del Lancashire, dal 1974 sotto la contea di Cumbria.\nLe Furness Fells, talvolta chiamate anche \"High Furness\", occupano il nord della regione del Furness e rappresentano l'ideale linea di confine tra i territori di Ulverston e di Ireleth. La maggior parte delle Furness Fells sono comprese nel Lake District.\nTalvolta vengono chiamate \"Coniston Fells\", ma questo nome indica solo il gruppo delle cime pi\u00f9 alte delle Furness Fells. Tale equivoco sembra nato dalle numerose mappe distribuite dall'Ordnance Survey, che riportavano Coniston Fells al posto di Furness Fells.\nLe Coniston Fells.\nLe Coniston Fells, nome che identifica le cime pi\u00f9 alte delle Furness Fells, confinano a nord con i massicci dello Sca Fell e del Bowfell, da cui sono separate dal Passo di Wrynose, mentre nelle altre direzioni sono circondate da basse alture.\nCon i suoi 803\u00a0m, la cima pi\u00f9 alta delle Coniston Fells, e quindi delle Furness Fells e pi\u00f9 in generale di tutta la regione, \u00e8 l'Old Man of Coniston.\nLe Coniston Fells possono essere scalate partendo dai villaggi di Coniston e Seatwhite, dalla Duddon Valley o dal Passo di Wrynose.\nTra queste cime sono situati numerosi laghi artificiali, tra cui il Seathwaite Tarn, il terzo pi\u00f9 grande dell'intero Lake District. Altri sono il \"Levers Water\", il \"Low Water\", il \"Goat's Water\" ed il \"Blind Tarn\".\nStoricamente, le cime annoverate nelle Coniston Fells erano:\nQueste cime hanno tutte almeno 30\u00a0m di prominenza. In seguito, Alfred Wainwright incluse nell'elenco delle Coniston Fells altre tre cime, il Great Carrs, il Brim Fell e il Walna Scar. Wainwright aggiunse inoltre una menzione particolare ad altre due cime, il White Maiden e il White Pike.\nA sud del White Pike si ha un calo significativo dell'altitudine, e le cime successiva sebbene facciano parte delle Furness Fells non sono annoverate nelle Coniston Fells."}
{"id": "3576838", "revid": "287204", "url": "https://it.wikipedia.org/wiki?curid=3576838", "title": "Pr\u00e9sident \u00e0 mortier", "text": "L'ufficio di pr\u00e9sident \u00e0 mortier (pronuncia IPA francese ) \u00e8 stata una delle cariche pi\u00f9 importanti del sistema giudiziario francese durante l\"'Ancien R\u00e9gime\".\nI \"presidenti\" erano magistrati principali delle pi\u00f9 alte istituzioni giuridiche, i Parlamenti, che erano le Corti di appello.\nEssi erano 11 nel 1789. Erano distribuite su camere, composte da coloro che erano \"Conseiller du parlement\", che valutavano e decidevano in materia di giustizia e dai \"Presidenti\" che presiedevano le sessioni.\nLa camera pi\u00f9 importante era la \"Grand'Chambre\". I presidenti, per indicare il loro rango superiore a quello dei presidenti delle camere inferiori, adottarono il \"mortier\", un tocco di velluto nero impreziosito da due nastri intrecciati d'oro, simile a una berretta quadrata.\nLa posizione era venale, poteva essere comprata liberamente, venduta ed ereditata, soggetta a pagamenti al Re. \nNella pratica, era necessario il consenso dei \"Parlamenti\"' ed era richiesto un esame di legge. \nQuesta era limitata ai candidati che avevano studiato legge. La carica conferiva, dopo venti anni di svolgimento, la nobilt\u00e0 ereditaria, ma il sistema dell'eredit\u00e0 fa che la carica sia esercitata in pratica soltanto da nobili.\nIn genere, i Presidenti prestavano servizio sotto un \"premier pr\u00e9sident\", che era un incaricato del Re, non un acquirente dell'ufficio. Questo ha portato a tensioni continue."}
{"id": "3576839", "revid": "226458", "url": "https://it.wikipedia.org/wiki?curid=3576839", "title": "Dittico dei Lampadi", "text": "Il dittico dei Lampadi o dei Lampadii \u00e8 un dittico in avorio (27x9x2 cm) risalente all'inizio del V secolo, conservato nel Museo di Santa Giulia a Brescia, del quale rimane solamente la valva sinistra.\nAcquistato dal cardinale Angelo Maria Querini durante il Settecento, l'opera pass\u00f2 per lascito al Museo dell'Era Cristiana nell'Ottocento per poi entrare definitivamente nel catalogo delle opere del museo.\nStoria.\nL'opera, databile all'inizio del V secolo, fu eseguita per celebrare un importante avvenimento legato al personaggio segnalato nell'iscrizione, di cui \u00e8 leggibile solamente il frammento \"AMPADIORVM\", dunque di un membro della famiglia dei Lampadi.\nPoich\u00e9 in genere i dittici era commissionati in occasione della nomina al consolato, la prima possibile identificazione del committente \u00e8 quella con Flavio Lampadio, eletto console nel 530. Considerato per\u00f2 che il dittico, dal punto di vista stilistico, \u00e8 databile all'inizio del V secolo, \u00e8 possibile che sia stato prodotto in occasione della nomina di un altro membro della famiglia, un non meglio identificato Lampadio, che fu \"praefectus urbi\" di Roma nel 398..\nL'opera, della quale si \u00e8 conservata la sola valva sinistra, peraltro rovinata su pi\u00f9 lati, fu acquistata dal cardinale e collezionista Angelo Maria Querini durante la prima met\u00e0 del Settecento, per poi essere ceduta mediante lascito testamentario, assieme al resto della collezione, al comune di Brescia nel 1755.\nEsposto per la prima volta nel Museo dell'Era Cristiana, aperto in alcuni locali del soppresso monastero di Santa Giulia all'inizio dell'Ottocento, vi rimase fino al 1998, quando, con l'apertura del Museo di Santa Giulia, il dittico trov\u00f2 collocazione definitiva nel settore \"Collezionismo e arti applicate\", nelle vetrine dedicate alla Collezione Querini.\nDescrizione e stile.\nLa valva superstite presenta una figurazione nettamente divisa in due parti.\nNel registro superiore \u00e8 posto un personaggio di spicco, verosimilmente il senatore Lampadio, che regge in una mano lo scettro sormontato da un'effigie imperiale e nell'altra la mappa con la quale dare inizio alle gare. Ai suoi lati, raffigurati in dimensioni decisamente inferiori, sono due altri funzionari, forse i due figli del senatore. I tre personaggi si trovano all'interno di una tribuna decorata con pannelli a motivi geometrici. Alle loro spalle, una cornice architettonica sostiene un architrave curvilineo, sopra il quale si sviluppa l'iscrizione frammentaria.\nNel registro inferiore della valva \u00e8 stilizzata una corsa di cavalli in un circo, con quattro quadrighe che corrono attorno alla \"spina\", al centro della quale si eleva un obelisco ricoperto da interessanti semplificazioni di geroglifici egizi, cosa che potrebbe ricondurre al Circo Massimo e ai suoi obelischi. Alle due estremit\u00e0 della spina sono inoltre riportati quelli che sembrano essere due gruppi statuari.\nLa rappresentazione della corsa dei cavalli si dimostra molto interessante sia per il soggetto, sia per la tecnica di esecuzione, che stilizza la corsa e tutti i suoi particolari in modo molto efficace all'interno del ristretto spazio della valva, ricorrendo a viste alternatamente laterali, frontali e di spalle."}
{"id": "3576841", "revid": "599013", "url": "https://it.wikipedia.org/wiki?curid=3576841", "title": "Fred Wolf", "text": ""}
{"id": "3576853", "revid": "767487", "url": "https://it.wikipedia.org/wiki?curid=3576853", "title": "Pubert\u00e0 (film)", "text": "Pubert\u00e0 (\"Las adolescentes\") \u00e8 un film spagnolo del 1975, diretto da Pedro Mas\u00f3.\nIl film \u00e8 vietato ai minori di 18 anni.\nTrama.\nAna \u00e8 una quindicenne spagnola, figlia di due proprietari d'albergo della regione della Murcia: terminata la stagione turistica, la ragazza parte assieme ai genitori per un viaggio a Londra. L\u00ec viene lasciata in un collegio dove ha la possibilit\u00e0 di perfezionare le proprie conoscenze della lingua inglese; nel collegio, Ana riesce - non senza qualche difficolt\u00e0 iniziale - a fare amicizia con Carla e Rosalind.\nCon le nuove amiche, parte per una gita del fine settimana, durante la quale Ana conosce un ragazzo di nome Jimmy. Ana pensa di aver trovato dei veri amici di cui fidarsi, ma in realt\u00e0 i tre sono le pedine di un'organizzazione criminale ed hanno attirato la quindicenne in una vera e propria trappola: Jimmy infatti seduce l'ingenua ragazza con lo scopo di procurarsi delle foto che sarebbero poi finite in una rivista pornografica danese.\nIn seguito, Ana viene violentata da un gruppo di ragazzi che fanno parte dell'organizzazione: i giovani vengono per\u00f2 arrestati grazie proprio all'intervento di Jimmy, che nel frattempo si era pentito.\nProduzione.\nLe riprese furono effettuate negli Estudios Apolos a Los Negrales (Madrid), a Lo Pag\u00e1n (Murcia), a Copenaghen, a Londra, ad Esher (Surrey, Inghilterra) e presso il Castello di Hever (Kent, Inghilterra).\nColonna sonora.\nIl tema principale del film \u00e8 \"La gaviota\", composta da Juan Carlos Calder\u00f3n ed interpretata dai Mocedades.\nAltre canzoni del film sono:"}
{"id": "3576855", "revid": "767487", "url": "https://it.wikipedia.org/wiki?curid=3576855", "title": "Nolan Sotillo", "text": "Famoso per il ruolo di Lucas in Prom e per la sua canzone e video musicale \"We could be anything\".\nCarriera.\nNolan \u00e8 conosciuto per aver interpretato Lucas e per aver cantato la canzone \"We could be anything\" nel film Disney Prom - Ballo di fine anno. Ha recitato anche nella Serie TV Disney \"Corey and Lucas for the win\", serie \u00e8 stata girata ma mai andata in onda. Nolan \u00e8 anche tra il cast di una nuova serie televisiva che verr\u00e0 trasmessa verso l'inizio del 2012 negli Stati Uniti, e si chiamer\u00e0 \"Madison High\" dove il suo personaggio sar\u00e0 \"Colby Baker\". Nolan ha anche avuto un'intervista nel marzo 2011 con \"Teen.com\", dove ha parlato del suo film Prom e ha raccontato che ruolo svolgeva il suo personaggio, ma ha parlato anche dell sua vita personale, infatti ha raccontato di ammirare l'attrice, cantante e ballerina Victoria Justice, e di essere un fan di Selena Gomez; ha raccontato di guardare programmi alla televisione come Hannah Montana e The Vampire Diaries.\nDal 2014 ricopre il ruolo di Jordi Palacios nella serie tv Red Band Society ispirata alla fiction catalana Polseres vermelles, ideata da Albert Espinosa, che in Italia ha ispirato la celebre serie Braccialetti rossi."}
{"id": "3576856", "revid": "767487", "url": "https://it.wikipedia.org/wiki?curid=3576856", "title": "Ivan \u0110ur\u0111evi\u0107", "text": "Carriera.\nClub.\nSegna il primo gol con il Lech Pozna\u0144 il 22 novembre 2008 nella vittoria, proprio grazie al suo gol, fuori casa per 0-1 sul KS Cracovia."}
{"id": "3576858", "revid": "57342", "url": "https://it.wikipedia.org/wiki?curid=3576858", "title": "Panico al villaggio", "text": "Panico al villaggio (\"Panique au village\") \u00e8 un film del 2009 diretto da St\u00e9phane Aubier e Vincent Patar, basato sulla serie animata \"Matti da legare\".\nI due registi sono anche partecipi nel doppiaggio dando la voce a due dei tre personaggi principali.\nTrama.\nDue giocattoli di plastica, un cowboy e un pellerossa, dal carattere burlone e cordiale, convivono con cavallo (un altro giocattolo) in una casa di mattoni sopra una collinetta. Vicino a loro abita Steven, dal carattere un po' burbero, con la moglie. Essi gestiscono una fattoria, che accoglie numerosi animali. Infine nel bivio, che collega le due case, abita in una sorta di capannetta un poliziotto.\nIl film inizia presentandoci un altro personaggio ricorrente, il postino, che porta i pacchi e le lettere ai vari personaggi. Nel frattempo, Cowboy e Indiano si rendono conto che proprio quel giorno \u00e8 il compleanno di cavallo, e decidono pertanto di fargli un regalo. Decidono quindi di creare per lui un barbecue. Nell'ordinare i mattoni su Internet, Cowboy posa la tazza di caff\u00e8 di Indiano sul tasto 0, aumentando il numero dell'ordine da 50 mattoni a 50 milioni. Non accortosi di ci\u00f2, Indiano conferma l'ordine.\nDopo poco tempo cominciano ad arrivare centinaia di camion che scaricano i mattoni davanti alla loro casa. Per evitare che Cavallo se ne accorga, nascondono l'enorme numero di mattoni sul tetto della casa, che per\u00f2 durante la notte inevitabilmente crolla, facendo sprofondare la loro abitazione. Dopo aver schiacciato tutto, i mattoni si disperdono per tutta la vallata. Cavallo, arrabbiato con i due amici, li obbliga ad aiutarlo nella ricostruzione della casa, ma qualcosa di strano accade ogni notte: i muri spariscono ogni volta. Chiedendo aiuto al poliziotto, si convincono che c'\u00e8 un ladro che ruba i muri, e viene accusato Steven, perch\u00e9 in possesso di un macchinario un grado di tranciare ogni cosa. Cos\u00ec il loro vicino viene prontamente messo in galera dal poliziotto, anche se gli altri non sono convinti che Steven sia il reale ladruncolo. Una sera si appostano e aspettano che agisca il malvivente, e notano che delle figure stanno scappando con il loro muro. Senza perdere tempo, si mettono subito all'inseguimento dei tre individui, che si riveleranno essere una sorta di sub.\nProduzione.\nPanico al villaggio \u00e8 stato realizzato in 260 giorni nei pressi di Bruxelles, utilizzando 1500 giocattoli di plastica.\nCritica.\nIl film ha ottenuto recensioni molto positive dalla critica, facendo registrare un indice superiore all'ottanta percento sul noto aggregatore di recensioni Rotten Tomatoes. L'opera \u00e8 stata anche inclusa nella selezione ufficiale del Festival di Cannes 2009 (primo film in stop-motion a partecipare alla rassegna)."}
{"id": "3576859", "revid": "339392", "url": "https://it.wikipedia.org/wiki?curid=3576859", "title": "Island of the Dead", "text": ""}
{"id": "3576861", "revid": "339392", "url": "https://it.wikipedia.org/wiki?curid=3576861", "title": "Island of the dead", "text": ""}
{"id": "3576866", "revid": "287204", "url": "https://it.wikipedia.org/wiki?curid=3576866", "title": "Adolf Martens", "text": "Il cognome di Adolf Karl Gottfried Martens \u00e8 impiegato per definire un particolare tipo di struttura dell'acciaio: la martensite.\nBiografia.\nMartens studi\u00f2 costruzioni di macchine, presto si interess\u00f2 dei materiali con le quali venivano costruite e dell'esame degli stessi. Nel 1879 divenne professore alla \"Technischen Hochschule Charlottenburg\". Fu per lungo tempo direttore \"Mechanisch-Technischen Versuchsanstalt\" e dal 1884, direttore prove materiali. Martens fu uno dei padri della scienza dei materiali e fond\u00f2 la scienza del controllo non distruttivo in Germania. Fu uno dei pionieri nell'uso del microscopio per la prova dei metalli e per definire la costituzione delle leghe metalliche. Nel 1899 pubblic\u00f2 il manuale \"Handbuch der Materialkunde\". Costru\u00ec macchine prova materiali, misurando la durezza dei non metalli, cos\u00ec come il punto di fiamma di liquidi infiammabili, gli indici di tali parametri vennero chiamati \"Martens\" e Pensky-Martens.\nFond\u00f2 il \"K\u00f6niglichen Materialpr\u00fcfungsamtes\", oggi Bundesanstalt f\u00fcr Materialforschung und -pr\u00fcfung (BAM). Martens fu socio della K\u00f6niglich-Preu\u00dfische Akademie der Wissenschaften di Berlino. In suo onore \u00e8 chiamata la forma allotropica metastabile dell'acciaio dopo raffreddamento repentino, la Martensite. Nel 2003 viene definito lo standard ISO della durezza secondo sclerometro di Martens. In suo nome ogni due anni viene conferito dalla \"Adolf-Martens-Fonds e.V.\" il premio \"Adolf-Martens-Preis\" per la ricerca nella scienza dei materiali. \u00c8 sepolto presso il \"Friedhof Dahlem\"."}
{"id": "3576867", "revid": "729019", "url": "https://it.wikipedia.org/wiki?curid=3576867", "title": "Battaglia nella costa dell'Ellesponto", "text": "La battaglia dell'Ellesponto, avvenuta nel maggio del 321 a.C., vide contrapposti il generale greco e satrapo della Cappadocia Eumene di Cardia e il reggente dell'Impero macedone Cratero.\nA differenza di Eumene, che si faceva promulgatore di una continuit\u00e0 dell'Impero del defunto Alessandro Magno, Cratero, insieme ad altri ex stretti collaboratori di Alessandro quali Antigono Monoftalmo, ambiva ad una divisione e frammentazione dei territori conquistati dal grande sovrano macedone.\nAntefatto.\nEumene di Cardia appoggiava la fazione capeggiata da Perdicca, considerato successore di Alessandro, e per legittimare ulteriormente la sua candidatura si adoperava tra il 322 a.C. e il 321 a.C. per far s\u00ec che questi riuscisse a sposare Cleopatra, sorella di Alessandro. Si rec\u00f2 dunque a Sardi, per portare a Cleopatra dei doni da parte di Perdicca stesso, poich\u00e9 egli stava intraprendendo una spedizione per riportare all'ordine Tolomeo, che governava l'Egitto. La cosa fu scoperta da Menandro, satrapo di Lidia, che inform\u00f2 immediatamente sui fatti Antigono, che divenne pi\u00f9 deciso che mai ad osteggiare il progetto di Perdicca. Fu appoggiato da Cratero e Antipatro, che passarono dal Chersoneso Tracico all'Ellesponto con 30000 uomini dopo aver corrotto le sentinelle che controllavano lo stretto dei Dardanelli. I due inviarono ambascerie a Eumene, satrapo di Cappadocia, e Neottolemo, satrapo d'Armenia, per convincerli a passare dalla loro parte. Solo Neottolemo accett\u00f2, e in seguit\u00f2 a ci\u00f2 si scaten\u00f2 una breve guerra tra lui ed Eumene, nella quale quest'ultimo ebbe la meglio sconfiggendolo in una battaglia grazie al contributo di un contingente di 6300 cavalieri cappadoci da lui reclutati. In seguito a questi eventi, Eumene aveva potuto incorporare la forte fanteria macedone a disposizione del satrapo d'Armenia nel suo esercito, disponendo in tal modo di una forza militare temibile. Neottolemo fugg\u00ec da Cratero e Antipatro con soli 300 cavalieri, persuadendoli a muovere guerra ad Eumene. Una parte delle forze, composta da circa diecimila uomini, segu\u00ec Antipatro per combattere Perdicca in Egitto. Le forze restanti, al comando di Neottolemo e Cratero, erano pronte alla resa dei conti con Eumene e marciarono verso la Frigia ellespontica. Il comandante greco si trov\u00f2 in grave difficolt\u00e0, data la fama che Cratero aveva presso qualsiasi soldato macedone, e quindi anche sui suoi uomini. Dovette quindi nascondere che il leggendario generale che aveva combattuto a fianco di Alessandro per l'ultima volta nella battaglia dell'Idaspe sarebbe stato l'avversario della prossima battaglia. Riusc\u00ec in tal modo ad arrivare allo scontro decisivo senza che le sue truppe defezionassero in favore dei suoi nemici.\nLa battaglia.\nGli effettivi di Cratero e Neottolemo potevano contare su una superiorit\u00e0 numerica di fanteria, che Eumene seppe compensare con le sue qualitativamente migliori forze di cavalleria. La cavalleria del greco infatti, composta da cappadoci da lui personalmente reclutati, ebbe la meglio su quella macedone e fece buon gioco nell'impedire a Cratero di venire a contatto con la fanteria macedone di Eumene. Quest'ultimo evit\u00f2 in tal modo che la sua fanteria defezionasse in favore del popolare reggente, dato l'ascendente che Cratero aveva praticamente su qualsiasi soldato macedone. La tattica ebbe successo dunque, e Cratero fu ucciso per mano di alcuni soldati paflagoni mentre avanzava impetuosamente, abbattendo i nemici che gli si paravano davanti. Neottolemo cadde invece per mano dello stesso Eumene di Cardia, che pure aveva ricevuto ferite parecchio gravi durante la mischia tra le due fanterie. Dopo la morte dei due comandanti, i fanti macedoni sotto il loro comando volsero in fuga riparando successivamente presso Antipatro, e la battaglia termin\u00f2.\nIl numero dei caduti \u00e8 imprecisato. Grosse furono sicuramente le perdite dello schieramento comandato da Cratero e Neottolemo, aggravate dalla morte di entrambi.\nConseguenze.\nLa notizia della sconfitta arriv\u00f2 di l\u00ec a poco ad Antipatro, che ebbe come consolazione quella di poter incorporare nei suoi ranghi le truppe di Cratero e Neottolemo sopravvissute allo scontro. La vittoria non ebbe particolari esiti politici, dato che la guerra tra i successori di Alessandro continu\u00f2 senza tregua portando tra l'altro alla morte Perdicca in Egitto nel 321 a.C. stesso. Era cos\u00ec riuscito il progetto di Antigono di impedire il matrimonio tra il chiliarca e Cleopatra. Con la morte di Eumene nel 316 a.C., cess\u00f2 di esistere il partito che ancora sosteneva l'unit\u00e0 dello sterminato impero creato da Alessandro."}
{"id": "3576868", "revid": "869733", "url": "https://it.wikipedia.org/wiki?curid=3576868", "title": "Lullo di Magonza", "text": "Biografia.\nLullo era un monaco benedettino del monastero di Malmesbury, nella contea dello Wiltshire, in Inghilterra. Durante un pellegrinaggio a Roma nel 737, egli fece la conoscenza con il benedettino Bonifacio. Lullo lo aiut\u00f2 come diacono nella missione in Germania e successivamente prosegu\u00ec la riorganizzazione ecclesiastica iniziata da Bonifacio in Francia.\nNel 726 Lullo visse per un breve periodo nel monastero di Ohrdruf, fondato dallo stesso Bonifacio. Dal 738 si trattenne nel monastero di Fritzlar, che nel 724 era stato fondato proprio da Bonifacio. In quel tempo l'abate di Fritzlar era il monaco di origine inglese Wigberto.\nVerso il 745/46 Lullo viene citato come diacono durante un viaggio a Roma e tra il 747 ed il 751 venne ordinato sacerdote da Bonfacio. Lullo ebbe il compito, che riusc\u00ec a portare a termine nel 751, di ottenere il cosiddetto \"privilegio di papa Zaccaria\" per l'Abbazia di Fulda. Egli fu cos\u00ec consacrato corepiscopo di Magonza da Bonifacio nel 752 e quindi da lui designato come suo successore. Con la sua partenza per la missione in Frisia, Bonifacio affid\u00f2 alla tutela di Lullo le sue creazioni, particolarmente l'abbazia di Fulda, sulla quale quest'ultimo indirizzava le sue aspettative di sovranit\u00e0 come vescovo di Magonza, dopo la morte di Bonifacio, e contro le quali l'abate Sturmio, anch'egli allievo di Bonifacio, accanitamente ed infine con successo si oppose, grazie proprio al privilegio di Zaccaria.\nUn anno dopo il re franco, Pipino il Breve, conferm\u00f2 la consacrazione di Lullo a corepiscopo di Magonza e con questo, in vista di una successione, si allontanava il rischio, in caso della temuta eliminazione fisica di Bonifacio da parte degli anglosassoni, della consacrazione di un successore franco.\nDopo la morte di Bonifacio, avvenuta nel 754, ne prese il posto Lullo come vescovo di Magonza, ma questi non ottenne il personale riconoscimento di arcivescovo e solo nel 781 ricevette da papa Adriano I il pallio arcivescovile.\nEgli espanse inoltre la sovranit\u00e0 dell'arcidiocesi incorporando quella di B\u00fcraburg (presso Fritzlar) e quella di Erfurt\nDal 769 Lullo procedette alla creazione dell'Abbazia di Hersfeld, che egli pose sotto la protezione di Carlo Magno.\nAlla sua morte la sua salma fu inumata a Hersfeld, nella chiesa abbaziale.\nCulto.\nIl 28 ottobre 850 la nuova Basilica carolingia dedicata alla memoria di san Wigberto fu consacrata dall'arcivescovo di Magonza Rabano Mauro.\nLa inumazione delle salme di Lullo, di Wigberto e di Witta di B\u00fcraburg nella parte orientale del coro della basilica ebbe luogo il 16 ottobre dello stesso anno nel corso di una celebrazione ecclesiastica. Da allora la festa divenne annuale, dando luogo ad un vero e proprio pellegrinaggio. Da questa festa religiosa \u00e8 nata una delle pi\u00f9 antiche feste popolari della Germania: la \"Lullusfest\", che ancor oggi \u00e8 celebrata.\nLa \" Vita Lulli\", scritta presumibilmente fra il 1063 ed il 1073 da Lamberto di Hersfeld, dice che Lullo era venerato come santo ed accanto a Wigberto divenne santo patrono dell'Abbazia.\nA Lullo spetta il merito di aver portato a termine la riorganizzazione ecclesiastica iniziata da san Bonifacio. A ci\u00f2 va unita anche la conclusione delle missioni in Germania nella zona dell'Assia e Turingia, iniziate anch'esse da Bonifacio. Lullo persegu\u00ec un accordo con i re franchi con maggior vigore di quanto avesse fatto Bonifacio, che cercava un pi\u00f9 stretto collegamento con il papato romano.\nNell'iconografia di un reliquiario del XV secolo nella chiesa abbaziale di Fritzlar, Lullo viene rappresentato in abiti da pontificale con la mano destra benedicente e nella sinistra il bastone pastorale.\nLa sua Memoria liturgica cade il 16 ottobre"}
{"id": "3576881", "revid": "599013", "url": "https://it.wikipedia.org/wiki?curid=3576881", "title": "Etim Esin", "text": "Biografia.\nNato da una famiglia facoltosa, il padre faceva parte dello staff del politico Clement Isong, mentre molti suoi parenti erano diventati avvocati. Esin ebbe svariati problemi disciplinari: ad esempio, nel periodo precedente il sub\u00ec a Surulere un tentativo di furto della sua auto, e i ladri gli spararono; nel 1993 fu accusato di avere violentato una ragazza in Belgio. Esin si \u00e8 poi sposato con Mariam, una donna maliana da cui ha avuto una figlia.\nCaratteristiche tecniche.\nCentrocampista centrale, divenne noto nei primi anni 1990 per le sue abilit\u00e0 nel dribbling (tanto che il giornalista nigeriano Ernest Okonkwo lo aveva soprannominato Maradona).\nCarriera.\nClub.\nEsin inizi\u00f2 la propria carriera nel calcio professionistico a 16 anni con il Calabar Rovers; l'anno seguente pass\u00f2 ai Flash Flamingoes e nel 1987 fu acquistato dall'Iwuanyanwu Nationale. Messosi in evidenza nel campionato nazionale nigeriano, venne ceduto al Gent, squadra belga, poco prima di partecipare al Mondiale Under-20. Pass\u00f2 la stagione 1987-1988 al Gent per poi trasferirsi al Lokeren, formazione in cui gi\u00e0 militava il connazionale Samson Siasia, dove trov\u00f2 spazio in prima squadra, disputando da titolare due stagioni; nella prima and\u00f2 a segno sette volte, mentre nella seconda le reti furono quattro. A met\u00e0 della stagione 1990-1991 lasci\u00f2 il Lokeren per il Lierse. Nel 1993 le accuse di stupro portarono alla sua espulsione dal Belgio: le autorit\u00e0 locali decisero di farlo tornare in patria. Nel 1996 Esin gioc\u00f2 una stagione in Turchia, con il Kayserispor, mentre nel 1998 fece parte della rosa dell'Eagle Cement, sua ultima squadra da giocatore professionista.\nNazionale.\nEsin fu convocato per il dal CT Udemezue, nonostante avesse subito, pochi giorni prima, il summenzionato tentativo di furto: per partecipare agli incontri dovette ricorrere agli antidolorifici. Le sue prestazioni nel torneo non furono ottimali, anche a causa delle ferite riportate in seguito all'aggressione a Surulere. Debutt\u00f2 con la Nazionale maggiore il 7 gennaio 1989, e gioc\u00f2 sei gare valide per le qualificazioni al campionato mondiale di calcio 1990; fu inoltre presente nella partita con l' il 27 agosto 1989, durante la quale il centrocampista nigeriano Sam Okawaraji, amico di Esin, mor\u00ec per arresto cardiaco. Il suo ultimo incontro con la maglia della Nigeria fu lo 0-0 di Lagos con il , nel 1991. Il caso di stupro in cui fu coinvolto ne determin\u00f2 l'esclusione dalla squadra per il da parte del commissario tecnico Clemens Westerhof."}
{"id": "3576883", "revid": "1543377", "url": "https://it.wikipedia.org/wiki?curid=3576883", "title": "Area marina protetta Santa Maria di Castellabate", "text": "L'area marina protetta Santa Maria di Castellabate \u00e8 un'area marina protetta della Campania istituita nel 2009.\nStoria.\nLa fascia di mare compresa fra le punte di Tresino e Licosa \u00e8 stata oggetto di studi, maturati a cavallo degli anni sessanta e settanta, che prevedevano l'istituzione di un vero e proprio parco marino, uno dei primi esempi in Italia. Nel 1972, sotto il coordinamento di Pietro Dohrn, e gli auspici della Stazione zoologica di Napoli da lui diretta, fu organizzato Santa Maria di Castellabate un convegno internazionale di studio per l'istituzione del parco marino. In quell'occasione, mosse i primi passi della sua militanza ambientalista l'attivista Grazia Francescato, incaricata da Dohrn, nell'inverno 1971, di tradurre gli atti del convegno. Il parco marino auspicato da quell'iniziativa non vide per\u00f2 la luce e l'unico risultato che si riusc\u00ec a ottenere, ben pi\u00f9 modesto, nel 1972, fu l'istituzione di \u00ab\"un'area di tutela pi\u00f9 o meno rispettata\"\u00bb.\nNel 2009 il ministro dell'Ambiente Alfonso Pecoraro Scanio sblocca una pratica ferma da quasi 30 anni e con il Decreto Ministeriale 21 ottobre 2009, pubblicato nella Gazzetta Ufficiale n. 82 del 9 aprile 2010, viene sancita, all'interno del Parco nazionale del Cilento, la nascita dell'Area marina protetta di Santa Maria di Castellabate che comprende una superficie di mare di 7075 ha.\nTerritorio.\nSi estende su una superficie in mare di 7.095,00 ettari, a cui si sommano 2 ettari di costa, rientrante interamente nel comune di Castellabate (SA), tra la punta di Ogliastro e la baia del Sauco (confine nord con il comune di Agropoli).\nL'area marina protetta \u00e8 suddivisa in tre diverse zone, ciascuna sottoposta a un diverso regime di tutela ambientale e di conservazione, tenendo comunque conto delle caratteristiche naturali e della situazione socioeconomica esistente.\nComuni e frazioni.\nL'area protetta rientra interamente nel territorio comunale di Castellabate e riguarda le frazioni marine di:\nFlora.\nLa zona dell'area marina protetta \u00e8 ricca di specie vegetali. Nel fondali marini di Castellabate si incontrano il coralligeno e praterie estese di Posidonia oceanica, nel cui interno si proteggono e si cibano numerose specie di pesci e crostacei.\nFauna.\nDiverse specie animali popolano la zona marina cilentana, alcune di queste molto rare: come il pesce pappagallo mediterraneo e la \"Syriella castellabatensis\" (un crostaceo che prende il nome dalla zona scoperto il 1975 nei pressi di Licosa e studiato dalla stazione zoologica Anton Dohrn di Napoli, ma anche madrepore, gorgonie, ricci di mare, briozoi e spugne.\nNella zona di Licosa \u00e8 presente un \"trottoir a vermeti\", una bioconcrezione tipica del Mediterraneo formata da vermetidi (\"Dendropoma cristatum\"), simile alle barriere coralline tropicali . Vi \u00e8 anche la presenza di colonie di nacchere (\"Pinna nobilis\"), un mollusco bivalve protetto, inserito nella lista rossa della direttiva europea Habitat."}
{"id": "3576889", "revid": "565046", "url": "https://it.wikipedia.org/wiki?curid=3576889", "title": "Area marina protetta di Santa Maria di Castellabate", "text": ""}
{"id": "3576890", "revid": "6923", "url": "https://it.wikipedia.org/wiki?curid=3576890", "title": "Regina Protmann", "text": "Biografia.\nNata in un'agiata famiglia prussiana di rango patrizio, contro il volere dei famigliari nel 1571 la Protman abbandon\u00f2 la propria abitazione e si ritir\u00f2, assieme a due compagne, in una casa presso la chiesa di Santa Caterina, dove visse come beghina dedicandosi all'assistenza agli ammalati.\nLa comunit\u00e0, intitolata a santa Caterina, era soggetta al vescovo di Varmia e sotto la direzione dei gesuiti: i membri del sodalizio emettevano i voti religiosi ma non erano tenuti a una stretta clausura per potersi meglio dedicare alle attivit\u00e0 caritatevoli; la congregazione di Santa Caterina fu una delle prime tra quelle femminili ad adottare un sistema di governo centralizzato, in cui tutte le case erano soggette a un'unica superiora generale.\nNel 1623 venne pubblicata la prima biografia della Protman, uscita anonima ma redatta probabilmente dal gesuita Engelberg Keilert, suo direttore spirituale.\nIl culto.\nLa fase romana del suo processo di canonizzazione inizi\u00f2 nel 1992: dichiarata venerabile nel 1996, \u00e8 stata proclamata beata da papa Giovanni Paolo II il 13 giugno 1998.\nLa sua memoria liturgica ricorre il 18 gennaio."}
{"id": "3576893", "revid": "450700", "url": "https://it.wikipedia.org/wiki?curid=3576893", "title": "Bronchiolite obliterante", "text": ""}
{"id": "3576898", "revid": "287204", "url": "https://it.wikipedia.org/wiki?curid=3576898", "title": "Vuelta a Espa\u00f1a 1998", "text": "La Vuelta a Espa\u00f1a 1998, cinquantaquattresima edizione della corsa, si svolse in ventidue tappe dal 5 al 27 settembre 1998, per un percorso totale di 3 774\u00a0km. Fu vinta dallo spagnolo Abraham Olano che termin\u00f2 la gara in 93h44'08\" alla media di 40,262\u00a0km/h.\nPartenza alla prima tappa a Cordova con 198 ciclisti di cui 108 tagliarono il traguardo di Madrid.\nSquadre e corridori partecipanti.\nLe 22 squadre partecipanti alla gara furono:"}
{"id": "3576900", "revid": "125974062", "url": "https://it.wikipedia.org/wiki?curid=3576900", "title": "Omar Di Monopoli", "text": "Biografia.\nDopo aver lavorato per un decennio come redattore e grafico all'interno di numerose piccole realt\u00e0 editoriali del Salento, dove vive, si \u00e8 affacciato nel panorama culturale nazionale nel 2007 entrando a far parte del catalogo di autori delle edizioni milanesi ISBN.\nIl suo primo romanzo, Uomini e cani, s'impernia sulle vicende di un gruppo di sfollati pugliesi costretti ad abbandonare le proprie abitazioni abusive per lasciar spazio alla creazione di un parco naturale sul quale convergono grossi interessi politici e affaristici. Il romanzo, costruito per scene alla maniera di un'opera filmica, si caratterizza per l'utilizzo di un efficace impasto linguistico che innesta un italiano aulico e fortemente evocativo ad un dialetto assai onomatopeico e indefinito. La critica coni\u00f2 per la particolare tipologia del libro la definizione di \u00abwestern-pugliese\u00bb, un'etichetta che lo stesso autore ha in seguito fatto propria riferendo delle influenze del cinema e della letteratura di genere e in particolare degli spaghetti-western nella sua produzione.\nL'anno successivo, nel 2008, l'autore ha dato alle stampe \"Ferro e fuoco\", anche questa una storia corale ambientata stavolta tra i nuovi schiavi della raccolta nei campi dello sperone del Gargano. Anche in questo romanzo le commistioni con il linguaggio cinematografico d'impronta noir e western sono considerevoli e la prospettiva cruenta ed esasperata del primo romanzo si amplifica in una giustapposizione di registri. Il modello narrativo cui l'autore guarda con maggiore attenzione \u00e8 il \"southern-gothic\", tipica letteratura del sud degli Stati Uniti d'America che ha in William Faulkner e Flannery O'Connor i maggiori esponenti.\nNel 2010 per la medesima casa editrice \u00e8 uscito \"La legge di Fonzi\", terzo capitolo di questa ideale trilogia neo-western che narra di vicende ambientate in un paesino fittizio del brindisino stretto tra le maglie della Sacra Corona Unita. Come per i due libri precedenti, l'autore predilige la mescolanza di pi\u00f9 filoni cercando di raccontare in chiave iperbolica un meridione inaspettato e mai oleografico, del tutto antitetico rispetto all'iconografia da cartolina promossa dalle associazioni turistiche. La chiave di lettura sociale si fonde con il ritmo della letteratura pulp proponendo un'opera dalla doppia valenza: un puro prodotto d'evasione da una parte e una riflessione sulle perenni problematiche di un mezzogiorno mai davvero affrancatosi dalla questione meridionale dall'altra. Anche di questo libro sono stati ceduti i diritti di sfruttamento cinematografico e il Torino Film Lab ne ha inserito il trattamento all'interno di un programma di lavoro, affidando alla giovane regista Gaelle Denis le sorti della pellicola attualmente in fase di pre-produzione\nNel 2014 pubblica la raccolta di racconti \"Aspettati l'inferno\", sorta di rollercoaster letterario in cui l'autore pugliese gioca coi generi descrivendo la sua terra con toni ora lirici ora divertiti: l'avventura, l'horror, il gotico, la fiction storica e quella fantascientifica si affacciano tra le pagine di questa composita antologia, portando avanti in dieci scoppiettanti novelle quel discorso di desacralizzazione dell'immagine tutta sole, vento e incanto che caratterizza il Mezzogiorno per focalizzare l'attenzione sulle sue molteplici contraddizioni. Il paese descritto in questo libro \u00e8 un'immensa periferia cresciuta all'ombra dell'abusivismo pi\u00f9 bieco, impantanata tra la brutalit\u00e0 delle mafia e i miasmi degli impianti siderurgici, popolata da gangster d'accatto, fattucchiere di provincia, pescatori albini, eremiti pazzoidi e persino gigantesci lombrichi mutanti.\n\"Uomini e cani\" ha vinto la 9\u00aa edizione del \"Premio Letterario Edoardo Kihlgren Citt\u00e0 di Milano\" 2008, che \u00e8 stato assegnato all'autore il 19 maggio al teatro della Barona, Milano. Da allora l'autore non ha mai smesso di pubblicare racconti e articoli su riviste, antologie e siti letterari, ha collaborato come soggettista con il regista e produttore Edoardo Winspeare ed ha scritto il radiodramma \"L'Uomo Termoionico\" per Radio Rai3. Scrive periodicamente per le pagine culturali de La Stampa, La Repubblica, Rolling Stone Italia, La Gazzetta del Mezzogiorno e il Fatto Quotidiano.\nNel 2016 l'autore ha ufficializzato il suo ingresso nella casa editrice Adelphi con il romanzo \"Nella perfida terra di Dio\" . Il medesimo editore ha rimandato in stampa, in versione rivista e aggiornata, il suo romanzo d'esordio , annunciando il recupero dell'intera backlist mentre \"Brucia l'aria\", suo ultimo romanzo, \u00e8 uscito per i tipi di Feltrinelli .\nDal romanzo \"Nella perfida terra di Dio\" \u00e8 in fase di sviluppo una riduzione cinematografica mentre \u00e8 affidata alla Sergio Bonelli Editore la trasposizione in fumetto.\n\u00c8 in giuria nella 33\u00aa edizione del Premio Italo Calvino."}
{"id": "3576901", "revid": "438678", "url": "https://it.wikipedia.org/wiki?curid=3576901", "title": "La scarpetta di vetro", "text": "La scarpetta di vetro (\"The Glass Slipper\") \u00e8 un film del 1955 di genere musical diretto da Charles Walters e prodotto da Edwin H. Knopf per la MGM.\nDiretto da Charles Walters su sceneggiatura di Helen Deutsch, \u00e8 basato sulla fiaba di \"Cenerentola\". Protagonisti sono Leslie Caron, Michael Wilding, Elsa Lanchester e Estelle Winwood.\nTrama.\nStella, spesso schernita con il nome di Cenerentola, \u00e8 una fanciulla sola ed incompresa che vive in un piccolo principato d'Europa. Un'orfana ormai quasi schiava della sua cattiva matrigna, la crudele Vedova Sonder, e delle sue sorellastre, Verbena e Serafina, Stella viene evitata dalla gente del villaggio per il suo carattere ribelle e per il suo continuo ripetere che un giorno sar\u00e0 lei a vivere nel castello (come una vecchia zingara aveva predetto a sua madre prima che morisse, tre anni prima).\nIntanto il Principe Carlo, figlio del Duca che governa il principato, dopo aver studiato all'Universit\u00e0 di Parigi per molti anni, \u00e8 finalmente di ritorno e il padre, felice di riaverlo a casa, proclama tre giorni di grandi festeggiamenti in tutto il regno, coronati da un ballo di gala la sera del terzo giorno.\nCarlo, sfilando per le strade del paesino, ricorda una bambina, vista tempo prima, disperata e con gli occhi in lacrime. Stella, dopo l'ennesima lite con la matrigna a proposito del Principe, si rifugia nel bosco nel suo posto preferito, un ruscello che scorre nei terreni del palazzo reale. Qui la fanciulla incontra l'eccentrica Madame Toquet, una vecchia vedova che tutti credono pazza, e che diventa sua amica.\nIl giorno dopo Stella fa ritorno al laghetto sperando di incontrare di nuovo Madame Toquet, ma questa volta trova Carlo e il suo amico Kovin sdraiati sul prato. I due dicono ad Stella di abitare a palazzo, ma di essere semplici servitori. Carlo riconosce in Stella la bambina disperata dei suoi ricordi, e cerca di parlarle. Ma la giovane, credendo che voglia prenderla in giro, lo spinge involontariamente dentro il laghetto, fuggendo poi per la vergogna.\nCarlo rimane incantato da Stella, e chiede a Kovin di chiedere alla gente del paese notizie su di lei.\nLa ricca cugina LouLou, poco dopo, viene a fare visita a casa Sonder. La matrigna fa di tutto per rendere Stella presentabile, ma la fanciulla, seppur vestita decorosamente, \u00e8 senza scarpe.\nRicordando di averle dimenticate al ruscello, Stella torna nel bosco e ritrova Carlo ad attenderla, con le sue scarpe in mano. Stella si scusa per averlo spinto nell'acqua, mentre Carlo chiede perdono per aver ferito i suoi sentimenti. Poi le consegna un invito per il ballo, scoprendo che Stella non sa ballare. Carlo le apprende i passi di diverse danze per poi baciarla improvvisamente. Stella, esterrefatta, fugge senza dire una parola.\nLa sera del ballo, dopo che la Vedova Sonder, Verbena e Serafina sono uscite di casa, Madame Toquet arriva per aiutare Stella, portando con s\u00e9 un bellissimo abito da sera e un paio di preziose scarpette di vetro, \"prese in prestito\" per l'occasione. Provvede anche alla carrozza, ma avvisando Stella che dovr\u00e0 tornare a casa prima di mezzanotte.\nAl castello, la fanciulla accetta con gentilezza gli inviti a ballare di diversi cavalieri, ma cercando ad ogni occasione di raggiungere le cucine e ritrovare Carlo. Il Principe, quando la vede, la invita a ballare e le rivela la sua identit\u00e0. Stella \u00e8 senza parole nel trovarsi tra le braccia del Principe in persona.\nGli invitati, non conoscendola, si chiedono chi sia, arrivando alla conclusione che sia una straniera di nobili origini, probabilmente Egiziana per la sua pelle abbronzata e i capelli corti.\nQuando l'orologio batte la mezzanotte, Stella fugge dal castello, perdendo nella corsa una delle scarpette di vetro. Il Principe, raccolta la calzatura, informa il padre di voler sposare la fanciulla con cui aveva danzato, dicendo che era una Principessa del lontano Egitto.\nLa mattina successiva tutto il paese sapeva che il Principe avrebbe sposato una Principessa Egiziana. Quando Stella sent\u00ec il pettegolezzo, ne rimase sconvolta. Decisa a fuggire, raccolte le sue cose, compresa la scarpetta di vetro rimasta, si reca al ruscello, nella speranza di vedere Madame Toquet e dirle addio.\nQui, seduta in lacrime, Stella sente una voce familiare dietro di s\u00e9: il Principe, con la scarpetta tra le mani, le si avvicina e le dice che quella preziosa calzatura avrebbe calzato solo il piedino della sua futura sposa. I due, ritrovatisi, tornano al palazzo in groppa al cavallo di Carlo, per sposarsi e vivere felici e contenti.\nColonna sonora.\nLa colonna sonora \u00e8 stata composta da Bronislau Kaper e diretta da Mikl\u00f3s R\u00f3zsa, con l'orchestrazione di Robert Franklyn. Ulteriori registrazioni vennero aggiunte con la collaborazione di Johnny Green. Helen Deutsch scrisse le parole della canzone \"Take My Love\", in seguito musicata da Kaper. La voce cantante dell'attore Michael Wilding \u00e8 in realt\u00e0 quella di Gilbert Russell.\nLa coreografia del balletto \u00e8 di Roland Petit."}
{"id": "3576905", "revid": "287204", "url": "https://it.wikipedia.org/wiki?curid=3576905", "title": "Sloane", "text": ""}
{"id": "3576907", "revid": "392652", "url": "https://it.wikipedia.org/wiki?curid=3576907", "title": "Voeno Vozduhoplovstvo i Protivvozdu\u0161na Odbrana", "text": "La Voeno Vozduhoplovstvo i Protivvozdu\u0161na Odbrana (), \u00e8 l'attuale aeronautica militare della Macedonia del Nord e parte integrante delle forze armate macedoni.\nStoria.\nL'Aeronautica militare macedone nacque nel 1992 per via del fatto che l'Aviazione Jugoslava stava sequestrando tutte le armi e gli equipaggiamenti presenti nel territorio macedone, che erano costati alla macedonia 45 anni di risparmi ed investimenti. Pi\u00f9 di 35 aeromobili (come ad esempio il Soko J-21 Jastreb e il Soko J-22 Orao) nel giro di poco tempo vennero prelevati dall'aeroporto di Skopje e distribuiti in tutta la Jugoslavia. Quando nel 1991 inizi\u00f2 il conflitto tra Bosnia ed Erzegovina, Croazia e Jugoslavia la Nato istitu\u00ec l'embargo verso tutti i paesi che costituivano all'epoca la Jugoslavia. La Macedonia non accettava questa decisione perch\u00e9 era l'unica nazione della Jugoslavia a proclamare pacificamente la propria indipendenza, infatti nel '96 l'embargo alla Macedonia venne levato e l'Aeronautica militare macedone cambi\u00f2 il nome in \"Difesa aerea macedone\" per aggirare le leggi e figurare come difesa civile e non militare. Nel frattempo acquist\u00f2 quattro An-2 dall'Ucraina. Un paio di anni dopo si present\u00f2 l'occasione di acquistare degli F-5 di seconda mano dalla Turchia e dei Mig-21 dalla Bulgaria. Purtroppo questi affari andarono a monte. Alla dissoluzione della Jugoslavia vennero rimpatriati gli Su-25 e la flotta aerea venne ricomposta come negli originali piani del '92.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "3576912", "revid": "486946", "url": "https://it.wikipedia.org/wiki?curid=3576912", "title": "Macedonian Air Force and Air Defense Force", "text": ""}
{"id": "3576930", "revid": "47767", "url": "https://it.wikipedia.org/wiki?curid=3576930", "title": "Twilight's Hammer", "text": ""}
{"id": "3576938", "revid": "1005847", "url": "https://it.wikipedia.org/wiki?curid=3576938", "title": "Sovrintendente alle finanze di Francia", "text": "Il Sovrintendente alle finanze di Francia (\"S\u00fbrintendant des finances\" in francese) era un ufficiale dell'amministrazione delle finanze nella Francia dell'\u00a0\"Ancien R\u00e9gime\", incaricato di promulgare i provvedimenti di spesa dello Stato. Era chiamato anche \"Superintendant des finances\".\nStoria.\nPrima del 1561.\nPrima della creazione della posizione di \"Surintendant des finances\", l'amministrazione finanziaria reale della Francia era stata esercitata - dal tempo di Carlo VII - da due uffici finanziari che lavoravano in modo collegiale: i quattro Generali delle Finanze, che controllavano la riscossione delle imposte (\"Taille\", ecc.) e i quattro tesorieri di Francia, che controllavano i ricavi dei possedimenti reali (il \"domaine\"). \nInsieme essi erano spesso denominati \"Messieurs des finances\". \nI quattro membri del Consiglio di ogni ufficio finanziario si dividevano quattro circoscrizioni geografiche (\"recettes g\u00e9n\u00e9rales\" o \"g\u00e9n\u00e9ralit\u00e9s\"; le aree erano denominate Languedo\u00efl, Languedoc, Normandia e Outre-Seine (oltre la Senna) e Yonne), con i direttori della regione \"Languedo\u00efl\" che in genere avevano una preminenza onorifica. \nI due uffici erano assistiti nel compito da quattro \"contr\u00f4leurs g\u00e9n\u00e9raux\".\nPrima del 1523-24, il Consiglio del Re aveva pochissima voce in capitolo sulla gestione quotidiana delle due commissioni finanziarie. \nNel 1523, Francesco I, in uno sforzo di esercitare un controllo pi\u00f9 diretto sulle finanze reali durante le sue guerre europee e di aggirare le due commissioni (accusate di scarsa supervisione) - ha creato un tesoro reale separato (\"Tr\u00e9sor de l'\u00c9pargne\") direttamente sotto il controllo del Consiglio del Re (analoghe istituzioni erano esistite in precedenza), ma i primi risultati sono stati deludenti. \nDa questo momento nei successivi 40 anni si tentarono numerose riforme amministrative: aumento del numero di \"g\u00e9n\u00e9ralit\u00e9s\"; unificazione dei compiti dei due consigli in nuovi incarichi (ad esempio due \"contr\u00f4leurs g\u00e9n\u00e9raux\" alle dipendenze del Tesoriere reale); cambiamenti nei tribunali finanziari reali (\"Cour des Comptes\", \"Cour des Aides\"); creazione di numerosi funzionari provinciali finanziari e consigli provinciali finanziari; creazione delle posizioni degli \"intendents\" della finanza (vedi sotto). \nCon il crescente ruolo del Consiglio del Re in materia finanziaria, alcuni nobili di alto lignaggio (come Anne de Montmorency o Carlo di Lorena, cardinale di Guisa) hanno esercitato un ruolo consultivo pi\u00f9 forte sulle finanze.\nAnche se non c'\u00e8 stato nessun \"Ministro delle Finanze\" ufficiale in questo periodo, alcuni personaggi hanno esercitato un ruolo amministrativo equivalente.\nSovrintendente alle Finanze.\nLa carica di \"Surintendant des finances\" nasce ufficialmente nel 1561 durante il Regno di Carlo IX di Valois, sebbene alcuni consiglieri finanziari del Re avessero effettuato analoghe ufficialmente creati nel 1552 da Enrico II, con l'incarico di sorvegliare le finanze reali durante i viaggi del re in Germania (cerc\u00f2 un'alleanza con i Principi protestanti). \nIn quel periodo, sono stati nominati tre intendenti delle finanze, e uno di loro avrebbe anche partecipato al Consiglio di Stato, cos\u00ec la denominazione \"superintendent\" (sovrintendente). \nNel 1561, l'incarico \u00e8 sceso a due posti: Artus de Coss\u00e9-Brissac e il conte di Chaulnes. \nUn'ordinanza amministrativa del 23 ottobre 1563 fissava ad una volta a settimana le riunioni del Conseil du roi de France (Consiglio reale) per affrontare le questioni delle finanze; a questo incontro sarebbero intervenuti il sovrintendente delle finanze e altri funzionari dell'amministrazione finanziaria del paese, come ad esempio il Tesoriere del Risparmio. \nNel 1567, Coss\u00e9 fu promosso Maresciallo di Francia; egli rassegn\u00f2 le proprie dimissioni in favore di Ren\u00e9 de Birague (come ha fatto anche, a quanto pare, il conte di Chaulnes); Ren\u00e9 de Birague fu cos\u00ec l'unico \"superintendent\".\nNel 1570, la posizione \u00e8 stata assunta dal \"Conseil royal des finances\" (Consiglio reale delle finanze). \nEnrico III soppresse il \"Conseil royal des finances\" nel 1574 e nomin\u00f2 un \"superintendent\". \nEnrico IV sostituisce il sovrintendente con un consulente legale. \nIn questo modo, l'incarico \u00e8 apparso in modo intermittente, col suo destino legato a quello delle \"Conseil des finances\" (Consiglio delle finanze).\nIl 5 settembre 1661, Nicolas Fouquet fu arrestato per malversazioni finanziarie e processato. \nIl 12 settembre, la posizione del Superintendent viene sostituita da un \"Conseil royal des finances\", assistito da un intendente, denominato Contr\u00f4leur g\u00e9n\u00e9ral des finances (Controllore generale delle finanze); questa posizione \u00e8 stata occupata la prima volta da Jean-Baptiste Colbert.\nLa carica di Sovrintendente delle finanze dur\u00f2 quindi circa un secolo e mezzo, in forma discontinua, dal 1518 al 1661, quando \u00e8 scomparsa con l'arresto di Fouquet. Il suo successore, Jean-Baptiste Colbert, suo nemico giurato, fu cos\u00ec nominato Controllore generale delle finanze."}
{"id": "3576942", "revid": "767487", "url": "https://it.wikipedia.org/wiki?curid=3576942", "title": "Locomotiva FS 827", "text": "La locomotiva FS gruppo 827 era un tipo di locotender a vapore reimmatricolata nel parco delle Ferrovie dello Stato dopo il riscatto della Rete Adriatica in cui le locomotive erano classificate nel gruppo RA 250.\nStoria.\nLe locomotive erano state costruite sulla base di un progetto che preludeva anche allo sviluppo di una versione \"veloce\" per treni viaggiatori che, realizzata con miglioramenti e modifiche, poi costitu\u00ec il \"gruppo 270\" della \"Rete Adriatica\". Le macchine vennero acquisite quando la linea venne riscattata dalle FS e vennero immatricolate come 827. Un certo numero di \"827\" venne impiegato in Grecia durante la Prima guerra mondiale a servizio dei rifornimenti militari tra il porto di Salonicco e la Macedonia per la divisione italiana che vi oper\u00f2 tra il 1916 e il 1918. In seguito all'immissione di macchine pi\u00f9 moderne le 827 vennero destinate alla manovra negli scali.\nCaratteristiche.\nLa locotender aveva la classica configurazione a 3 assi accoppiati con ruote piccole; il modello era studiato per ferrovie secondarie e concesse ad armamento leggero e per servizi merci e viaggiatori locali. Era a vapore saturo e semplice espansione, a 2 cilindri esterni e con distribuzione a cassetto con meccanismo di azionamento tipo Stephenson. La massa complessiva a pieno carico era di 41,7 tonnellate che costituivano il \"peso aderente\".\nRaggiungevano una velocit\u00e0 massima di 50\u00a0km/h sviluppando una potenza continuativa, a 30\u00a0km/h, di 287\u00a0kW. La capacit\u00e0 delle casse d'acqua era di 5\u00a0m\u00b3 mentre le scorte di carbone erano di 1.700\u00a0kg. Le locomotiva avevano il freno a vuoto e utilizzavano il controvapore per l'arresto di emergenza."}
{"id": "3576943", "revid": "74801", "url": "https://it.wikipedia.org/wiki?curid=3576943", "title": "Pala di Bardi", "text": "La Pala di Bardi \u00e8 un dipinto a tempera su tavola () del Parmigianino, databile al 1521 e conservato nella chiesa di Santa Maria Addolorata a Bardi, in provincia di Parma.\nStoria.\nNell'agosto del 1521 arrivarono a Parma le truppe Leone X e Carlo V comandate da Prospero Colonna, nell'ambito della guerra contro i Francesi. Chi poteva abbandonava la citt\u00e0 e anche il giovane Parmigianino (allora diciottenne) venne inviato in via precauzionale a Viadana (MN), col cugino Girolamo Bedoli, su iniziativa dei suoi zii che gli facevano da tutori dopo la morte del padre. Vasari raccont\u00f2 come durante quel soggiorno dipinse due tavole a tempera: \"\"San Francesco che riceve le stimite e santa Chiara\" (perduta) e lo \"Sposalizio di santa Caterina\", con molte figure\", che fu collocata nella chiesa di San Pietro.\nLa seconda pala fu trafugata nel 1629-1630, all'epoca delle guerre con Mantova, e portata a Parma, come risulta dalle lettere in cui il cardinale Pietro Campori si lamentava con don Ferrante Medolati del furto e della mancata restituzione. Non \u00e8 chiaro poi come l'opera fin\u00ec nella chiesa di Bardi: la traccia pi\u00f9 antica riscontrabile \u00e8 una nota dei professori dell'Accademia di Belle Arti di Parma che durante un'adunanza (3 agosto 1860) la giudicarono unanimemente di mano del Parmigianino, dimostrandone la conoscenza. Una pubblicazione vera e propria si dovette per\u00f2 al Santangelo (1934), che l'assegn\u00f2 a un ignoto parmense con una datazione ai primi vent'anni del Cinquecento. Copertini sugger\u00ec poi di restaurala e venne esposta alla mostra del Correggio del 1935.\nDescrizione e stile.\nIn una finta nicchia con un colonnato sopra l'alta parete curvilinea \u00e8 ambientato lo sposalizio mistico di santa Caterina d'Alessandria, raffigurato con lo schema tipico della sacra conversazione. Al centro infatti si vede Maria seduta su un alto trono, sopra un rocchio di colonna istoriato (con un putto alato appena leggibile), che si scosta il mantello e porge il Bambino a Caterina d'Alessandria, sulla sinistra, alla quale inserisce l'anello delle nozze simboliche. Partecipano ai due lati i santi Giovanni evangelista (con il calice contenente i serpenti, simbolo di un suo miracolo in cui scopr\u00ec e sanific\u00f2 una bevanda avvelenata) e Giovanni Battista, che regge la tipica croce sottile e alta.\nRiferimento all'antico \u00e8 la ghirlanda alla base del trono, mentre un saggio di virtuosismo prospettico \u00e8 dato dal pavimento a scacchi e lo scalino, davanti al quale si trova la ruota spezzata e la palma del martirio, attributi tipici di Caterina. L'elemento del bassissimo rilievo \u00e8 stato letto come un tentativo di evocare i monocromi della Camera di San Paolo di Correggio. \nLe figure allungate, accennanti movimenti, rimandano allo stile del \"Battesimo di Cristo\", altra opera giovanile, mentre le fisionomie ricordano opere successive come la \"Santa Barbara\" o gli affreschi della Stufetta di Diana e Atteone alla Rocca di Fontanellato. Certamente lo stile mostra ancora un carattere acerbo, con qualche incertezza sbilenca. Alle origini correggesche della formazione del pittore, fa eco per\u00f2 il nuovo movimento circolare nella figura della Madonna in trono, con una torsione che viene suggerita dal piedistallo cilindrico su cui ella \u00e8 posta ed \u00e8 accentuata dal suo stesso panneggio e da quello del Battista, gonfi e avvolti circolarmente intorno al corpo, oltre che dallo semicircolarit\u00e0 dell'abside e dalle colonne nello sfondo."}
{"id": "3576950", "revid": "36426", "url": "https://it.wikipedia.org/wiki?curid=3576950", "title": "Sposalizio mistico di santa Caterina d'Alessandria", "text": ""}
{"id": "3576962", "revid": "1431409", "url": "https://it.wikipedia.org/wiki?curid=3576962", "title": "Elbasan Rashani", "text": "Carriera.\nClub.\nRashani ha iniziato la sua carriera professionistica con la maglia dell'Odd Grenland. Ha debuttato in squadra il 9 giugno 2010, subentrando a Bentley nel successo per 6-2 sul Mj\u00f8ndalen, in un match valido per l'edizione stagionale del Norgesmesterskapet.\nIl 10 aprile 2011 ha esordito nell'Eliteserien, sostituendo H\u00e5vard Storb\u00e6k nella sconfitta per 2-0 contro lo Str\u00f8msgodset. Si \u00e8 congedato dall'Odd a met\u00e0 del campionato 2014, totalizzando 79 presenze e 11 reti tra tutte le competizioni.\nIl 24 luglio 2014 \u00e8 stato ufficialmente ingaggiato dalla squadra danese del Br\u00f8ndby per 850.000 euro, firmando un contratto quadriennale. Ha esordito nella Superligaen in data 28 luglio, schierato titolare nella vittoria interna per 2-0 sul Silkeborg. Il 31 luglio ha disputato la prima partita nelle competizioni europee per club, nella sconfitta per 3-0 maturata sul campo del Club Bruges. Il 10 agosto successivo ha segnato la prima rete nella massima divisione danese, nel pareggio per 1-1 contro l'Odense.\nL'11 gennaio 2016 \u00e8 stato ingaggiato dal Rosenborg, in prestito con opzione per l'acquisto a titolo definitivo. Ha scelto di vestire la maglia numero 15. Il 18 novembre, il Rosenborg ha confermato d'aver esercitato il diritto d'acquisto sul giocatore, che ha firmato un accordo biennale col nuovo club.\nIl 4 agosto 2017, l'Odd ha reso noto d'aver ingaggiato Rashani a titolo definitivo, col giocatore che si \u00e8 legato al club per i successivi tre anni e mezzo. Ha scelto di vestire la maglia numero 11.\nIl 24 gennaio 2021 \u00e8 passato ai turchi dell'Erzurum BB.\nIl 16 luglio 2021 firma per il .\nNazionale.\nRashani ha rappresentato la Norvegia a livello Under-17, Under-18, Under-19, Under-20 ed Under-21. Per quanto concerne quest'ultima selezione, ha esordito in data 6 febbraio 2013, sostituendo Thomas Drage nell'amichevole persa per 2-0 contro la Turchia. Il 19 novembre successivo ha segnato la prima rete, nella vittoria per 1-3 sulla Macedonia.\nIl 29 maggio 2016, il commissario tecnico del , Albert Bunjaku, ha diramato le convocazioni per la prima partita riconosciuta da UEFA e FIFA della selezione balcanica, un'amichevole contro le : Rashani \u00e8 stato incluso all'interno di questo elenco. Il 3 giugno successivo, il giocatore ha effettuato il proprio esordio, subentrando a Bersant Celina e contribuendo alla vittoria per 2-0 della Nazionale kosovara.\nStatistiche.\nPresenze e reti nei club.\n\"Statistiche aggiornate al 21 luglio 2021.\""}
{"id": "3576967", "revid": "599013", "url": "https://it.wikipedia.org/wiki?curid=3576967", "title": "Trond Egil Soltvedt", "text": "Carriera.\nClub.\nIn patria.\nSoltvedt inizi\u00f2 la sua carriera professionista nel Viking e fu membro della squadra che vinse la Coppa di Norvegia 1989 e l'edizione inaugurale della Tippeligaen, datata 1991.\nNel 1992 pass\u00f2 al Brann, all'epoca squadra da met\u00e0 classifica. Divent\u00f2 uno dei calciatori pi\u00f9 popolari della squadra, anche per via dell'alto numero di reti realizzate, pur essendo un centrocampista. Poco prima dell'inizio del campionato 1995, per\u00f2, fu licenziato dal Brann perch\u00e9 \"non leale\", con la dirigenza che non diede ulteriori spiegazioni. I tifosi organizzarono una manifestazione in suo sostegno.\nPass\u00f2 cos\u00ec al Rosenborg, dove vinse due campionati e una coppa nazionale.\nIn Inghilterra.\nI suoi successi norvegesi gli fecero guadagnare l'interesse di alcuni club inglesi. Dopo un infruttuoso provino allo Stoke City, Gordon Strachan lo volle con s\u00e9 al Coventry City, che lo ingaggi\u00f2 a luglio 1997 in cambio di 500.000 sterline.\nDopo due stagioni, pass\u00f2 al Southampton di Dave Jones, che pag\u00f2 300.000 sterline al Coventry City. Debutt\u00f2 nella vittoria per 4-2 sul Newcastle United, in data 15 agosto 1999, e forn\u00ec l'assist per il gol di Mark Hughes, che fiss\u00f2 il punteggio sul risultato finale. Totalizz\u00f2 24 presenze in stagione, giocando a centrocampo assieme a Matthew Le Tissier e Marian Pahars, contribuendo sia alla fase offensiva che difensiva della squadra, che chiuse nella parte bassa di classifica. Salt\u00f2 buona parte della stagione a causa di alcuni problemi fisici.\nNel momento in cui cambi\u00f2 la guida tecnica, da Dave Jones a Glenn Hoddle, per Soltvedt non ci fu pi\u00f9 la possibilit\u00e0 di dimostrare il proprio valore. Fu cos\u00ec ceduto allo Sheffield Wednesday, inizialmente in prestito e successivamente a titolo definitivo. La cifra del trasferimento era stabilita in base alle presenze e sarebbe potuta arrivare fino a 200.000 sterline.\nRimase al club per tre stagioni, diventando anche capitano. Non riusc\u00ec per\u00f2 ad evitare la retrocessione del club, al termine del campionato 2002-2003, e si ritrov\u00f2 cos\u00ec senza contratto. Torn\u00f2 in patria, nell'Hovding, dove chiuse la carriera.\nNazionale.\nSoltvedt gioc\u00f2 4 incontri per la . Debutt\u00f2 il 18 gennaio 1997, sostituendo Erik Mykland nella sconfitta per 1-0 contro la ."}
{"id": "3576968", "revid": "633342", "url": "https://it.wikipedia.org/wiki?curid=3576968", "title": "Preston F.C.", "text": ""}
{"id": "3576972", "revid": "156341", "url": "https://it.wikipedia.org/wiki?curid=3576972", "title": "Basket Leonesse", "text": ""}
{"id": "3576979", "revid": "228587", "url": "https://it.wikipedia.org/wiki?curid=3576979", "title": "Isole del Canada", "text": "Questa \u00e8 una lista non esaustiva delle isole del Canada."}
{"id": "3576980", "revid": "1793900", "url": "https://it.wikipedia.org/wiki?curid=3576980", "title": "Detroit Olympia", "text": "Il Detroit Olympia, noto soprattutto come Olympia Stadium, \u00e8 stato un palazzetto dello sport situato a Detroit, in Michigan. Era l'arena in cui si sono giocate le partite casalinghe dei Detroit Red Wings della National Hockey League e per alcune stagioni anche dei Detroit Pistons della National Basketball Association. Inaugurato nel 1927 fu utilizzato fino al 1979, per poi essere chiuso e demolito negli anni successivi. I Red Wings alla chiusura dell'Olympia Stadium si trasferirono nella nuova Joe Louis Arena."}
{"id": "3577003", "revid": "46931", "url": "https://it.wikipedia.org/wiki?curid=3577003", "title": "Chien-Shiung Wu", "text": ""}
{"id": "3577005", "revid": "102706546", "url": "https://it.wikipedia.org/wiki?curid=3577005", "title": "250P/Larson", "text": "250P/Larson \u00e8 una cometa periodica che \u00e8 stata scoperta da Stephen M. Larson. La cometa \u00e8 stata scoperta effettivamente il 10 gennaio 2011, ma gi\u00e0 quando \u00e8 uscita la circolare MPEC con l'annuncio della scoperta si erano gi\u00e0 scoperte immagini di prescoperta risalenti fino all'11 dicembre 2010, in seguito sono state scoperte immagini di prescoperta risalenti fino al 22 dicembre 1995 e comprendenti i due precedenti passaggi al perielio, fatto che ha permesso di numerare definitivamente la cometa a tempo di record."}
{"id": "3577009", "revid": "413666", "url": "https://it.wikipedia.org/wiki?curid=3577009", "title": "Adorazione dei pastori (Parmigianino)", "text": "L'Adorazione dei pastori \u00e8 un dipinto a olio su tavola (41,9x42,3 cm) del Parmigianino, databile al 1521-1522 circa e conservato in una collezione privata.\nStoria.\nL'opera venne resa nota da Gould nel 1992 e nel 1993 venne esposta nella Kunsthaus di Zurigo. \u00c8 stata attribuita alla prima giovent\u00f9 dell'artista, come farebbero pensare gli stile legati ancora fortemente al Correggio, che si affievolirono solo dopo il 1524. Opera simile, legata allo stesso periodo, \u00e8 la \"Nativit\u00e0\" alla Courtauld Gallery di Londra. \nEsiste un disegno preparatorio per la Madonna, gli angeli e san Giuseppe gi\u00e0 in collezione privata a Londra, esposto a Washington e a Parma, in cui sono ancora pi\u00f9 evidenti le derivazioni correggesche. Un altro disegno al Cleveland Museum of Art (inv. 24-10003) potrebbe essere una prima idea per la composizione, poi elaborata. \nDescrizione.\nNella grotta di Betlemme, che fa da quinta architettonica di tutta la composizione, si svolge la scena dell'adorazione dei pastori illuminata dalla cometa in alto a sinistra, oltre i soffitto. I pastori sono stati infatti chiamati da un angelo (non rappresentato) e accorrono per primi a rendere maggio al Salvatore, che \u00e8 rappresentato su un cuscino poggiato su una cesta, tra Maria in adorazione, due giovani presenza angeliche (un po' impacciate), il bue e l'asinello, che si sporgono per riscaldare il Bambino, e san Giuseppe, nella sua classica posizione defilata, con la testa appoggiata su un palmo. La Madonna \u00e8 avvolta in un panneggio vaporoso. I pastori accorrono da sinistra e si sporgono oltre il dorso del bue. In basso a sinistra infine affiorano una pecora e due arieti, forse un omaggio ai bucrani nella Camera di San Paolo del Correggio. \nIl tutto \u00e8 ambientato in un ombroso paesaggio notturno, con notazioni accurate delle specie vegetali. Il piedistallo della colonna evoca un bassorilievo classico.\nStile.\nSebbene lo spazio si frammentario, la disposizione delle figure segue una logica precisa, con una contrapposizione in masse simmetriche, tra i pastori e Giuseppe appoggiato alla colonna. "}
{"id": "3577010", "revid": "72811", "url": "https://it.wikipedia.org/wiki?curid=3577010", "title": "Clow cards", "text": ""}
{"id": "3577015", "revid": "46931", "url": "https://it.wikipedia.org/wiki?curid=3577015", "title": "Sun Yat-Sen", "text": ""}
{"id": "3577016", "revid": "110157", "url": "https://it.wikipedia.org/wiki?curid=3577016", "title": "Protoporfirinogeno IX", "text": "Il protoporfirinogeno IX \u00e8 il precursore della protoporfirina IX nella via metabolica della biosintesi delle porfirine. "}
{"id": "3577019", "revid": "767487", "url": "https://it.wikipedia.org/wiki?curid=3577019", "title": "\u00c9milie Tavernier Gamelin", "text": "Biografia.\nNata in Canada da una modesta e numerosa famiglia, spos\u00f2 Jean-Baptiste Gamelin, coltivatore di mele, e gli diede tre figli, tutti morti in tenera et\u00e0.\nRimasta vedova, nel 1828 inizi\u00f2 ad accogliere in casa disabili, orfani, anziani, persone indigenti ed ex carcerati: per sostenere l'opera della Tavernier, il vescovo Ignace Bourget le concesse un ampio edificio e cerc\u00f2 di far giungere dalla Francia una comunit\u00e0 di Figlie della Carit\u00e0 di San Vincenzo de' Paoli ma, non essendoci riuscito, reclut\u00f2 nella sua diocesi alcune giovani e le affid\u00f2 alle cure della Tavernier, affinch\u00e9 dessero inizio a una nuova famiglia religiosa.\nLa fondazione della congregazione, detta delle suore della Provvidenza, ebbe luogo il 29 marzo 1844: l'istituto divenne uno dei pi\u00f9 fiorenti del Canada.\nLa Tavernier mor\u00ec durante un'epidemia di colera nel 1851.\nIl culto.\nLa fase romana del suo processo di canonizzazione inizi\u00f2 nel 1989: dichiarata venerabile nel 1993, \u00e8 stata proclamata beata da papa Giovanni Paolo II il 7 ottobre 2001.\nLa sua memoria liturgica ricorre il 23 settembre."}
{"id": "3577021", "revid": "767487", "url": "https://it.wikipedia.org/wiki?curid=3577021", "title": "Buggenhagen", "text": "Buggenhagen \u00e8 una citt\u00e0 del Meclemburgo-Pomerania Anteriore, in Germania.\nAppartiene al circondario (\"Landkreis\") della Pomerania Anteriore-Greifswald ed \u00e8 capoluogo della comunit\u00e0 amministrativa (\"Amt\") Am Peenestrom."}
{"id": "3577023", "revid": "599013", "url": "https://it.wikipedia.org/wiki?curid=3577023", "title": "Einar Rossbach", "text": "Biografia.\n\u00c8 il padre di Sondre Rossbach, anch'egli portiere professionista.\nCarriera.\nClub.\nRossbach gioc\u00f2 per Ur\u00e6dd, Pors Grenland (per tre volte), HamKam, Troms\u00f8, Lyn Oslo, Odd Grenland, Silkeborg e Tollnes. Vinse il premio Kniksen nel 1990 come miglior portiere del campionato.\nDopo essersi ritirato nel 1995, effettu\u00f2 un primo ritorno nel 1999, nel Tollnes. Il secondo rientro fu datato 2004, nel Pors Grenland.\nNazionale.\nRossbach gioc\u00f2 19 incontri per la . Debutt\u00f2 il 23 maggio 1984, nella vittoria per 2-1 sull'.\nVest\u00ec la maglia della Nazionale maggiore in 6 circostanze. Esord\u00ec il 7 novembre 1990, nella vittoria per 3-1 sulla ."}
{"id": "3577024", "revid": "287204", "url": "https://it.wikipedia.org/wiki?curid=3577024", "title": "Krummin", "text": "Krummin \u00e8 una citt\u00e0 del Meclemburgo-Pomerania Anteriore, in Germania.\nAppartiene al circondario (\"Landkreis\") della Pomerania Anteriore-Greifswald ed \u00e8 capoluogo della comunit\u00e0 amministrativa (\"Amt\") Am Peenestrom."}
{"id": "3577028", "revid": "1543377", "url": "https://it.wikipedia.org/wiki?curid=3577028", "title": "Lassan", "text": "Lassan \u00e8 una citt\u00e0 del Meclemburgo-Pomerania Anteriore, in Germania.\nAppartiene al circondario (\"Landkreis\") della Pomerania Anteriore-Greifswald ed \u00e8 capoluogo della comunit\u00e0 amministrativa (\"Amt\") Am Peenestrom."}
{"id": "3577029", "revid": "287204", "url": "https://it.wikipedia.org/wiki?curid=3577029", "title": "L\u00fctow", "text": "L\u00fctow \u00e8 una citt\u00e0 del Meclemburgo-Pomerania Anteriore, in Germania.\nAppartiene al circondario (\"Landkreis\") della Pomerania Anteriore-Greifswald ed \u00e8 capoluogo della comunit\u00e0 amministrativa (\"Amt\") Am Peenestrom."}
{"id": "3577034", "revid": "767487", "url": "https://it.wikipedia.org/wiki?curid=3577034", "title": "Sauzin", "text": "Sauzin \u00e8 una citt\u00e0 del Meclemburgo-Pomerania Anteriore, in Germania.\nAppartiene al circondario (\"Landkreis\") della Pomerania Anteriore-Greifswald ed \u00e8 capoluogo della comunit\u00e0 amministrativa (\"Amt\") Am Peenestrom."}
{"id": "3577039", "revid": "767487", "url": "https://it.wikipedia.org/wiki?curid=3577039", "title": "Zemitz", "text": "Zemitz \u00e8 una citt\u00e0 del Meclemburgo-Pomerania Anteriore, in Germania.\nAppartiene al circondario (\"Landkreis\") della Pomerania Anteriore-Greifswald ed \u00e8 capoluogo della comunit\u00e0 amministrativa (\"Amt\") Am Peenestrom."}
{"id": "3577041", "revid": "697352", "url": "https://it.wikipedia.org/wiki?curid=3577041", "title": "Claire SquarePants", "text": ""}
{"id": "3577047", "revid": "287204", "url": "https://it.wikipedia.org/wiki?curid=3577047", "title": "Bargischow", "text": "Bargischow \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Anklam-Land."}
{"id": "3577050", "revid": "287204", "url": "https://it.wikipedia.org/wiki?curid=3577050", "title": "Blesewitz", "text": "Blesewitz \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Anklam-Land."}
{"id": "3577051", "revid": "287204", "url": "https://it.wikipedia.org/wiki?curid=3577051", "title": "Boldekow", "text": "Boldekow \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Anklam-Land.\nStoria.\nIl 1\u00ba gennaio 1999 venne aggregato al comune di Boldekow il comune di Zinzow."}
{"id": "3577055", "revid": "767487", "url": "https://it.wikipedia.org/wiki?curid=3577055", "title": "Bugewitz", "text": "Bugewitz \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Anklam-Land."}
{"id": "3577056", "revid": "1543377", "url": "https://it.wikipedia.org/wiki?curid=3577056", "title": "Ducherow", "text": "Ducherow \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 amministrato dall'Amt Anklam-Land.\nGeografia antropica.\nIl comune di Ducherow \u00e8 suddiviso nelle frazioni di Ducherow, Busow, Kurtshagen, L\u00f6witz, Marienthal, Neuendorf A, Rathebur, Sophienhof, Schmuggerow e Schwerinsburg."}
{"id": "3577057", "revid": "869733", "url": "https://it.wikipedia.org/wiki?curid=3577057", "title": "Ultraman Taro", "text": "Ultraman Taro (\"\u30a6\u30eb\u30c8\u30e9\u30de\u30f3T(\u30bf\u30ed\u30a6)\" - \"Urutoraman Tar\u014d\") \u00e8 una serie televisiva giapponese prodotta dalla Tsuburaya Productions, trasmessa dal 1973 al 1974.\nTrama.\nKotaro Higurashi era un giovane che voleva diventare un pugile professionista, ma il destino aveva altri piani per lui.\nDopo essere stato fatto precipitare dal mostro vegetale Astromons, i cinque Ultra Fratelli (Ultraman Hayata, Ultraman Zoffy, Ultraseven, Ultraman Jack e Ultraman Ace) portarono il corpo di Kotaro nella Nebulosa M78 a tanti anni nel passato.\nFu la che l'Ultra Madre fuse Kotaro con suo figlio Ultraman Taro che diventer\u00e0 il sesto Ultra Fraatello. Prima di fondersi con Kotaro, Taro spese molti anni ad affinare i suoi poteri e dopo la fusione, Kotaro venne rimandato sulla Terra nel presente come ospite umano di Taro mentre Astromons stava devastando la citt\u00e0 e Kotaro si trasform\u00f2 per la prima volta in Ultraman Taro.\nDopo aver distrutto Astromons, il giovane si uni alla squadra ZAT, formata per combattere un'ennesima invasione di kaiju. Ultraman Taro e ZAT riuscirono a sconfiggere molti mostri e alieni che minacciavano la Terra e anche, ogni tanto, con l'aiuto dei cinque Ultra Fratelli.\nDopo aver sconfitto Samekujira e l'Alieno Valkie, Kotaro mostr\u00f2 agli altri Ultramen che non voleva essere pi\u00f9 l'ospite di Taro in modo da poter mantenere la sua umanit\u00e0.\nCos\u00ec Kotaro divenne uno dei pochi eroi terrestri ad aver rotto il suo legame con un Ultraman.\nTrasmissione.\nLa serie venne trasmessa da TBS dal 6 aprile 1973 al 5 aprile 1974, con un totale di 53 episodi."}
{"id": "3577060", "revid": "287204", "url": "https://it.wikipedia.org/wiki?curid=3577060", "title": "Iven", "text": "Iven \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Anklam-Land."}
{"id": "3577061", "revid": "200568", "url": "https://it.wikipedia.org/wiki?curid=3577061", "title": "Krien", "text": "Krien \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Anklam-Land."}
{"id": "3577066", "revid": "767487", "url": "https://it.wikipedia.org/wiki?curid=3577066", "title": "Krusenfelde", "text": "Krusenfelde \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Anklam-Land."}
{"id": "3577068", "revid": "88740", "url": "https://it.wikipedia.org/wiki?curid=3577068", "title": "Liepen", "text": "Liepen \u00e8 una frazione del comune di Neetzow-Liepen nel Meclemburgo-Pomerania Anteriore, in Germania.\nAppartiene al circondario (\"Landkreis\") della Pomerania Anteriore Orientale ed \u00e8 parte della comunit\u00e0 amministrativa (\"Amt\") Anklam-Land.\nGi\u00e0 comune autonomo il 1\u00ba gennaio 2014 \u00e8 stato unito al comune di Neetzow per costituire il nuovo comune di Neetzow-Liepen"}
{"id": "3577069", "revid": "486946", "url": "https://it.wikipedia.org/wiki?curid=3577069", "title": "Condrulo", "text": ""}
{"id": "3577070", "revid": "2048388", "url": "https://it.wikipedia.org/wiki?curid=3577070", "title": "Tuffi ai campionati mondiali di nuoto 2011", "text": "Le competizioni di tuffi ai Campionati mondiali di nuoto 2011 si sono svolte dal 16 al 24 luglio 2011. Tutti gli eventi sono stati disputati allo Shanghai Oriental Sports Center di Shanghai, in Cina."}
{"id": "3577071", "revid": "287204", "url": "https://it.wikipedia.org/wiki?curid=3577071", "title": "Medow", "text": "Medow \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Anklam-Land."}
{"id": "3577073", "revid": "88740", "url": "https://it.wikipedia.org/wiki?curid=3577073", "title": "Neetzow", "text": "Neetzow \u00e8 una frazione del comune di Neetzow-Liepen nel Meclemburgo-Pomerania Anteriore, in Germania.\nAppartiene al circondario (\"Landkreis\") della Pomerania Anteriore Orientale ed \u00e8 parte della comunit\u00e0 amministrativa (\"Amt\") Anklam-Land.\nGi\u00e0 comune autonomo il 1\u00ba gennaio 2014 \u00e8 stato unito al comune di Liepen per costituire il nuovo comune di Neetzow-Liepen"}
{"id": "3577075", "revid": "767487", "url": "https://it.wikipedia.org/wiki?curid=3577075", "title": "Neu Kosenow", "text": "Neu Kosenow \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Anklam-Land."}
{"id": "3577078", "revid": "84604", "url": "https://it.wikipedia.org/wiki?curid=3577078", "title": "Condrite (meteoriti)", "text": ""}
{"id": "3577082", "revid": "287204", "url": "https://it.wikipedia.org/wiki?curid=3577082", "title": "Neuenkirchen (Anklam-Land)", "text": "Neuenkirchen \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Anklam-Land."}
{"id": "3577083", "revid": "767487", "url": "https://it.wikipedia.org/wiki?curid=3577083", "title": "Postlow", "text": "Postlow \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Anklam-Land."}
{"id": "3577093", "revid": "88740", "url": "https://it.wikipedia.org/wiki?curid=3577093", "title": "Putzar", "text": "Putzar \u00e8 una frazione del comune di Boldekow del Meclemburgo-Pomerania Anteriore, in Germania."}
{"id": "3577096", "revid": "287204", "url": "https://it.wikipedia.org/wiki?curid=3577096", "title": "Rossin", "text": "Rossin \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Anklam-Land."}
{"id": "3577097", "revid": "287204", "url": "https://it.wikipedia.org/wiki?curid=3577097", "title": "Sarnow", "text": "Sarnow \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Anklam-Land."}
{"id": "3577099", "revid": "118364680", "url": "https://it.wikipedia.org/wiki?curid=3577099", "title": "Spantekow", "text": "Spantekow \u00e8 un comune del Meclemburgo-Pomerania Anteriore, in Germania.&lt;br&gt;\nAppartiene al circondario della Pomerania Anteriore-Greifswald ed \u00e8 parte della comunit\u00e0 amministrativa (\"Amt\") di Anklam-Land."}
{"id": "3577100", "revid": "1573940", "url": "https://it.wikipedia.org/wiki?curid=3577100", "title": "Stolpe an der Peene", "text": "Stolpe an der Peene \u00e8 un comune del Meclemburgo-Pomerania Anteriore, in Germania.\nStoria.\nIl 1\u00ba dicembre 2014 il comune di Stolpe assunse la nuova denominazione di \u201cStolpe an der Peene\u201d (letteralmente: \u201cStolpe sulla Peene\u201d, dal nome dell'omonimo fiume)."}
{"id": "3577103", "revid": "767487", "url": "https://it.wikipedia.org/wiki?curid=3577103", "title": "Kelly Weekers", "text": " La Weevers, che ha partecipato al concorso in qualit\u00e0 di Miss Limburg, \u00e8 stata scelta fra le dodici concorrenti del concorso, davanti a Jill de Robles e Jill Duijves, che invece sono state scelte per rappresentare i Paesi Bassi, rispettivamente a Miss Mondo e Miss Terra.\nAl momento dell'incoronazione, Kelly Weekers era una studentessa della facolt\u00e0 di psicologia e neuroscienze presso l'universit\u00e0 di Maastricht. La modella olandese \u00e8 alta un metro e ottanta, e prima del concorso aveva gi\u00e0 lavorato come modella, sin dall'et\u00e0 di quindici anni, bench\u00e9 abbia dichiarato che la sua aspirazione sarebbe quella di lavorare nel campo dell'educazione per l'infanzia.\nIn quanto vincitrice del titolo di bellezza nazionale, Kelly Weekers ha rappresentato i Paesi Bassi in occasione di Miss Universo 2011, che si \u00e8 tenuto a S\u00e3o Paulo, in Brasile, il 12 settembre 2011. Kelly Weekers \u00e8 riuscita a classificarsi fra le prime sedici finaliste del concorso."}
{"id": "3577104", "revid": "1935652", "url": "https://it.wikipedia.org/wiki?curid=3577104", "title": "Dreamland - La terra dei sogni", "text": "Dreamland - La terra dei sogni \u00e8 un film del 2011 diretto da Sebastiano Sandro Ravagnani.\n\u00c8 uscito nelle sale italiane l'8 luglio 2011.\nTrama.\nGiacomo, un ragazzino pugliese, parte nell'immediato dopoguerra per gli Stati Uniti d'America, dove, dopo qualche anno, sar\u00e0 conosciuto col nome di \"James\". Il giovane, per\u00f2, entra nel giro delle gang. In seguito a una rissa, verr\u00e0 rimesso sulla buona strada dall'ex pugile, ora falegname, Frank.\nProduzione.\nRiprese.\nLe riprese sono state effettuate, oltre che negli Stati Uniti d'America, anche a Canosa di Puglia e a Barletta.\nCritica.\nLe impressioni sul film sono state decisamente negative, sia da parte degli esperti che del pubblico, e lo stesso \u00e8 stato definito un esempio di \"trash\" anche per la presenza di svariati \"blooper\". Il critico Massimo Bertarelli, in una sua recensione, scrive: \u00abUna recitazione da piangere e un protagonista, l'inebetito Ivano De Cristofaro, che strappa al catastrofico Alberto Tomba (\"Alex l'ariete\") il titolo di peggiore attore italiano di sempre\u00bb. Alcuni siti internet l'hanno indicato come il \u00abpi\u00f9 brutto film italiano di sempre\u00bb.\nIl lungometraggio, inoltre, dopo poco tempo \u00e8 stato addirittura ritirato dalla maggior parte delle sale che lo proiettavano a causa della scarsa affluenza. Come affermato dallo stesso regista, il film \u00e8 costato euro, ma ne ha incassati appena . Anche in virt\u00f9 di queste circostanze, e in seguito ad alcuni servizi della trasmissione \"Le Iene\", \u00e8 stato reso noto che il regista del film non avrebbe pagato alcun collaboratore, attori e sceneggiatori compresi."}
{"id": "3577106", "revid": "223320", "url": "https://it.wikipedia.org/wiki?curid=3577106", "title": "Modulo di Shanley", "text": ""}
{"id": "3577107", "revid": "310175", "url": "https://it.wikipedia.org/wiki?curid=3577107", "title": "Coniston Fells", "text": ""}
{"id": "3577116", "revid": "537927", "url": "https://it.wikipedia.org/wiki?curid=3577116", "title": "Avens flumen", "text": ""}
{"id": "3577118", "revid": "124123", "url": "https://it.wikipedia.org/wiki?curid=3577118", "title": "William Pitt Amherst", "text": "Governatore generale dell'India dal 1823 al 1828, svolse un ruolo fondamentale per l'acquisizione dei distretti di Arakan e Tenasserim da parte dell'Impero britannico al tempo della prima guerra anglo-birmana (1824-1826).\nBiografia.\nAmherst era il figlio di William Amherst, e di sua moglie, Elizabeth Paterson, figlia di Thomas Paterson. Era il pronipote di Jeffrey Amherst, I barone Amherst, e gli succedette il titolo nel 1797. \u00c8 stato educato alla Westminster School e al Christ Church.\nCarriera diplomatica.\nIn diplomazia, prest\u00f2 servizio dal 1809 al 1811 come ministro britannico presso la corte di Ferdinando I delle Due Sicilie a Palermo, successore di Drummond.\nHa ricoperto l'incarico di Lord of the Bedchamber (1815-1823) e nominato consigliere privato il 30 dicembre 1815.\nNel 1816 fu inviato come ambasciatore straordinario alla corte della dinastia Qing, al fine di stabilire relazioni commerciali pi\u00f9 soddisfacenti tra Cina e Gran Bretagna. Tuttavia la sua missione fall\u00ec in quanto Amherst rifiut\u00f2 di eseguire il \"kowtow\", l'omaggio prescritto presso la corte imperiale, consistente nel piegarsi, fino a toccare la terra con la fronte, per nove volte.\nDi ritorno dalla missione in Cina visit\u00f2 Napoleone a Sant'Elena. Quindi fu Governatore generale dell'India. In tale veste dovette affrontato la richiesta, fatta dal sovrano di Bengala, a cedere tutto il Bengala orientale; il rifiuto inglese fu causa della Prima guerra anglo-birmana che Amherst port\u00f2 a termine nel 1826 con l'annessione delle strisce di giungla costiera di Arakan e Tenasserim (entrambe nell'odierna Myanmar) e dell'Assam. Nello stesso anno venne creato conte Amherst e visconte Holmesdale, nella contea di Kent.\nMatrimoni.\nPrimo Matrimonio.\nSpos\u00f2, il 24 luglio 1800, Sarah Archer (19 luglio 1762-27 maggio 1838), figlia di Andrew Archer, barone di Umberslade, e vedova di Other Windsor, V conte di Plymouth. Ebbero quattro figli:\nSecondo Matrimonio.\nSpos\u00f2, il 25 maggio 1839, Lady Mary Sackville (30 luglio 1792-20 luglio 1864), figlia di John Sackville, III duca di Dorset e vedova del suo figliastro Other Windsor, VI conte di Plymouth. Non ebbero figli.\nMorte.\nLord Amherst mor\u00ec il 13 marzo 1857, all'et\u00e0 di 84 anni, a Knole House nel Kent, la residenza dei duchi di Dorset, una propriet\u00e0 ereditata dalla sua seconda moglie. \nRiconoscimenti.\nIl suo cognome venne dato a una citt\u00e0 birmana (ribattezzata poi \"Kyaikkami\"), a un genere di Leguminosa originaria della Birmania (\"\"Amherstia\") e a un uccello (\"Chrysolophus amherstiae\"\"); gli ultimi due dedicati formalmente alla moglie Sarah."}
{"id": "3577126", "revid": "767487", "url": "https://it.wikipedia.org/wiki?curid=3577126", "title": "Antonella Contestabile", "text": "Ala grande di 187\u00a0cm, ha giocato con Como, Montichiari e Virtus Spezia in Serie A1."}
{"id": "3577129", "revid": "287204", "url": "https://it.wikipedia.org/wiki?curid=3577129", "title": "Tuffi ai campionati mondiali di nuoto 2011 - Trampolino 3 metri sincro femminile", "text": "La competizione di tuffi dal trampolino 3 metri sincro femminile dei campionati mondiali di nuoto 2011 si \u00e8 disputata il 16 luglio 2011 allo Shanghai Oriental Sports Center di Shanghai, in Cina. La gara si \u00e8 svolta in due fasi: a mattino si \u00e8 disputato il turno eliminatorio cui hanno partecipato diciotto coppie di atlete. Le migliori dodici hanno gareggiato per le medaglie nella finale tenutasi la sera.\nRisultati.\nIn verde sono indicate le atlete ammesse alla finale."}
{"id": "3577131", "revid": "767487", "url": "https://it.wikipedia.org/wiki?curid=3577131", "title": "The Artist (film)", "text": "The Artist \u00e8 un film del 2011 scritto e diretto da Michel Hazanavicius.\nFilm muto in bianco e nero con protagonisti Jean Dujardin e B\u00e9r\u00e9nice Bejo. Ha ottenuto numerosi riconoscimenti internazionali tra cui cinque Premi Oscar, tre Golden Globe, sette BAFTA e sei C\u00e9sar.\n\u00c8 l'unico film muto insieme ad \"Ali\" (1927) che ha vinto l'Oscar al miglior film (seppure alla fine ci siano dei brevi dialoghi) e l'ultimo in bianco e nero ad averlo vinto dopo \"Schindler's List\" (1993). \u00c8 inoltre il primo film premiato dal 1956 (quando vinse \"Marty, vita di un timido\") con un rapporto di 1,33:1.\n\u00c8 stato presentato in concorso al Festival di Cannes 2011, dove Dujardin ha vinto il premio per la miglior interpretazione maschile.\nTrama.\nHollywood, 1927. George Valentin \u00e8 un grande divo del cinema muto. Un giorno, al termine della premi\u00e8re di un suo film, viene fotografato insieme a un'ammiratrice, Peppy Miller. La foto verr\u00e0 poi pubblicata sulla prima pagina di \"Variety\". Qualche tempo dopo Valentin, sul set di un suo film, ritrova la ragazza che lavora come comparsa; durante le riprese si sviluppa una forte attrazione tra i due, che per\u00f2 non si trasforma in altro.\nNel 1929, con l'avvento del sonoro, Valentin si rifiuta di recitare nelle pellicole parlate, abbandona il suo produttore Al Zimmer e decide di investire ogni suo avere nella realizzazione di un film muto tutto suo, la cui uscita nelle sale \u00e8 per\u00f2 programmata nello stesso giorno del film sonoro con protagonista Peppy Miller, la cui carriera \u00e8 in continua ascesa. Il film di George non avr\u00e0 alcun successo commerciale, mandando in rovina il divo, i cui pochi soldi rimasti sono andati perduti a causa della Grande depressione.\nNel 1931 Valentin ormai \u00e8 un attore dimenticato. Abbandonato dalla moglie, si ritrova sul lastrico ed \u00e8 costretto a vendere tutti i suoi beni all'asta. Trasferitosi in un piccolo e modesto appartamento insieme al suo fedele Jack Russell, George licenzia il suo autista Clifton, che pure lo aveva seguito fedelmente negli anni a dispetto dei rovesci finanziari. Un giorno, in preda all'alcol e alla disperazione, d\u00e0 fuoco alle pellicole dei suoi film e nella stanza si sviluppa velocemente un pericoloso incendio. Il suo cane scappa e riesce a far salvare il padrone richiamando l'attenzione di un poliziotto. Quando George si risveglia, si ritrova nella casa di Peppy Miller e scopre che \u00e8 stata proprio l'attrice, da sempre innamorata di lui, ad acquistare i suoi beni all'asta. Rifiutando per orgoglio l'amore di chi lo ha salvato, George torna a casa sua e sta per suicidarsi, ma Peppy, che ha intuito le sue intenzioni, giunge in tempo per salvarlo.\nDesiderosa che George Valentin torni a lavorare, Peppy va da Al Zimmer e minaccia di lasciare la sua compagnia se il produttore non riprende George. Zimmer accetta con entusiasmo dopo aver assistito al duetto di danza proposto da Peppy e George, che possono cos\u00ec riunirsi da protagonisti sulle scene cinematografiche, cimentandosi in un nuovo genere: il musical.\nProduzione.\nSebbene sia in bianco e nero, il film \u00e8 stato girato a colori. Per dargli un ulteriore aspetto che ricordasse i film muti degli anni venti \u00e8 stato girato con una frequenza pi\u00f9 bassa dei fotogrammi per secondo, 22 invece dei consueti 24. Le riprese sono durate 35 giorni e si sono svolte interamente a Los Angeles. Il budget del film \u00e8 stato di 15 milioni di dollari.\nLe riprese nella casa di Peppy Miller si sono svolte in quella che un tempo fu la residenza dell'attrice Mary Pickford.\nLa colonna sonora \u00e8 stata registrata dalla Brussels Philharmonic nello Studio 4 della Maison de la Radio di Bruxelles.\nDistribuzione.\nIl film \u00e8 stato presentato in anteprima al Festival di Cannes 2011 il 15 maggio 2011. Nelle sale cinematografiche francesi \u00e8 uscito il 12 ottobre a cura della Warner Bros. France. La Weinstein Company si \u00e8 aggiudicata i diritti per la distribuzione negli Stati Uniti d'America, dove \u00e8 uscito il 25 novembre, nel Regno Unito e in Australia. In Italia la pellicola \u00e8 stata distribuita dalla BiM Distribuzione il 9 dicembre. Dopo il trionfo degli Oscar la BiM Distribuzione ha deciso di ridistribuire il film in 115 copie, a partire dal 2 marzo 2012.\nAccoglienza.\nIncassi.\nAl 27 maggio 2012 il film ha incassato 44.585.292 dollari negli Stati Uniti e 133.346.466 globalmente. In Italia ha incassato 88.409 euro nel weekend d'apertura e, al 6 maggio 2012, 3.681.325 in totale."}
{"id": "3577135", "revid": "287204", "url": "https://it.wikipedia.org/wiki?curid=3577135", "title": "Porfina", "text": "La porfina \u00e8 un macrociclo eterociclico costituito da quattro subunit\u00e0 di pirrolo legate tramite quattro ponti metinici =CH- posti in posizione alfa rispetto all'azoto dell'eterociclo. Possedendo un totale di 22 elettroni \u03c0 delocalizzati, 18 dei quali sono impiegati in legami coniugati, la porfina rappresenta un composto aromatico eterociclico. I derivati della porfina, detti genericamente porfirine sono composti chimici dall'importante ruolo biologico."}
{"id": "3577136", "revid": "767487", "url": "https://it.wikipedia.org/wiki?curid=3577136", "title": "Simona Albertazzi", "text": "Ala-centro di , ha giocato con Taranto e Montichiari in Serie A1."}
{"id": "3577141", "revid": "290948", "url": "https://it.wikipedia.org/wiki?curid=3577141", "title": "Massa lineare", "text": ""}
{"id": "3577149", "revid": "339392", "url": "https://it.wikipedia.org/wiki?curid=3577149", "title": "Uccial\u00ec", "text": ""}
{"id": "3577152", "revid": "547034", "url": "https://it.wikipedia.org/wiki?curid=3577152", "title": "Afro-rock", "text": "L\u2032afro-rock \u00e8 un genere di musica dance di origini africane che ebbe una buona popolarit\u00e0 negli anni settanta con gruppi come i Monomono, gli Osibisa, Alhaji K. Frimpong e gli Assagai. Si basa soprattutto su strumenti elettrici a corda occidentali (chitarra e basso elettrico) e sugli effetti della chitarra, ma fa largo uso anche di tastiere elettroniche e sintetizzatori.\nLa struttura del sound \u00e8 prevalentemente occidentale e si amalgama ad elementi tipici della musica africana ed afro-cubana, in particolar modo alla sezione ritmica, che spesso comprende congas, claves, shekere, campane e fischietti, ed alla parte vocale, che viene di solito rappresentata in lingua africana con inflessioni tipiche della musica rock e funky.\nL\u2032afro-rock ha diverse analogie con l\u2032afrobeat."}
{"id": "3577153", "revid": "599013", "url": "https://it.wikipedia.org/wiki?curid=3577153", "title": "Sebasti\u00e1n Miranda", "text": "Carriera.\nInizi.\nMiranda ha iniziato la sua carriera professionistica nel 1996 dopo l'ingresso nelle giovanili dell'Uni\u00f3n Espa\u00f1ola. Nel 1998 \u00e8 stato chiamato in prima squadra, allenata da Guillermo Y\u00e1var. Nella stagione 1999 ci fu l'arrivo del nuovo allenatore Juvenal Olmos, che lo mand\u00f2 in prestito al \u00d1ublense, che allora militava in seconda divisione, per poter acquisire esperienza per giocare in prima squadra; vi rimase per due anni. Nel 2001 torn\u00f2 all'Uni\u00f3n Espa\u00f1ola, in preparazione per la stagione 2001 in prima divisione. Ha fatto il suo debutto in prima squadra contro il Colo-Colo, diventando uno degli elementi portanti del club per quanto riguarda il settore difensivo. Tuttavia, nel 2005 concord\u00f2 di essere ceduto in prestito al club austriaco del Red Bull Salisburgo per il resto della stagione 2005-2006.\nUniversidad Cat\u00f3lica.\nNel 2006 si trasferisce all'Universidad Cat\u00f3lica, in cui debutta durante il torneo di Clausura. Sfortunatamente sub\u00ec un grave infortunio al ginocchio destro, che lo tenne fuori dai giochi per 9 mesi. Ha fatto il suo ritorno durante il Clausura 2007 dove ha fatto 11 presenze, di cui 4 dalla panchina.\nRitorno all'Uni\u00f3n Espa\u00f1ola.\nNel 2008 torna all'Uni\u00f3n Espa\u00f1ola, in cui era diventato titolare inamovibile. Dopo il ritiro di Jos\u00e9 Luis Sierra, prima del torneo di Apertura 2009, venne nominato come nuovo capitano del club. Nel 2009 aiut\u00f2 il club cileno a qualificarsi per la Copa Sudamericana 2009, dove vennero eliminati dal V\u00e9lez S\u00e1rsfield ai quarti di finale. Ha continuato la sua permanenza al club come capitano fino alla fine del torneo di Clausura 2010.\nColumbus Crew.\nIl 24 dicembre 2010 il club di Santiago ha affermato sul suo sito web il trasferimento di Miranda al Columbus Crew, della Major League Soccer. Ha fatto il suo debutto con la Crew il 22 febbraio 2011, nella partita dei quarti di finale della CONCACAF Champions League contro il Real Salt Lake. Ha fatto la sua prima presenza in Major League Soccer il 19 marzo 2011 contro il DC United nella gara inaugurale della stagione."}
{"id": "3577163", "revid": "2183875", "url": "https://it.wikipedia.org/wiki?curid=3577163", "title": "Foriere maggiore dei sacri palazzi apostolici", "text": "Il Foriere maggiore dei sacri palazzi apostolici (lat. \"forerius major\"; \"suppellectilis pontificiae domus procuratorem\") detto anche Foriere maggiore del papa, era il primo ufficiale palatino della Famiglia Pontificia dopo il Monsignor Maggiordomo, di cui assumeva le funzioni in caso di assenza e vacanza, e il secondo cameriere segreto laico partecipante di spada e cappa, dopo il Gran Maestro del Sacro Ospizio, che veniva nominato a vita a discrezione del papa almeno dai tempi di Giulio III e Paolo IV previo giuramento nelle mani dello stesso pontefice.\nFunzioni.\nA lui era affidata, con un mensile di 74 scudi circa, la custodia dei Palazzi Apostolici del Vaticano e del Quirinale, la custodia della floreria apostolica (ossia del guardaroba pontificio comprensivo di ogni genere di arredo suppellettile e masserizia ivi contenuto), l'organizzazione dei viaggi e delle villeggiature del papa allestendone gli alloggi, e la direzione della conduzione della sedia gestatoria. &lt;br&gt;\nDignit\u00e0 concessa originariamente a varie famiglie della nobilt\u00e0 romana o acquisite come tali come i Patrizi Chigi Montoro, i Massimo e i Capponi, fin\u00ec per essere costantemente affidata alla famiglia Sacchetti fino al 1968, quando papa Paolo VI abol\u00ec le cariche laiche pontificie di natura ereditaria."}
{"id": "3577164", "revid": "478814", "url": "https://it.wikipedia.org/wiki?curid=3577164", "title": "Afro rock", "text": ""}
{"id": "3577166", "revid": "1825453", "url": "https://it.wikipedia.org/wiki?curid=3577166", "title": "FC Monteponi Iglesias", "text": "L'Associazione Sportiva Dilettantistica FC Monteponi Iglesias, nota semplicemente come Monteponi Iglesias \u00e8 una societ\u00e0 calcistica italiana con sede nella citt\u00e0 di Iglesias, attualmente militante nel campionato di Promozione Sardegna.\nStoria.\nIl Gruppo Sportivo Monteponi \u00e8 sorto come continuatore dell'attivit\u00e0 semisportiva svolta fino ad allora dall'Associazione \"Santa Barbara\", un'associazione fondata all'inizio del 1923 per organizzare le feste in onore della patrona dei minatori, e nel cui programma erano comprese manifestazioni a carattere competitivo, spettacolare e folkloristico, quali le corse dei cavalli a pariglia, degli asinelli, corse nei sacchi, gare ciclistiche e di podismo, l'albero della cuccagna, i tornei di carta forbici sasso, i fuochi artificiali ecc.\nCome primo presidente dell'Associazione Santa Barbara venne nominato l'ing. Andrea Binetti e come segretario il sig. Francesco Wuerth.\nNell'intento di dare un carattere continuativo alle manifestazioni sportive e contemporaneamente nell'intento di offrire possibilit\u00e0 di svago alla giovent\u00f9, agli sportivi locali e alle maestranze delle miniere, fu fondato nel quadro dell'Associazione Santa Barbara, verso la fine del 1925, il \"Gruppo Sportivo Monteponi\" alla cui presidenza fu confermato Andrea Binetti, e come segretario Francesco Wuerth.\nMa per giocare al calcio e fare dell'atletica era necessario avere del terreno adatto, sul quale costruire un campo sportivo a dimensioni regolamentari e, ad Iglesias non ve ne erano disponibili nelle immediate vicinanze.\nSu richiesta dell'Associazione Santa Barbara, la Societ\u00e0 di Monteponi diede il suo benestare per la costruzione sul proprio terreno presso le \"Case Operaie\" di Via Cattaneo, di un campo sportivo che fu realizzato scavando nella roccia e su un terreno a pendio.\nSotto la pressione di dirigenti sportivi si costru\u00ec tra la fine del 1925 e l'inizio del 1926 un campo in terra battuta con fondo duro, che permise la realizzazione del campo di calcio di dimensioni minime, ma corrispondenti ai regolamenti della F.I.G.C., campo di calcio che venne successivamente recintato e provvisto di una tribuna. Gli spogliatoi invece vennero allestiti in una delle Case Operaie contigue al campo sportivo.\nAlle partite di calcio si alternarono altre gare sportive, quali gare di podismo, corsa a piedi, corse in bicicletta ecc. Gli atleti iglesienti presero parte a diversi campionati sardi.\nPer i centri minori della zona iglesiente furono organizzate manifestazioni di \"sana propaganda sportiva\", includendo nei programmi gare di altre discipline sportive, in localit\u00e0 come Buggerru, Portoscuso, Gonnesa, la Miniera di S.Giovanni, Carloforte, Domusnovas, S.Antioco ecc.\nMolti furono i giovani delle miniere di Campopisano e Monteponi che si cimentarono nel nuovo campo sportivo, che venne inaugurato il 20 giugno 1948 in sostituzione del vecchio campo di Via Cattaneo.\nLa Monteponi partecip\u00f2 a sette campionati consecutivi di IV Serie fra il 1952 e il 1959, a cui seguirono degli anni pi\u00f9 difficili.\nRitornata nei semiprofessionisti (Serie D) nel 1969 retrocedette subito, per poi ritornare in Serie D nel 1972 e rimanerci per dieci stagioni consecutive, fino alla stagione 1981-82, nella quale arriv\u00f2 16\u00aa in Interregionale e venne retrocessa. Riusc\u00ec ancora a giocare in Interregionale la stagione 1988-1989, e nel Campionato Nazionale Dilettanti nel 1993-1994: in entrambe le stagioni l'esperienza dur\u00f2 un anno.\nSeguirono poi, a partire dalla stagione 1994-1995, dieci stagioni consecutive nel campionato di Eccellenza regionale, fra le quali sono da segnalare le stagioni 1994-1995, 1995-1996 e 2001-2002 che la portano ad affrontare gli spareggi nazionali per la promozione al Campionato Nazionale Dilettanti.\nNella stagione 2001-2002, la partita di andata giocata in casa contro la Sangiustese vide gli iglesienti vittime di un errore arbitrale, cio\u00e8 la mancata espulsione di un avversario per doppia ammonizione, avversario che poi riusc\u00ec anche a marcare una rete. La Monteponi fece ricorso, ma la FIGC lo respinse per inammissibilit\u00e0 della prova TV e la partita fu considerata valida.\nSeguono anni che vedono tre retrocessioni in quattro stagioni, facendo ritorno in Promozione regionale nel campionato 2008-2009. Da segnalarsi la vittoria nel Campionato Regionale Juniores nella stagione 2003/2004. Le finali Nazionali a cui partecipa la compagine rossobl\u00f9 terminano per\u00f2 al primo turno, con la doppia sconfitta contro i futuri campioni Nazionali del Tor Di Quinto (1-4 e 2-0).\nAl termine del campionato di Promozione 2009-2010 la squadra retrocede in Prima Categoria. Dopo due quarti posti e un quinto posto nel girone B di Prima Categoria regionale, il presidente Marco Pintus si dimette e il nuovo consiglio direttivo elegge Sandro Foti nuovo numero uno del sodalizio. Viene confermato Direttore Generale Stefano Canu. La stagione 2013-2014 regala la promozione nel campionato di Promozione dopo essersi classificati al primo posto nel girone B sardo di Prima Categoria."}
{"id": "3577170", "revid": "486946", "url": "https://it.wikipedia.org/wiki?curid=3577170", "title": "50 documenti primari", "text": ""}
{"id": "3577175", "revid": "767487", "url": "https://it.wikipedia.org/wiki?curid=3577175", "title": "Per sfortuna che ci sei", "text": "Per sfortuna che ci sei (\"La Chance de ma vie\") \u00e8 un film del 2010 diretto da Nicolas Cuche e con protagonisti Virginie Efira e Fran\u00e7ois-Xavier Demaison.\nIl film \u00e8 stato proiettato in anteprima al Festival du film de La R\u00e9union il 5 novembre 2010 ed \u00e8 stato successivamente distribuito nelle sale francesi a partire dal 5 gennaio 2011. In Italia \u00e8 distribuito a partire dal 13 luglio 2011.\nTrama.\nJulien Monnier \u00e8 un brillante consulente matrimoniale, ma nonostante questo non riesce ad avere un rapporto stabile con una donna, perch\u00e9 ogni volta che esce con qualcuna questa \u00e8 vittima di qualche strano incidente. Un giorno per\u00f2 incontra Johanna Sorini di cui si innamora e perci\u00f2 l'uomo fa di tutto per trovare una soluzione al suo problema.\nRemake.\nNel 2013 \u00e8 stato realizzato un remake italiano del film, intitolato \"Stai lontana da me\", per la regia di Alessio Maria Federici. Protagonisti dell'adattamento italiano sono Enrico Brignano e Ambra Angiolini."}
{"id": "3577178", "revid": "1442080", "url": "https://it.wikipedia.org/wiki?curid=3577178", "title": "Estoril Open 2000 - Doppio femminile", "text": "Il doppio femminile del torneo di tennis Estoril Open 2000, facente parte del WTA Tour 2000, ha avuto come vincitrici Tina Kri\u017ean e Katarina Srebotnik che hanno battuto in finale Amanda Hopmans e Cristina Torrens Valero 6\u20130, 7\u20136(9)."}
{"id": "3577179", "revid": "110157", "url": "https://it.wikipedia.org/wiki?curid=3577179", "title": "A Republikanska futbolna grupa 1958", "text": "La A Republikanska futbolna grupa 1958 fu la 34\u00aa edizione della massima serie del campionato di calcio bulgaro disputato tra il 8 marzo e il 6 luglio 1958 e concluso con la vittoria del CSKA Septemvriysko zname Sofia, al suo ottavo titolo e quinto consecutivo.\nCapocannonieri del torneo furono Dobromir Tashkov e Georgi Arnaudov, rispettivamente del PFC Slavia Sofia e del PFC Spartak Varna, con 9 reti.\nFormula.\nFu l'ultima edizione disputata secondo il calendario in vigore nei paesi del nord Europa, dalla primavera all'autunno. Per permettere il ritorno alla formula autunno-primavera, in modo da favorire i club impegnati in Europa, fu giocato solo il girone di andata tra le dodici partecipanti.\nData la particolare e rapida calendarizzazione di questo torneo, in questa occasione non ci furono n\u00e9 retrocessioni, n\u00e9 qualificazioni alle coppe europee."}
{"id": "3577197", "revid": "1310927", "url": "https://it.wikipedia.org/wiki?curid=3577197", "title": "Bernardo A\u00f1or (calciatore 1988)", "text": ""}
{"id": "3577201", "revid": "1442080", "url": "https://it.wikipedia.org/wiki?curid=3577201", "title": "Challenger of Boca Raton 2009 - Doppio", "text": "Il tabellone di doppio del Challenger of Boca Raton 2009, torneo di tennis che faceva parte del circuito ITF Women's Circuit nell'ambito dell'ITF Women's Circuit 2009, \u00e8 stato vinto dalla russa Alina \u017didkova e dalla bielorussa Dar'ja Kustova (tds n. 4). In finale hanno sconfitto la statunitense Kimberly Couts e la canadese Sharon Fichman con il punteggio di 6-4, 6-2.\nAltre giocatrici.\nGiocatrici passate dalle qualificazioni:\nGiocatrici entrate in tabellone con una Wild Card:"}
{"id": "3577202", "revid": "158913", "url": "https://it.wikipedia.org/wiki?curid=3577202", "title": "Ronchi di Massa", "text": ""}
{"id": "3577204", "revid": "86599", "url": "https://it.wikipedia.org/wiki?curid=3577204", "title": "Premio Heinrich Wieland", "text": "Il premio Heinrich Wieland \u00e8 un riconoscimento annuale per ricerche sui lipidi nei campi della chimica, biochimica, fisiologia e medicina. \u00c8 sponsorizzato dalla Boehringer Ingelheim, ed \u00e8 dedicato al premio Nobel Heinrich Otto Wieland"}
{"id": "3577206", "revid": "1573940", "url": "https://it.wikipedia.org/wiki?curid=3577206", "title": "Convento di Sant'Elia", "text": "Il convento di Sant'Elia \u00e8 un complesso architettonico religioso di Trepuzzi.\nFu costruito nel 1575 per volont\u00e0 del barone di Campi Luigi Maria Paladini, il quale volle nel suo territorio una comunit\u00e0 di Cappuccini. Il complesso conventuale sorse su preesistenze monastiche basiliane e normanne e riprende i semplici canoni costruttivi imposti dall'ordine francescano. Soppresso nel 1811 in seguito all'ordinanza murattiana, il convento fu chiuso e incamerato dallo Stato e successivamente acquistato da privati.\nNel 2002 i comuni di Campi Salentina, Squinzano e Trepuzzi hanno sottoscritto un accordo per la gestione associata finalizzata al recupero e alla fruizione del monumento. Alla struttura conventuale, costituita dal chiostro, dal refettorio, dalla foresteria e dalle celle per i monaci, \u00e8 addossata una chiesa di modeste dimensioni restaurata nel 2008. Il restauro ha riportato alla luce le spoglie di alcuni frati, poi traslate nel convento dei frati Cappuccini di Campi Salentina."}
{"id": "3577207", "revid": "124347091", "url": "https://it.wikipedia.org/wiki?curid=3577207", "title": "Serie A \u00c9lite 2011-2012", "text": "La Serie A \u00c9lite 2011-2012 \u00e8 stata la 43\u00aa edizione del massimo campionato nazionale italiano di pallamano maschile.\nEsso \u00e8 stato organizzato direttamente, come di consueto, dalla Federazione Italiana Giuoco Handball.\nLa squadra campione in carica era il Conversano.\nFormula.\nStagione regolare.\nA partire dalla stagione 2011/2012&lt;ref name=\"Vademecum 11/12\"&gt;&lt;/ref&gt; il campionato si \u00e8 svolto tra 12 squadre che si sono affrontate in una fase iniziale a girone unico, con partite di andata e ritorno.\nPer ogni incontro i punti assegnati in classifica sono cos\u00ec determinati:\nAl termine della stagione regolare si qualificano per i play off scudetto le squadre classificate dal 1\u00ba all'8\u00ba posto; le squadre classificate all'11\u00ba e 12\u00ba posto retrocedono in serie A1.\nPlay off scudetto.\nLe squadre classificate dal 1\u00ba all'8\u00ba posto in classifica al termine della fase regolare hanno partecipato ai play off scudetto, che si sono disputate con la formula ad eliminazione diretta dei quarti di finale, semifinali e finale 1\u00ba-2\u00ba posto, al meglio delle tre gare.\nLa prima gara si \u00e8 disputata in casa della squadra meglio classificata nella fase regolare (primo capoverso dell'art. 17 del R.A.S.F.).\nLa squadra 1\u00aa classificata al termine dei play off \u00e8 stata proclamata campione d'Italia.\nStagione regolare.\nClassifica.\nLegenda:"}
{"id": "3577211", "revid": "3115", "url": "https://it.wikipedia.org/wiki?curid=3577211", "title": "Glauco di Salle", "text": "Biografia.\nGlauco di Salle dichiar\u00f2 (negli anni settanta) di essere un figlio segreto del duce e della veneziana Bianca Ceccato, allora segretaria del \"Popolo d'Italia\", periodico diretto da Mussolini negli anni venti. Il drammaturgo non fu per\u00f2 mai riconosciuto e ancora oggi la sua vicenda non \u00e8 molto chiara per diversi aspetti.\nNacque a Milano e qui svolse varie professioni: venditore di impermeabili, traduttore, correttore di tesi di laurea, giornalista e, infine, dirigente della Mondadori Press fino al 1976.\nDopo la sua prima commedia, \"Cinque anni di sogno\", scrisse una trentina di drammi molto apprezzati anche all'estero perch\u00e9 diffusi dalla radio del Canton Ticino.\nMor\u00ec a Milano nel 2000 all'et\u00e0 di 80 anni a seguito di un infarto.\nLa sua opera \"Dell'amaro dell'amore\" ha vinto il Premio Vallecorsi 2000."}
{"id": "3577213", "revid": "6923", "url": "https://it.wikipedia.org/wiki?curid=3577213", "title": "Yas Marina Circuit", "text": ""}
{"id": "3577214", "revid": "6923", "url": "https://it.wikipedia.org/wiki?curid=3577214", "title": "Valencia Street Circuit", "text": ""}
{"id": "3577215", "revid": "1465710", "url": "https://it.wikipedia.org/wiki?curid=3577215", "title": "Deep Cuts, Volume 1 (1973-1976)", "text": "Deep Cuts, Volume 1 (1973-1976) \u00e8 una raccolta del gruppo musicale britannico Queen, pubblicata il 14 marzo 2011 dalla Island Records e dalla Universal Music Group.\nDescrizione.\nUscita in occasione del quarantennale della band e della rimasterizzazione in digitale di tutti i loro album, la raccolta contiene i brani meno noti del gruppo appartenenti ai primi cinque album in studio pubblicati tra il 1973 e il 1976 (\"Queen\", \"Queen II\", \"Sheer Heart Attack\", \"A Night at the Opera\" e \"A Day at the Races\")."}
{"id": "3577220", "revid": "223320", "url": "https://it.wikipedia.org/wiki?curid=3577220", "title": "Sommommolo", "text": ""}
{"id": "3577226", "revid": "113757", "url": "https://it.wikipedia.org/wiki?curid=3577226", "title": "Legislazione italiana sulle cave e miniere", "text": ""}
{"id": "3577228", "revid": "599523", "url": "https://it.wikipedia.org/wiki?curid=3577228", "title": "Sviluppo di Windows Vista", "text": "Lo sviluppo di Windows Vista inizi\u00f2 nel maggio 2001 e termin\u00f2 nel novembre 2006. Il nome in codice del progetto di sviluppo era Longhorn.\nDurante le prime fasi di sviluppo di Windows Vista, caratterizzate da miglioramenti e aggiornamenti di Windows XP, Microsoft mantenne un discreto riserbo sul progetto, rivolgendo l'attenzione per lo pi\u00f9 a Windows XP e Windows Server 2003, e solo dopo l'uscita di quest'ultimo, alla WinHEC 2003, ne mostr\u00f2 per la prima volta al pubblico una build.\nTuttavia, nel 2003 il progetto prese una piega inaspettata: Windows Longhorn inizi\u00f2 infatti a discostarsi sempre di pi\u00f9 da Windows XP, acquisendo nuove funzionalit\u00e0 e tecnologie originariamente previste per Windows Blackcomb. Dopo la \"estate dei worm\" 2003, Microsoft cambi\u00f2 le proprie priorit\u00e0 di sviluppo, reimpiegando buona parte del \"team\" di sviluppo di Windows Longhorn nello sviluppo di nuovi \"Service Pack\" per Windows XP e Windows Server 2003.\nPreoccupata per i ritardi e temendo un \"feature creep\", Microsoft annunci\u00f2 il 27 agosto 2004 di voler apportare importanti cambiamenti a Windows Longhorn. Lo sviluppo di Windows Longhorn ripart\u00ec fondamentalmente da zero: basandosi questa volta sul codice di Windows Server 2003, vennero reintrodotte unicamente le funzionalit\u00e0 destinate veramente alla realizzazione del nuovo sistema operativo. Cos\u00ec, alcune delle funzionalit\u00e0 annunciate in precedenza, come \"WinFS\" e NGSCB, furono abbandonate o rimandate.\nNel luglio 2005 Microsoft stabil\u00ec il nome definitivo del nuovo sistema operativo, Windows Vista. Tra il settembre 2005 e l'ottobre 2006, Microsoft rese disponibili alcune \"Community Technologies Preview\" (CTP) per i \"beta tester\", due \"Release Candidate\" per gli utenti che si registravano gratuitamente al \"Customer Preview Program\" (CPP), e alcune build (\"Beta 2\", \"Pre-RC1\", \"Pre-RC2\") come download pubblici dal proprio sito Web.\nLo sviluppo di Windows Vista si concluse l'8 novembre 2006 con l'annuncio della pubblicazione della \"Release to manufacturing\" (RTM) di Windows Vista da parte di James Allchin, il co-presidente del \"team\" per lo sviluppo di Windows.\nSviluppo RTM: dalle prime fasi al reset di sviluppo.\n2001-2002: Le prime fasi di sviluppo.\nIl 10 febbraio 2000, Microsoft annunci\u00f2 di aver pianificato per la fine del 2002, come successore di Windows XP, una nuova \"major release\" di Windows dal nome in codice Blackcomb (oggi nota come Windows 7). Tuttavia, il 24 luglio 2001 Microsoft rivel\u00f2 che Windows Blackcomb era stato rimandato al 2005, e che sarebbe stato preceduto da una \"minor release\" intermedia prevista per il 2003 dal nome in codice Longhorn. Il progetto di sviluppo di Windows Longhorn era gi\u00e0 stato avviato nel maggio 2001, ancora prima della pubblicazione di Windows XP.\nI primi prototipi vennero gi\u00e0 dimostrati alla fine di luglio da Steven Guggenheimer al Financial Analysts Meeting 2001: indicandolo ancora con il nome \"Blackcomb\", egli mostr\u00f2 in anteprima una nuova schermata iniziale, una nuova barra laterale (comparsa poi nella build 3683), una nuova finestra per la gestione delle immagini (la cui interfaccia \u00e8 simile a quella di Esplora risorse nelle prime build) e un nuovo calendario.\nUn primo ritardo venne annunciato da James Allchin il 16 aprile 2002, alla WinHEC 2002: Windows Longhorn venne rinviato alla seconda met\u00e0 del 2004. Alla conferenza Microsoft non parl\u00f2 molto di Windows Longhorn, ma si limit\u00f2 ad annunciare che avrebbe incluso nuove API gestite, una nuova architettura grafica (allora detta \"Longhorn Graphics Architecture\"), tecnologie \"peer-to-peer\" e nuove tecnologie di archiviazione basate su SQL Server.\nIl 12 novembre 2002, Microsoft annunci\u00f2 di aver pianificato una versione di Windows Longhorn solo \"desktop\" e una versione di Windows Blackcomb solo \"server\".\n2003: Una nuova tecnologia.\nNel marzo 2003, Microsoft consegn\u00f2 privatamente agli sviluppatori del \"campus\" di Redmond una versione di anteprima di Windows Longhorn, raccogliendo critiche e consensi.\nIl 7 maggio 2003, alla WinHEC 2003, Will Poole annunci\u00f2 un ulteriore rinvio della data di pubblicazione di Windows Longhorn al 2005. Microsoft disse che Windows Longhorn avrebbe implementato la nuova architettura \"Next-Generation Secure Computing Base\" (NGSCB) (precedentemente nota con il nome in codice \"Palladium\"), che avrebbe incrementato la sicurezza e la privacy degli utenti, e le API \"Avalon\", che avrebbero sostituito le API GDI nella gestione grafica dei controlli nelle finestre. Venne inoltre garantito il supporto alla masterizzazione su tutti i formati di DVD.\nAlla conferenza, Microsoft dimostr\u00f2 per la prima volta pubblicamente una build di Windows Longhorn, la build 4015, focalizzando l'attenzione sugli effetti animati e di trasparenza elaborati dal nuovo \"Desktop Window Manager\" (DWM), basato sulle API \"Direct3D\" anzich\u00e9 su quelle GDI, che avrebbe potuto sfruttare appieno la potenza grafica delle nuove schede video con supporto a DirectX 9 e i nuovi schermi ad elevate densit\u00e0 e risoluzioni. Steve Ball, un \"program manager\" di Microsoft, mostr\u00f2 inoltre alcuni prototipi della nuova interfaccia utente \"Windows Aero\": una \"tile\" nella barra laterale per il controllo volume specifico per ogni dispositivo audio e per ogni applicazione, la nuova interfaccia \"Hardware e dispositivi\" con una dettagliata finestra delle propriet\u00e0 del dispositivo, una finestra migliorata per le opzioni di esecuzione automatica delle periferiche multimediali, e i nuovi \"applet\" del Pannello di controllo \"Preferenze audio e video\" e \"Gestione sincronizzazione\".\nIl 24 luglio 2003, al Financial Analysts Meeting 2003, Microsoft conferm\u00f2 ufficialmente precedenti voci sull'aggiunta nella \"roadmap\" di una versione \"server\" di Windows Longhorn, che avrebbe seguito di qualche mese la versione \"desktop\".\n2004.\nNel maggio 2004, Microsoft cambi\u00f2 i suoi piani per includere in Longhorn la tecnologia \"Next-Generation Secure Computing Base\" (NGSCB). La tecnologia, meglio nota con il suo nome in codice originale \"Palladium\", ricevette molte critiche da analisti, specialisti della sicurezza e ricercatori, e venne spesso citata da sostenitori di sistemi operativi non Microsoft come un motivo per migrare alla loro piattaforma preferita. Ross J. Anderson, per esempio, pubblic\u00f2 un documento, raccogliendo molte di queste lamentele e critiche in una analisi pi\u00f9 ampia su \"Trusted Computing\". Tenuto conto della grande quantit\u00e0 di reazioni negative non solo da parte degli analisti, ma da parte dei clienti aziendali e dei sviluppatori software, Microsoft abbandon\u00f2 molti aspetti del progetto NGSCB per un periodo di tempo indefinito. L'unico aspetto di NGSCB incluso successivamente nella versione finale del sistema operativo fu \"BitLocker\", una tecnologia per la crittografia delle unit\u00e0 che poteva utilizzare un chip \"Trusted Platform Module\" per facilitare l'avvio sicuro e per proteggere i dati dell'utente.\nBuild di sviluppo note.\n\"Milestone 3\".\nBuild 3663.\nLa build 3663 \u00e8 la prima build nota di Windows Longhorn. Alcuni \"screenshot\" trapelati il 19 ottobre 2002 mostravano:\nBuild 3670.\nDella build 3670 trapelarono alcuni \"screenshot\" che mostravano:\nBuild 3683.\nLa build 3683 fu la prima build di Windows Longhorn a trapelare tramite Internet (il 19 novembre 2002), e fu la prima a riportare il nome Longhorn XP Professional. Visivamente molto simile a Windows XP, mostrava per la prima volta:\nDiverse nuove funzionalit\u00e0 comparvero in Esplora risorse:\nBuild 3706.\nLa build 3706, trapelata il 22 maggio 2006, \u00e8 la prima nota ad includere:\nBuild 3713.\nLa build 3713, trapelata il 26 aprile 2011, \u00e8 la prima nota ad includere:\nBuild 3718.\nLa build 3718, trapelata il 20 aprile 2004, \u00e8 la prima nota ad includere:\n\"Milestone 4\".\nBuild 4001.\nLa build 4001, trapelata il 21 gennaio 2013, \u00e8 la prima nota ad includere:\nBuild 4002.\nLa build 4002, trapelata il 31 gennaio 2020, includeva un nuovo sfondo del desktop. Scomparve temporaneamente il nuovo programma di installazione con interfaccia grafica.\nBuild 4008.\nLa build 4008, consegnata privatamente a un ristretto gruppo di sviluppatori e trapelata il 28 febbraio 2003 dopo qualche mese di discrezione da parte di Microsoft, \u00e8 la prima nota ad includere:\nBuild 4011.\nLa build 4011, trapelata il 21 luglio 2006, \u00e8 la prima nota ad includere:\n\"Milestone 5\".\nBuild 4015 main.\nLa build 4015 main, trapelata il 25 aprile 2003, \u00e8 la prima nota ad includere:\nQuesta build era afflitta da problemi di uso eccessivo di memoria piuttosto gravi, dovuti soprattutto al \"file system\" \"WinFS\".\nBuild 4015 Lab06_n.\nLa build 4015 Lab06_n fu la prima build di Windows Longhorn ad essere mostrata pubblicamente da Microsoft, alla WinHEC 2003 (6-8 maggio 2003). Alla conferenza, vennero dimostrate le potenzialit\u00e0 del nuovo \"Desktop Composition Engine\" (DCE): con l'aiuto di \"script\" contenuti in file \"batch\", vennero mostrati in azione numerosi effetti animati applicati su tutti gli elementi della \"shell\" di Windows, compresa la barra delle applicazioni, e venne esaminata la funzionalit\u00e0 di ridimensionamento dinamico in scala delle finestre a seconda della densit\u00e0 dello schermo.\nBuild 4029 main.\nLa build 4029 main, trapelata il 14 settembre 2003, \u00e8 la prima build nota ad includere:\nDiverse stringhe di testo relative alle informazioni sul sistema operativo apparivano scherzosamente convertite nel linguaggio pig latin: ad esempio, la finestra delle propriet\u00e0 del sistema visualizzava il testo \"icrosoftMay onghornLay omeHay ditionEay ersionVay 2003\", che stava per \"Microsoft Longhorn Home Edition Version 2003\". Microsoft pi\u00f9 tardi spieg\u00f2 che si trattava semplicemente di un codice di prova per rendere pi\u00f9 semplice e veloce la modifica del nome del prodotto e del numero di versione in tutte le aree del sistema operativo.\n\"Milestone 6\".\nLa build 4029 Lab06_n (compilata il 29 giugno 2003) era simile alla 4029 con miglioramenti minori.\nLa build 4033 main (compilata il 17 luglio 2003) era simile alla 4029, ma conteneva alcuni miglioramenti della interfaccia utente, compreso un tema \"Plex\" aggiornato.\nLa build 4039 (compilata il 24 agosto 2003) trapel\u00f2 il 22 agosto 2007. Questa build includeva \"Phodeo\", una visualizzazione 3D per le foto, una versione completa del \"Desktop Composition Engine\" (DCE) e un effetto vetro. Questa fu l'ultima build ad includere il tema \"Plex\".\n\"Milestone 7\".\nLa build 4042 Lab06_n (compilata il 9 settembre 2003) fu probabilmente la prima build ad adottare il tema \"Slate\" (Lab06) anzich\u00e9 il tema \"Plex\" (winmain) visto nelle build precedenti. Tuttavia, persisteva ancora l'effetto trasparente di \"Aero\" della build 4039. La parola \"My\" fu rimossa da \"My Computer\" (\"Risorse del computer\") e da \"My Network Places\" (\"Risorse di rete\").\nLa build 4050 private/lab06_demo (compilata il 18 ottobre 2003) venne mostrata al TechEd 2004 in Israele e fu una delle molte build numerate con 4050 utilizzate nelle \"demo\" di Microsoft, in particolare alla Professional Developers Conference 2003.\nLa build \"Official PDC 2003\" (compilata il 1\u00ba ottobre 2003 con il numero di build 4051) non venne resa disponibile al pubblico generale, ma trapel\u00f2 il 20 ottobre 2003. Includeva il tema \"Slate\", che aveva debuttato nella 4042.Lab06. I critici notarono delle nuove funzioni in Internet Explorer 6.05, tra cui una funzione per la gestione dei componenti aggiuntivi e uno strumento per svuotare la cronologia di navigazione. Quando era attivata Windows Sidebar, la parola \"Start\" veniva rimossa dal pulsante Start.\nLa build 4053 (compilata il 22 ottobre 2003) trapel\u00f2 il 2 marzo 2004 e presentava alcuni cambiamenti minori.\nLa build 4074 (compilata il 25 aprile 2004), detta Official WinHEC 2004 preview build, trapel\u00f2 nel maggio 2004. Questa build introdusse un nuovo tema \"Jade\", e sostitu\u00ec molte icone in stile XP con delle nuove icone in stile Longhorn. Inoltre, fu introdotto il carattere \"Segoe UI\" per il tema \"Jade\". Fu la prima build trapelata ad avere gli effetti di \"Aero\" completi in Esplora risorse e Internet Explorer dal Desktop Window Manager; tuttavia, \u00e8 richiesta una modifica del registro affinch\u00e9 l'effetto sia esteso all'intera interfaccia utente.\nLa build 4083 (compilata il 16 maggio 2004) trapel\u00f2 il 20 novembre 2004. A partire da questa versione vennero abbandonati sia la barra laterale sia \"WinFS\". \u00c8 considerata altamente instabile, in particolare per l'assenza di programmi nel menu Start e per problemi relativi alla compatibilit\u00e0 e all'installazione dei driver.\nLa build 4093 (compilata il 29 agosto 2004) fu una delle ultime build compilate prima del \"reset\" di sviluppo. Considerata anch'essa altamente instabile, includeva la barra laterale, \"WinFS\", una versione di Windows Movie Maker basata su \"Avalon\", una versione preliminare di Windows Anytime Upgrade e il sintetizzatore vocale Microsoft Anna. Nascosto nella cartella \"System32\" vi era l\"applet\" del Pannello di controllo \"Propriet\u00e0 dello schermo\" basato su \"Avalon\", simile a quello della build 3683.\nSviluppo RTM: dal reset di sviluppo alla versione finale.\nEntro la fine del 2003, si rivel\u00f2 ovvio al team di sviluppo che si stava perdendo di vista quello che era necessario fare per completare la successiva versione di Windows e venderla ai clienti. Internamente, alcuni impiegati Microsoft iniziarono a descrivere il progetto Longhorn come \u00abun altro \"Cairo\"\u00bb, riferendosi al progetto di sviluppo \"Cairo\" che la societ\u00e0 aveva intrapreso nella prima met\u00e0 degli anni '90, che non sarebbe mai risultato nella vendita di un sistema operativo (anche se quasi tutte le tecnologie sviluppate al tempo sarebbero finite in Windows 95 e NT).\nIn un articolo da prima pagina del 23 settembre 2005 su \"The Wall Street Journal\", il co-presidente di Microsoft Jim Allchin, che aveva la responsabilit\u00e0 generale per lo sviluppo e la distribuzione di Windows, spieg\u00f2 come lo sviluppo di Longhorn si stesse \u00abschiantando al suolo\u00bb, a causa in gran parte dei metodi disordinati con i quali le funzionalit\u00e0 venivano introdotte e integrate nel core del sistema operativo, senza concentrarsi chiaramente su un prodotto finale. Un membro del \"team\" di sviluppo del progetto Longhorn avrebbe ricordato diversi anni pi\u00f9 tardi:\nNel dicembre 2003, Allchin chiese aiuto a due altri dirigenti, Brian Valentine e Amitabh Srivastava: il primo aveva avuto esperienza nella vendita di software Microsoft, soprattutto di Windows Server 2003, e il secondo aveva trascorso la sua carriera in Microsoft sviluppando metodi per produrre sistemi di \"testing\" ad alta qualit\u00e0 e svolgendo ricerca su di essi. Srivastava assunse un \"team\" di architetti del \"core\" per mappare visivamente l'intero sistema operativo Windows, e per lavorare attivamente ad un processo di sviluppo che avrebbe imposto elevati livelli di qualit\u00e0 del codice, ridotto le interdipendenze tra i componenti e, in generale, \u00abevitato di peggiorare le cose con Vista\u00bb. Queste cose, oltre al fatto che molti degli sviluppatori e degli ingegneri pi\u00f9 capaci di Microsoft avevano lavorato su Windows Server 2003, portarono alla decisione di effettuare un \"reset\" di sviluppo di Longhorn, compilando sullo stesso codice che sarebbe diventato quello di \"Windows Server 2003 Service Pack 1\", anzich\u00e9 su quello del pi\u00f9 vecchio Windows XP. Questo cambiamento, annunciato internamente agli impiegati Microsoft il 26 agosto 2004, inizi\u00f2 ai primi di settembre, anche se sarebbero passati diversi mesi prima che il nuovo processo di sviluppo e la nuova metodologia di compilazione fossero uniformemente adottati da tutti i \"team\" di sviluppo. Alcuni sviluppatori interni e lo stesso Bill Gates si lamentarono del fatto che sarebbe diventato eccessivamente difficoltoso lavorare nel nuovo processo di sviluppo. I cambiamenti ai laboratori di compilazione risultarono anche in un certo periodo di tempo durante il quale nessuna build di Longhorn trapel\u00f2 tramite Internet.\nAlla presentazione di apertura della WinHEC 2005, Bill Gates annunci\u00f2 inoltre che si stava per effettuare il \"backporting\" a Windows XP e Server 2003 di molte delle API per gli sviluppatori relative a \"WinFX\" che erano state originariamente pianificate esclusivamente per Windows Longhorn, e che l'interfaccia utente finale di Windows Longhorn non si sarebbe vista per un po' di tempo. Furono discusse inoltre altre funzionalit\u00e0 come risoluzioni indipendenti dalla periferica, icone rasterizzate, cartelle virtuali e virtualizzazione del registro.\nEntro l'inizio di luglio 2005, essendosi cacciata in un guaio, per cos\u00ec dire, con la scelta di nomi come Windows Me e XP per le precedenti versioni client di Windows, Microsoft doveva trovare un nome ancora pi\u00f9 accattivante per \"Longhorn\", per non rendere l'idea di una versione noiosa (supponendo che \"Windows 2006\" sarebbe suonato meno eccitante di \"Windows XP\"). La societ\u00e0 consider\u00f2 diversi nomi, dai pi\u00f9 semplici ai pi\u00f9 estrosi. Alla fine, Microsoft scelse \"Windows Vista\". John B. Williams, \"general\" \"manager\" di \"Windows Communications\", dichiar\u00f2:\nGreg Sullivan, manager del \"Group Project\", disse:\nIl co-presidente di Microsoft James Allchin comment\u00f2:\nA partire dalla \"September CTP\", Microsoft inizi\u00f2 a pubblicare regolarmente ai \"beta tester\" delle \"Community Technical Preview\" (CTP), la cui stabilit\u00e0 era meno curata rispetto a quella delle beta effettive.\nIl 9 marzo 2006, all'Intel Developer Forum, Microsoft annunci\u00f2 un cambio di strategia riguardo al supporto ad EFI in Windows Vista. La specifica UEFI 2.0 (in sostituzione dell'EFI 1.10) non fu completata fino all'inizio del 2006, e al tempo dell'annuncio di Microsoft nessun produttore di \"firmware\" aveva completato un'implementazione della produzione fruibile per il \"testing\". Di conseguenza, si prese la decisione di posticipare l'introduzione del supporto a UEFI su Windows; il supporto a UEFI sulle piattaforme a 64 bit sarebbe stato posticipato fino al \"Service Pack 1\" di Windows Vista e a Windows Server 2008, e UEFI a 32 bit non sar\u00e0 supportato, poich\u00e9 Microsoft non prevede che saranno stati costruiti cos\u00ec tanti sistemi quando il mercato si sposter\u00e0 ai processori a 64 bit.\nA giugno, Microsoft apport\u00f2 due cambiamenti significativi ai piani per Windows Vista. L'inclusione del supporto a \"XML Paper Specification\" in Windows Vista e Office 2007 fu un importante oggetto di controversia con Adobe. Quando fu introdotto per la prima volta nel maggio 2005, XPS (noto all'epoca come \"Metro\") venne descritto come un \u00abkiller dei PDF\u00bb, ma un rappresentante di Adobe dichiar\u00f2 di \u00abnon essere minacciati\u00bb dalla sua aggiunta in Longhorn. Tuttavia, un anno dopo, Adobe cambi\u00f2 la propria posizione, e vide l'inclusione di un nuovo formato di documento come un attacco anti-competitivo al loro formato \"Portable Document Format\" (PDF). Mentre si rifiut\u00f2 di rimuovere completamente XPS, facendo notare che si trovava nel \"core\" del sistema di \"spooling\" di stampa di Windows Vista, Microsoft offr\u00ec la possibilit\u00e0 ai costruttori di sistemi e agli OEM di rimuovere dal sistema operativo tutti gli aspetti del formato di documento visibili all'utente. Qualche giorno dopo, fu annunciato che la sincronizzazione da un PC all'altro non sarebbe stata fornita con Windows Vista.\nIl 14 giugno 2006, lo sviluppatore di Windows Philip Su pubblic\u00f2 un intervento in un blog che denunciava il processo di sviluppo di Windows Vista:\nLo stesso post descrisse inoltre Windows Vista come composto approssimativamente da 50 milioni di righe di codice, con circa 2.000 sviluppatori al lavoro sul prodotto.\nDurante una dimostrazione della funzionalit\u00e0 di riconoscimento vocale introdotta in Windows Vista al Financial Analyst Meeting il 27 luglio 2006, il software riconobbe la frase \u00abDear mom\u00bb come \u00abDear aunt\u00bb. Dopo diversi tentativi falliti per correggere l'errore, la frase alla fine divenne: \u00abDear aunt, let's set so double the killer delete select all\u00bb. Uno sviluppatore appartenente al \"team\" di riconoscimento vocale di Windows Vista in seguito spieg\u00f2 che c'era un \"bug\" con la build di Vista che aveva fatto s\u00ec che il livello di guadagno del microfono fosse impostato molto alto, causando una ricezione \u00abincredibilmente distorta\u00bb dell'audio da parte del software di riconoscimento vocale.\nL'8 agosto 2006 il \"Microsoft Security Response Center\" forn\u00ec \"patch critiche \"di sicurezza per la beta 2 di Windows Vista, rendendo perci\u00f2 Windows Vista il primo prodotto Microsoft a ricevere aggiornamenti di sicurezza in fase beta.\nPoich\u00e9 una build \"Release to Manufacturing\" (RTM) \u00e8 la versione finale del codice fornita ai venditori al dettaglio e ad altri distributori, lo scopo di una build pre-RTM \u00e8 eliminare tutti gli ultimi \"bug show-stopper\" che potrebbero impedire la vendita responsabile del codice ai clienti, oltre a tutte le possibili \"noie\" per i clienti. Cos\u00ec, le build Pre-RTM non introdussero nuove sostanziali migliorie; invece, il lavoro si concentr\u00f2 sulla rifinitura di Windows Vista. In appena qualche giorno, gli sviluppatori riuscirono ad abbassare il numero dei \"bug\" di Windows Vista da oltre 2470 (del 22 settembre) a soli oltre 1400, alla pubblicazione della RC2 ai primi di ottobre. Tuttavia, avevano ancora molto da fare prima che Windows Vista fosse pronto per la RTM. I processi interni di Microsoft richiedevano che il numero di \"bug\" di Windows Vista scendesse a 500 o meno prima che il prodotto potesse entrare in \"escrow\" per la RTM. La maggior parte delle build Pre-RTM furono pubblicate solo in versione a 32 bit.\nBuild di sviluppo note.\n\"Longhorn \"Omega 13\"\" o \"Milestone 8/9\".\nLa build 3790.1232 (compilata il 19 agosto 2004, trapelata il 14 agosto 2011) \u00e8 una vera pietra miliare, poich\u00e9 fu la prima build di Longhorn basata sul codice di Windows Server 2003, ma con l'interfaccia di Windows XP. Le successive build interne per diversi mesi integrarono gradualmente molto del lavoro di base che era stato fatto durante i tre anni precedenti, ma con regole molto pi\u00f9 rigide riguardo al codice che poteva essere portato nelle build principali. Le build di questo periodo erano descritte in vario modo come \"Longhorn \"Omega 13\"\" e come \"Milestone 8/9\", a seconda se si considerasse il nuovo o il vecchio albero delle build su cui si stava lavorando.\nLe build 5000 e 5001 (compilate rispettivamente il 3 agosto 2004 e il 27 settembre 2004, entrambe trapelate il 26 gennaio 2020) sono le altre build di Windows Longhorn che hanno anch'esse l'interfaccia di Windows XP. Nella build 5001, lo sfondo \u00e8 lo stesso di Windows XP, ma ha un toro con lunghe corna. Degne di nota nella build 5001 sono anche la sostituzione di alcuni riferimenti a \"Windows XP\" con \"Windows LH\" (\"LH\" sta per \"Longhorn\") e l'introduzione di una versione altamente instabile di Windows Media Player 10.\nLa build 5048 (compilata il 1\u00ba aprile 2005) fu la build di anteprima ufficiale della WinHEC 2005, descritta come Longhorn Developer Preview, e resa disponibile ai partecipanti della WinHEC il 24 aprile 2005. Fu l'unica build di questo periodo che fu resa disponibile da Microsoft; non fu ufficialmente distribuita al di fuori della WinHEC, ma la build apparve velocemente nelle reti di \"file sharing\". In questa build fece la sua prima apparizione lo stile visivo \"Aero\", mentre il \"Desktop Window Manager, pur \"presente, era disattivato e nascosto di default.\nLa maggiore rassomiglianza della build 5048 a Windows XP rispetto alle precedenti build di Longhorn del 2003 sorprese molti. Paul Thurrott scrisse:\nAlcuni mesi dopo, Thurrott dichiar\u00f2 che il processo di sviluppo di Vista si era rimesso in sesto nelle build pi\u00f9 recenti.\nLa build 5060 (compilata il 17 aprile 2005) non presentava molte differenze dalla build 5048, fatta eccezione per una nuova schermata di avvio, un tema Aero aggiornato e un nuovo sfondo del desktop.\nBeta 1.\nLa build 5098 (compilata il 28 giugno 2005 e trapelata il 27 gennaio 2020) include la maggior parte delle novit\u00e0 che saranno poi viste nella Beta 1, ma si identifica ancora come Longhorn.\nWindows Vista Beta 1 (build 5112, compilata il 20 luglio 2005), pubblicata il 27 luglio 2005, fu la prima build di Windows Longhorn ad essere chiamata Windows Vista, e fu resa disponibile agli abbonati a \"Microsoft Developer Network\" (MSDN) e \"TechNet\" e anche a un gruppo selezionato di \"beta tester\" Microsoft.\nIn confronto alla build della WinHEC pubblicata ad inizio anno, la Beta 1 apport\u00f2 grandi progressi, introducendo nuove funzionalit\u00e0 relative all'interfaccia utente. La \"shell\" di Windows venne ancora una volta modificata drasticamente, con l'introduzione delle cartelle virtuali, di una nuova interfaccia di ricerca, di alcune nuove icone ad alta risoluzione, e di una interfaccia di Esplora risorse rinnovata che abbandonava i menu e la maggior parte dei pulsanti della barra degli strumenti presenti nelle versioni precedenti. La beta 1 introdusse inoltre molte delle tecnologie di base previste per Windows Vista, compresi i nuovi \"stack\" audio e di rete, il \"Controllo genitori\", e una build funzionante abbastanza completa del \".NET Framework 3.0\", a cui all'epoca ci si riferiva con il termine \"WinFX\".\n\"Community Technology Preview\" (CTP).\nLa build 5219 (compilata il 30 agosto 2005), anche nota come CTP1 e September CTP, venne distribuita tra i partecipanti alla PDC 2005 il 13 settembre 2005, e venne pubblicata ai \"beta tester\" Microsoft e agli abbonati MSDN. Fu la prima build \"Ultimate Edition\" pubblica, e includeva \"SuperFetch\". Anche se non attivi per impostazione predefinita, questo aggiornamento vide il ritorno della Windows Sidebar, che era stata rimossa nel \"reset\" di sviluppo, e l'introduzione dei \"gadget\" per il desktop, entrambi parte della linea Microsoft di mini-applicazioni in stile \"gadget\". Microsoft dichiar\u00f2 che sarebbero stati resi disponibili per il download dei \"gadget\" aggiuntivi nel corso del tempo attraverso un sito Web. Questa build includeva inoltre una nuova versione di Windows Media Center dal nome in codice \"Diamond\".\nAnche se Microsoft aveva dichiarato che \"WinFS\" non sarebbe debuttato in Windows Vista, gli utenti della build 5219 notarono che \"WinFS\" era di fatto incluso in quella versione. Diversi siti e \"newsgroup\", come \"Neowin\" e \"SuperSite for Windows\" di Paul Thurrott, ipotizzarono che \"WinFS\" sarebbe stato, in verit\u00e0, pronto in tempo per la pubblicazione di Windows Vista.\nLa build 5231 (compilata il 4 ottobre 2005), anche nota come CTP2 o October 2005 CTP, venne pubblicata agli abbonati di MSDN e ai \"beta tester\" di Microsoft il 17 ottobre 2005. Questa build \"Ultimate\" introduceva la versione 11 di Windows Media Player. Venne aggiunta l'utilit\u00e0 del Mixer volume, che consentiva di gestire il livello del volume di ogni programma in esecuzione.\nLa build 5259 (compilata il 17 novembre 2005) venne pubblicata ai membri del \"Microsoft Technology Adoption Program\" (TAP) il 22 novembre 2005. La pubblicazione fu originariamente annunciata per il 18 novembre come \"November CTP\". Tuttavia Microsoft cancell\u00f2 la \"November CTP\" a causa della sua instabilit\u00e0, e pubblic\u00f2 questa build solo ai membri TAP. La barra laterale fu temporaneamente rimossa; la build presentava qualche nuovo cambiamento all'interfaccia utente, tra cui la possibilit\u00e0 di modificarne il colore e la chiarezza. Venne integrato Windows AntiSpyware (presto ridenominato Windows Defender). Outlook Express prese nome di Windows Mail. Era una build \"IDW\", ovvero non era passata nel processo di \"testing\" CTP. Trapel\u00f2 su Internet il 7 dicembre 2005.\nLa December CTP (compilata il 14 dicembre 2005 con il numero di build 5270) venne pubblicata ai \"tester\" e su MSDN il 19 dicembre 2005, ed era molto vicina al completamento delle funzionalit\u00e0. Da allora, la build con il completamento delle funzionalit\u00e0 fu ritardata fino alla fine del gennaio 2006. In questa build, Windows AntiSpyware fu rinominato Windows Defender, venne anche modificato il pulsante Start, Internet Explorer 7 presentava una nuova icona e un nuovo logo, e i suoni di Windows XP rimanevano invariati. Ci furono alcuni cambiamenti minori all'interfaccia utente.\nLa \"December CTP\" fu anche l'ultima build di Windows Vista a supportare il \"bypass\" del requisito del modello per i driver WDDM, consentendo quindi di eseguire il \"Desktop Window Manager\" (UXSS al tempo della build) utilizzando l'emulazione \"vertex\" software. A causa di questo cambiamento nelle build successive alla 5270, le ben note chiavi \"UseMachineCheck\" e \"EnableMachineCheck\" non avrebbero pi\u00f9 consentito di eseguire il \"Desktop Window Manager\" in modalit\u00e0 di emulazione software.\nLa February CTP (compilata il 17 febbraio 2006 con il numero di build 5308) fu pubblicata il 22 febbraio 2006 e fu la prima CTP dalle funzionalit\u00e0 complete. Questa build era indirizzata alle imprese. Fu anche la prima build a mettere a disposizione durante l'installazione la possibilit\u00e0 di effettuare l'upgrade a partire da una versione di Windows precedente. Questa build, secondo Microsoft, includeva tutte le funzionalit\u00e0 che i clienti avrebbero visto nella versione finale, tranne una che sarebbe dovuta comparire nella CTP successiva. Tuttavia, le build successive portarono pi\u00f9 miglioramenti rispetto al previsto. Venne effettuata una revisione non organizzata a questa build che fu pubblicata il 28 febbraio 2006 come build 5308.60 (compilata il 23 febbraio) come il risultato di un \"Windows Server Longhorn\" avente molti problemi. La February CTP incorpor\u00f2 anche numerose cartelle virtuali tra cui \"Attachments\" (\"Allegati\"), \"Favorite Music\" (\"Musica preferita\"), \"Fresh Tracks\", \"Important E-mail\", \"Last 7 Days E-mail\", \"Last 30 Days Documents\", \"Last 30 Days Pictures And Videos\", \"Recently Changed\" (\"Documenti recenti\"), \"Shared By Me\" (\"Condivisi da me\"), \"Unread E-mail\" e \"User's Files\".\nLa February CTP Refresh (compilata il 21 marzo 2006 con il numero di build 5342) venne pubblicata il 24 marzo 2006. Questa build fu distribuita ai \"beta tester\" tecnici e ad alcuni clienti aziendali di Microsoft e fu usata come banco di prova per l'ampio numero di pareri ricevuti dalla \"February CTP\". Questa versione veniva descritta come una \u00abpostazione di lavoro esterna per gli sviluppatori\u00bb, con l'intento di fornire una build intermedia tra le CTP. Microsoft sostenne che aveva ancora intenzione di distribuire la successiva CTP nel secondo quarto dell'anno, l'ultima nel \"fork\" della beta 2. La build includeva cambiamenti minori all'interfaccia utente, in particolare miglioramenti a Windows Media Center, nuovi effetti \"Aero\" e \"Aurora\", un processo di installazione pi\u00f9 rapido, alcuni nuovi \"gadget\" per la barra laterale, e leggeri miglioramenti nelle prestazioni e nella stabilit\u00e0 generali. Includeva inoltre una versione leggermente migliorata di Paint, uno strumento per la cattura e il salvataggio di \"screenshot\" e un Centro di rete leggermente ridisegnato. Questa build non soddisfaceva le misure di qualit\u00e0 CTP, e fu resa disponibile solo nell'edizione \"Ultimate\", per sistemi sia a 32 bit (x86) sia a 64 bit (x64).\nBeta 2.\nLa April EDW (compilata il 19 aprile 2006 con il numero di build 5365), pubblicata il 21 aprile 2006, introdusse alcuni cambiamenti agli elementi visivi dell'interfaccia utente e al comportamento del Controllo account utente. Vennero anche aggiunti alcuni nuovi sfondi e due salvaschermo. Vennero attivate per impostazione predefinita la barra laterale e la deframmentazione automatica del disco fisso. Hold'em, un gioco fornito insieme ad alcune CTP precedenti, venne abbandonato a causa di apparenti problemi di \u00absensibilit\u00e0 politica\u00bb; Microsoft lo avrebbe offerto come download Web separato per gli utenti di \"Windows Vista Ultimate\".\nLa Windows Vista Beta 2 Preview (compilata il 1\u00ba maggio 2006 con il numero di build 5381) trapel\u00f2 il 3 maggio 2006 e venne ufficialmente pubblicata il 6 maggio 2006 ai \"beta tester\" tecnici di Microsoft. Forniva principalmente miglioramenti alle prestazioni e solo pochi cambiamenti minori in confronto alla build 5365. Con questa build, Microsoft entr\u00f2 nella \"escrow\" della beta 2.\nLa Windows Vista Beta 2 (compilata il 18 maggio 2006 con il numero di build 5384) fu pubblicata agli abbonati MSDN (la prima dalla 5308) e ai \"tester\" Microsoft Connect il 23 maggio 2006 in concomitanza con la presentazione di apertura di Bill Gates alla conferenza WinHEC 2006. Il 6 giugno, Microsoft estese la disponibilit\u00e0 della beta 2 a tutti gli utenti, rendendo Windows Vista disponibile come download gratuito in diverse lingue dal suo sito Web. Alcuni siti Web di tecnologia descrissero questa versione come \"il pi\u00f9 grande evento di download nella storia del software\".\n\"Pre-Release Candidate 1\" (Pre-RC1).\nLa build 5456 (compilata il 20 giugno 2006) venne pubblicata il 24 giugno 2006. Alcune delle nuove funzionalit\u00e0 comprendevano un sottosistema \"Aero\" aggiornato, e un'interfaccia per il Controllo account utente completamente rivista e significativamente meno invadente. Ritorn\u00f2 la visualizzazione \"Elenco\" in Esplora risorse, inizialmente rimossa nella beta 1. Lo sviluppatore Microsoft Ben Betz in seguito spieg\u00f2 in un suo intervento in un blog che, anche se sembrava che rimuovere la modalit\u00e0 \"Elenco\" avesse avuto senso sulla base di una ricerca sulla usabilit\u00e0 e della sua incapacit\u00e0 di supportare la nuova funzionalit\u00e0 di \"raggruppamento\" di Esplora risorse, la funzionalit\u00e0 venne ripristinata sulla base di una grande quantit\u00e0 di pareri provenienti dai \"beta tester\".\nLe note di versione per la build dichiararono che era stata fornita una \"patch\" per il \"bug\" relativo al fuso orario che aveva afflitto quasi tutte le build di Windows Vista, ed erano inoltre stati risolti anche parecchi problemi nelle \"Impostazioni internazionali e IME\". Fu introdotta la nuova combinazione di puntatori del mouse \"Windows Aero\", che introdusse per la prima volta l\"antialiasing\" al puntatore del mouse, e molte delle icone rimanenti in stile Windows XP furono sostituite con nuove icone. Venne inoltre significativamente ridotto lo spazio su disco richiesto da un'installazione da zero.\nLa build 5472 (compilata il 13 luglio 2006) venne pubblicata il 17 luglio 2006. Oltre a incorporare qualche miglioramento alla localizzazione e qualche correzione di \"bug\", la build introduceva anche un tema \"Basic\" rivisitato che sostituiva il tema grigio visto nelle precedenti build con un tema azzurro. Anche il Centro di rete venne significativamente rivisto, riunendo in un unico luogo pi\u00f9 informazioni sullo stato, e riducendo il numero di passaggi richiesti per raggiungere la maggior parte delle opzioni di configurazione. Furono introdotti altri sfondi per il desktop e altre icone, e su ottimizzato il \"layout\" di Flip3D. La build fu un enorme miglioramento nelle prestazioni rispetto alla beta 2 ed era comparabile a Windows XP, se non anche pi\u00f9 veloce.\nLa build 5536 (compilata il 21 agosto 2006) venne pubblicata il 24 agosto 2006, e tra il 29 agosto e il 31 agosto ai primi 100.000 utenti che la scaricarono dal sito di Microsoft. Tra i cambiamenti degni di nota, forniva nuovi collegamenti ai servizi online di Windows Live con nuove icone nel Centro attivit\u00e0 iniziali, aggiornamenti minori all'aspetto di \"Aero\" con una sfumatura leggermente pi\u00f9 azzurrognola nell'effetto vetro, grandi miglioramenti nella velocit\u00e0 (compresa la velocit\u00e0 dell'installazione), molte correzioni di \"bug\" e un \"antialiasing\" ulteriormente ottimizzato nella funzionalit\u00e0 Flip 3D. Venne resa disponibile pubblicamente il 29 agosto 2006.\n\"Release Candidate 1\" (RC1).\nLa Release Candidate 1 (RC1) (compilata il 29 agosto 2006 con il numero di build 5600.16384) venne pubblicata a un gruppo selezionato di \"beta tester\" il 1\u00ba settembre 2006. Il 6 settembre, la RC1 venne pubblicata agli abbonati MSDN e \"Technet\", e anche ai membri registrati del \"Customer Preview Program\" (CPP) con i PID della beta 2. Il 14 settembre, Microsoft riapr\u00ec il \"Customer Preview Program\" (CPP) ai nuovi membri. Il CPP termin\u00f2 il 26 novembre 2006.\nLa versione pubblica della \"Release Candidate 1\" port\u00f2 a una certa quantit\u00e0 di ampie recensioni e analisi su vari siti Web di notizie di tecnologia, sia immediatamente dopo la sua pubblicazione sia nelle settimane seguenti. Ken Fisher di \"Ars Technica\" scrisse che le prestazioni erano migliorate significativamente rispetto alla beta 2, suggerendo che su macchine pi\u00f9 performanti poteva risultare pi\u00f9 veloce di Windows XP; critic\u00f2 anche l'inutilit\u00e0 di Windows Sidebar e la continua invadenza del Controllo account utente. La recensione di \"CRN\" not\u00f2 cinque specifiche categorie di miglioramento rispetto alla \"Release Candidate 1\": velocit\u00e0 di installazione, supporto ai driver di periferica, miglioramenti nelle prestazioni di diversi componenti, sicurezza e capacit\u00e0 multimediali. L'interfaccia utente di Windows Vista inizi\u00f2 a subire alcune critiche: Chris Pirillo ne descrisse lo stato quasi finale come \u00absloppy\u00bb, letteralmente \"una brodaglia\".\n\"Pre-Release Candidate 2\" (Pre-RC2).\nLa build 5700 (compilata il 10 agosto 2006), la prima build del ramo RTM, venne mostrata alla Student Day Presentation del Microsoft Tech-Ed 2006 in Australia. Si present\u00f2 pi\u00f9 veloce della precedente Pre-RC1 build 5472, con alcuni miglioramenti all'interfaccia utente. Un numero di build pi\u00f9 elevato non necessariamente indica una build pi\u00f9 recente. Microsoft inizi\u00f2 a lavorare sul ramo RTM mentre in contemporanea stava completando il ramo RC1, permettendo agli sviluppatori RC1 nel flusso principale di confluire pi\u00f9 facilmente nella nuova fase di sviluppo. Questo sviluppo parallelo aiuta a spiegare perch\u00e9 la build 5700 \u00e8 pi\u00f9 vecchia anche di alcune build pre-RC1.\nLa build 5728 (compilata il 17 settembre 2006) fu pubblicata il 22 settembre 2006 ai partecipanti della beta tecnica. Il giorno seguente, Microsoft rese disponibile una versione a 32 bit della build al pubblico, con una versione a 64 bit in arrivo il 25 settembre. Il 1\u00ba ottobre, Microsoft raggiunse i suoi obiettivi per la partecipazione al programma e non offr\u00ec pi\u00f9 la build al pubblico. In risposta alla quantit\u00e0 significativa di pareri dai \"tester\" della RC1, la 5728 conteneva molti miglioramenti, tra cui l'inclusione di una casella di controllo nelle propriet\u00e0 dei suoni che permetteva all'utente di disattivare il suono di avvio di Windows Vista. Anche il Centro attivit\u00e0 iniziali venne migliorato con nuove icone, eliminando l'uso di una singola icona per vari elementi differenti, e nella cartella dell'utente furono sostituite tutte le vecchie icone. Con questa build, Microsoft si avvicin\u00f2 al suo obiettivo di completare un'installazione di Windows Vista in 15 minuti: alcuni critici segnalarono che la 5728 impiegava solo 16 minuti per effettuare un'installazione da zero. Tuttavia, un upgrade da Windows XP risultava ancora lento, richiedendo talvolta pi\u00f9 di un'ora per il completamento.\n\"Release Candidate 2\" (RC2).\nLa Release Candidate 2 (RC2) (compilata il 3 ottobre 2006 con il numero di build 5744.16384) venne pubblicata ai membri CPP, ai \"tester\" TAP, agli abbonati MSDN/\"Technet\" e ad altri \"beta tester\" tecnici il 6 ottobre 2006, e fu disponibile per il download fino al 9 ottobre. A causa di un'aggressiva pianificazione di sviluppo, questa sarebbe stata l'ultima build ad essere resa disponibile ufficialmente al pubblico generale per il \"testing\". Tuttavia, i \"product key\" di pre-versione avrebbero funzionato fino alla build RTM finale. Diversi \"tester\" segnalarono che la RC2 era pi\u00f9 veloce e pi\u00f9 stabile della build 5728. Tuttavia, poich\u00e9 sulla RC2 (che era una regolare build intermedia, e non una \"major milestone\" come suggerisce il nome), non era stato rigorosamente effettuato il \"testing\" come sulla RC1 e la RC1 poteva essere pi\u00f9 stabile in certe situazioni. Questa build correggeva molti problemi di compabilit\u00e0 che affliggevano le build precedenti. L'interfaccia utente di Windows Vista, che continuava ad essere migliorata, conteneva alcune ottimizzazioni minori: tra le pi\u00f9 importanti vi era la nuova possibilit\u00e0 di personalizzare il colore, ma non la trasparenza, delle finestre ingrandite. Nelle build precedenti, le finestre diventavano prevalentemente nere quando ingrandite, un effetto che non poteva essere modificato dagli utenti. Fu anche aggiunta una icona del Pannello di controllo per Windows SideShow.\n\"Pre-Release to Manufacturing\" (Pre-RTM).\nLa build 5808 (compilata il 12 ottobre 2006) fu pubblicata ai \"tester\" TAP il 19 ottobre 2006. Questa build era degna di nota perch\u00e9 fu la prima build pubblicata ai \"tester\" da quando Microsoft entr\u00f2 nella \"escrow\" della RTM con la build 5800. Questo spiega perch\u00e9 i numeri di build saltarono da 57xx a 58xx.\nLa build 5824 (compilata il 17 ottobre 2006) venne pubblicata a un ampio numero di \"tester\" interni il giorno stesso nella speranza che questa build diventasse la RTM finale. Tuttavia, fu individuato un catastrofico \"bug show-stopper\" che distruggeva qualsiasi sistema aggiornato da Windows XP. Solo una completa reinstallazione di Windows avrebbe rimesso a posto il computer.\nLa build 5840.16384 (compilata il 18 ottobre 2006) fu resa disponibile ai \"tester\" interni. Secondo Paul Thurrott, questa build non conteneva l'importante \"bug\" della build 5824, e il testing produsse un giudizio molto positivo. Questa \u00e8 anche l'ultima build ad essere caratterizzata dalla combinazione di suoni di Windows XP.\nLa build 5840.16389 (compilata il 24 ottobre 2006) conteneva molte nuove icone finali, oltre a una nuova serie di sfondi finali, tra cui un nuovo sfondo predefinito basato sulla \"venatura\" \"Aurora\" vista nelle build precedenti.\n\"Release to Manufacturing\" (RTM).\nLa Release to Manufacturing (RTM) (compilata il 1\u00ba novembre 2006 con il numero di build 6000.16386) \u00e8 la versione di Windows Vista che \u00e8 stata venduta ai clienti. Microsoft annunci\u00f2 che questa build era stata finalizzata l'8 novembre 2006, dopo oltre cinque anni di sviluppo.\nIl numero di build della RTM salt\u00f2 a 6000 per riflettere il numero di versione interno di Windows Vista: Windows NT 6.0. Saltare i numeri di build della RTM era una pratica comune tra le versioni di Windows orientate ai clienti, come Windows 98 (build 1998), Windows 98 SE (build 2222), Windows Me (build 3000) e Windows XP (build 2600), in confronto alle versioni orientate al \"business\" come Windows 2000 (build 2195) e Windows Server 2003 (build 3790). Il 17 novembre 2006, Microsoft rese disponibile la build finale agli abbonati a MSDN e \"TechNet Plus\". Un'edizione \"Enterprise\" orientata al \"business\" fu resa disponibile ai clienti in multilicenza il 30 novembre. Windows Vista fu reso disponibile al pubblico il 30 gennaio 2007.\nPost-sviluppo.\n2007-2008: \"Service Pack 1\" (SP1).\nIl Service Pack 1 Beta fu pubblicata solo su \"Microsoft Connect\" a \"tester\" selezionati il 24 settembre 2007. Questa build fu offerta facoltativamente tramite Windows Update attraverso una chiave di registro installata dal \"tester\". Questa chiave trapel\u00f2 in seguito in rete, determinando la sua disattivazione da parte di Microsoft. Con questa versione il numero di build per Windows Vista salt\u00f2 a 6001.16659.070916-1443. Questa build rimuoveva anche la Console di gestione delle politiche di gruppo (GPMC) dai computer \"client\", da sostituire con una versione scaricabile in una data successiva. Fu rimossa inoltre l'opzione di menu \"Cerca\" dalla barra a destra del menu Start (compresa l'opzione per ri-aggiungerla dall'elenco per la personalizzazione del menu Start). Questa build impediva il funzionamento della famiglia di applicazioni HP Touch smart, provocava dei \"bug\" nel ripristino dallo \"stand-by\", e in alcuni casi impediva ad alcuni PC a 64 bit con \"chip\" Trusted Platform Module (TPM) di completare l'avvio. Questa build conteneva inoltre dei miglioramenti non specificati nella velocit\u00e0 e nella reattivit\u00e0 del sistema operativo.\nIl Service Pack 1 Release Candidate Preview venne unicamente pubblicata su \"Microsoft Connect\" a \"tester\" selezionati il 12 novembre 2007. Con questa versione il numero di build di Windows Vita sal\u00ec a 6001.17042.071107.1618. I cambiamenti di questa build furono coperti dall'accordo di non divulgazione (NDA) di \"Microsoft Connect\".\nIl Service Pack 1 Release Candidate fu per la prima volta pubblicata ai \"tester\" di \"Microsoft Connect\" il 4 dicembre 2007, con la stessa build pubblicata su MSDN e su \"TechNet\" diverse settimane dopo. Qualche giorno dopo ancora, questa build fu resa disponibile ufficialmente al pubblico nel centro download di Microsoft come anteprima pubblica del SP1. Con questa versione il numero di build di Windows Vista sal\u00ec a 6001.17052.071129.2315. Questa build conteneva una certa quantit\u00e0 di importanti cambiamenti e miglioramenti.\nIl Service Pack 1 Release Candidate Refresh fu pubblicata su \"Microsoft Connect\" a \"tester\" selezionati il 9 gennaio 2008 e venne resa disponibile al pubblico l'11 gennaio 2008. Questa versione aveva il numero di build 6001.17128.080101.1935.\nIl Service Pack 1 Release Candidate Refresh 2 venne unicamente pubblicata su \"Microsoft Connect\" a \"tester\" selezionati il 24 gennaio 2008 solo tramite Windows Update. Questa versione aveva il numero di build 6001.18000. I dettagli di questa build furono coperti dall'accordo di non divulgazione (NDA) di \"Microsoft Connect\".\nIl Service Pack 1 RTM venne pubblicato il 4 febbraio 2008. La build finale del \"Service Pack 1\" venne pubblicata il 18 marzo 2008 nel centro download di Microsoft e su Windows Update. Fonti Microsoft confermarono che questa build era esattamente lo stesso codice della \"RC Refresh 2\", e aveva inoltre lo stesso numero di build. La stringa di build completa sia di questa versione sia della \"Refresh 2\" \u00e8 \"6001.18000.longhorn_rtm.080118-1840\".\n\"Post-Service Pack 1\" (Post-SP1).\nLa build 6001.18063 (pubblicata il 24 giugno 2008) era importante per due motivi: era il primo aggiornamento reso disponibile pubblicamente che aumentava il numero di build di Windows Vista oltre la build (finale) 6001.18000 del \"Service Pack 1\", e sostituiva la stringa di build 6001.\"longhorn\"_rtm.080118-1840 del SP1 con 6001.\"vistasp1\"_gdr.080425-1930. La stringa di build \"longhorn\" era presente durante le prime fasi dello sviluppo di Windows Vista, ma non si era vista nella build della versione ufficiale n\u00e9 in alcun aggiornamento successivo finch\u00e9 non fu reintrodotta durante la beta del SP1, e venne lasciata alla pubblicazione del SP1; questa build segna la sua rimozione dall'unica versione di Windows Vista che conteneva il nome in codice \"longhorn\" in maniera evidente.\n2008-2009: \"Service Pack 2\" (SP2).\nMicrosoft inizi\u00f2 a lavorare sul \"Service Pack 2\" subito dopo la pubblicazione del \"Service Pack 1\", mentre Windows Server 2008 utilizzava la stessa base di codice del \"Service Pack 1\" di Windows Vista. Il \"Service Pack 2\" fu il primo \"service pack\" pubblicato in contemporanea sia per Windows Server 2008 sia per Windows Vista, che condividevano lo stesso codice binario.\nWindows Vista Service Pack 2 Pre-Beta\nNumero di build 6002.16489.lh_sp2beta.080924-1740 (versione 105)\nPubblicato nell'ottobre 2008.\nWindows Vista Service Pack 2 Beta\nNumero di build 6002.16497.081017-1605 (versione 113)\nPubblicato il 4 dicembre 2008.Il download fu reso disponibile nel centro download di Microsoft.\nWindows Vista Service Pack 2 RC Escrow\nNumero di build 6002.16659.090114-1728 (versione 275)\nPubblicato nel gennaio 2009.\nWindows Vista Service Pack 2 Release Candidate\nNumero di build 6002.16670.090130-1715 (versione 286)\nPubblicato nel febbraio 2009.\nWindows Vista Service Pack 2 RTM Escrow\nNumero di build 6002.17043.090312-1835\nPubblicato nel marzo 2009.Disponibile tramite Windows Update.\nWindows Vista Service Pack 2 RTM Escrow\nNumero di build 6002.17506.090313-1730\nPubblicato nel marzo 2009.Trapelata nei siti Web di condivisione dei file.\nWindows Vista Service Pack 2 RTM\nNumero di build 6002.18005.090410-1830\nPubblicato il 28 aprile 2009.Pubblicato ufficialmente da Microsoft tramite Windows Update il 26 maggio 2009."}
{"id": "3577232", "revid": "55935", "url": "https://it.wikipedia.org/wiki?curid=3577232", "title": "William Amherst, I conte Amherst", "text": ""}
{"id": "3577238", "revid": "55935", "url": "https://it.wikipedia.org/wiki?curid=3577238", "title": "William Amherst", "text": ""}
{"id": "3577239", "revid": "767487", "url": "https://it.wikipedia.org/wiki?curid=3577239", "title": "A Dangerous Method", "text": "A Dangerous Method \u00e8 un film del 2011 diretto da David Cronenberg.\nIl film, ambientato tra Zurigo e Vienna alla vigilia della prima guerra mondiale, si basa sui rapporti turbolenti tra lo psichiatra Carl Gustav Jung, il suo mentore Sigmund Freud, il loro collega Otto Gross e Sabina Spielrein, una psicoanalista bella e tormentata che si frappone tra loro.\nTrama.\nZurigo, 1904. Lo psichiatra ventinovenne Carl Gustav Jung \u00e8 all'inizio della sua carriera e vive con sua moglie Emma, incinta, presso l'ospedale Burgh\u00f6lzli. Ispirandosi al lavoro di Sigmund Freud, Jung decide di tentare sulla paziente diciottenne Sabina Spielrein il trattamento sperimentale di Freud noto come psicoanalisi o \u201cterapia delle parole\u201d.\nSabina \u00e8 una ragazza russa di cultura elevata che parla correntemente il tedesco: le \u00e8 stata diagnosticata una grave forma di schizofrenia e ha fama di essere pericolosamente aggressiva. Nei colloqui con Jung rivela un'infanzia segnata da umiliazioni e maltrattamenti da parte del padre, un uomo autoritario e violento, e successivamente riveler\u00e0 di provare piacere sessuale nell'essere picchiata e umiliata. A poco a poco, iniziata la terapia, tra medico e paziente inizia ad accendersi un'attrazione reciproca.\nIn seguito alla corrispondenza sul caso Spielrein, Jung stabilisce un rapporto di amicizia con Freud ma, mentre va approfondendosi la relazione tra lui e Freud, che vede nel giovane collega il suo erede intellettuale, si ispessisce anche quella fra Jung e Sabina, che, nonostante la malattia, rivela una mente brillante. Il suo trattamento ha successo e Sabina intraprende la carriera di psichiatra su incoraggiamento di Jung.\nQuest'ultimo intanto, violando l'etica professionale, inizia una relazione con Sabina, che tronca a malincuore poco tempo dopo, spezzando il cuore della donna ed il proprio. Sabina sceglie di diventare paziente di Freud, mantenendo comunque un legame sentimentale con Jung che riprender\u00e0 poco tempo dopo pi\u00f9 forte di prima per poi concludersi definitivamente e dolorosamente. La contestata relazione \u00e8 causa della rottura del rapporto di amicizia tra Freud e Jung che entrano in conflitto professionale tra di loro.\nAnni dopo avviene un ultimo incontro tra Sabina e Jung, durante il quale si viene a sapere che Jung ha una nuova amante, anch'ella in passato sua paziente, ma che egli \u00e8 ancora innamorato di Sabina che \u00e8 stata - le rivela - la donna pi\u00f9 importante della sua vita aggiungendo di essere dispiaciuto di non essere lui il padre del figlio che la Spielrein porta in grembo. Quest'ultima infatti si \u00e8 sposata ed \u00e8 incinta, ma \u00e8 rimasta innamorata di Jung, le cui cure ed il cui amore non potr\u00e0 mai dimenticare.\nProduzione.\nIl film \u00e8 frutto di una co-produzione tra la britannica Recorded Picture Company, la tedesca Lago Film e la canadese Prospero Film. Inizialmente per il ruolo di Sigmund Freud era stato scelto l'attore austriaco Christoph Waltz, ma a causa di impegni gi\u00e0 presi l'attore dovette rinunciare alla parte e venne sostituito da Viggo Mortensen.\nLe riprese hanno avuto luogo dal 26 maggio al 24 luglio 2010, tra Vienna, Zurigo, Costanza, Colonia e Berlino.\nSceneggiatura.\nLa sceneggiatura \u00e8 curata da Christopher Hampton, che ha basato per il grande schermo un suo lavoro teatrale del 2002, a sua volta basato sul libro del 1993 di John Kerr \"Un metodo molto pericoloso\".\nDistribuzione.\nIl film \u00e8 stato presentato in anteprima mondiale e in concorso alla 68\u00aa Mostra internazionale d'arte cinematografica di Venezia, e successivamente \u00e8 stato distribuito in tutto il mondo. La Universal Pictures ha distribuito il film nei paesi di lingua tedesca, la Lionsgate si \u00e8 occupata della distribuzione nel Regno Unito, mentre la Sony Pictures Classics ha distribuito \"A Dangerous Method\" negli Stati Uniti. In Italia \u00e8 uscito nelle sale il 30 settembre 2011 tramite BiM Distribuzione."}
{"id": "3577242", "revid": "122216883", "url": "https://it.wikipedia.org/wiki?curid=3577242", "title": "Lucrezia Borgia (Bellonci)", "text": "Lucrezia Borgia: la sua vita e i suoi tempi \u00e8 il romanzo di esordio (1939) di Maria Bellonci.\nIl libro \u00e8 stato vincitore del Premio Viareggio nell'anno della sua pubblicazione. Narra della vita di Lucrezia Borgia dall'epoca dell'elezione di Papa Borgia nel 1492, fino alla morte della donna, avvenuta nel 1519. Il romanzo \u00e8 stato tradotto in molte lingue.\nEdizioni.\nIn lingua italiana:\nIn altre lingue (parziale):"}
{"id": "3577245", "revid": "6923", "url": "https://it.wikipedia.org/wiki?curid=3577245", "title": "Al Ayre Espa\u00f1ol", "text": "Al Ayre Espa\u00f1ol \u00e8 un'orchestra spagnola specializzata nel repertorio barocco della musica classica.\nStoria.\n\u00c8 stata fondata a Saragozza nel 1988 dal suo direttore Eduardo L\u00f3pez Banzo, l'orchestra esegue su strumenti d'epoca.\nAl Ayre Espa\u00f1ol \u00e8 presente nelle grandi sale da concerto e teatri del mondo: Koncerthaus Berlin, Th\u00e9\u00e2tre des Champs \u00c9lys\u00e9es, Wien Konzerthaus e Musikverein, Concertgebouw di Amsterdam, L'Op\u00e9ra-Comique (Parigi), Library of Congress (Washington). Cos\u00ec come nei grandi Festival: Bachfest Leipzig, Festival de Radio France et Montpellier, Festival de Cuenca, Festival van Vlaanderen (Belgio), Internationale Festtage Alter Musik (Stuttgart), Festivales de Saintes, Ambronay e Beaune (Francia), Festival Cervantino (Messico), etc.\nLe sue registrazioni hanno ricevuto onorificenze come la Editor's Choice di Gramophone (Londra), Choq Anual de Le Monde de la Musique, Diapason d'Or, 10 de R\u00e9pertoire y Telerama (Francia), Fono Forum (Germania), CD Compact (Spagna), e grazie al lavoro del suo direttore per il recupero del patrimonio musicale barocco spagnolo, il Premio Nacional de Musica de Espa\u00f1a nel 2004."}
{"id": "3577249", "revid": "580197", "url": "https://it.wikipedia.org/wiki?curid=3577249", "title": "Pieter Huistra", "text": "Carriera.\nGiocatore.\nClub.\nFece il suo debutto nel calcio professionistico nel 1984 militando per due anni al Groningen, per poi trasferirsi prima al Veendam nel 1986 e poi nel Twente nel 1987. Nel 1990 viene acquistato, dai Glasgow Rangers e durante la sua militanza nella squadra scozzese, oltre ad aver collezionato 158 presenze ed aver messo a segno 26 gol, \u00e8 stato anche uno dei primi calciatori olandesi a militare nel club. Durante la sua permanenza nel club ha vinto tre Scottish League Cup, due Scottish Cup e cinque campionati.\nViene poi acquistato dal Sanfrecce Hiroshima nel 1995 collezionando all'attivo 63 presenze e 13 gol.\nPrima di chiudere definitivamente la carriera, datata 2001, ritorna al Groningen per un anno per poi trasferirsi nel Lierse e nell'RBC Roosendaal.\nAllenatore.\nHa iniziato la sua carriera nel 2001 come responsabile tecnico del Groningen. Tra il 2005 e il 2008 diventa assistente prima nel Vitesse e poi nell'Ajax e nell'Ajax B.\nDopo aver lasciato il posto alle giovanili nell'Ajax, il 22 dicembre 2009 diventa il nuovo allenatore del Groningen, prendendo il posto lasciato vacante da Ron Jans. Il 10 maggio la societ\u00e0 olandese decide di licenziarlo dall'incarico di allenatore della prima squadra."}
{"id": "3577253", "revid": "474175", "url": "https://it.wikipedia.org/wiki?curid=3577253", "title": "Adolfo Alsina", "text": "Biografia.\nFiglio dello scrittore e giurista Valent\u00edn, Alsina si dedic\u00f2 al giornalismo, fondando il periodico \"La nueva Era\", dal quale attacc\u00f2 apertamente la politica del presidente dell'Argentina Justo Jos\u00e9 de Urquiza, divenendo in seguito uno dei maggiori esponenti del partito autonomista.\nSceso nella politica attiva, ricopr\u00ec importanti incarichi pubblici, come quello di governatore della provincia di Buenos Aires, mentre dal 1868 al 1874 fu vicepresidente del governo di Domingo Faustino Sarmiento.\nDopo la scadenza del mandato di questi, fu nominato ministro della Guerra e della Marina nel gabinetto di Nicol\u00e1s Avellaneda; in tal veste dovette affrontare un problema che da anni affliggeva il paese, ovvero la Conquista del deserto, che comprendeva la colonizzazione della pampa e la lotta contro i nativi del luogo, ostili all'avanzata dell'Argentina sul loro territorio. Nel 1875 Alsina present\u00f2 al governo un piano che in seguito descrisse come avente l'obiettivo di \"popolare il deserto, e non di distruggere gli indiani\".\nPrimo passo fu quello di collegare la capitale e i fortini di frontiera con linee telegrafiche, mentre subito dopo fu firmato un trattato di pace con il \"cacique\" Juan Jos\u00e9 Catriel, che per\u00f2 infranse poco tempo dopo, attaccando, insieme al \"cacique\" Namuncur\u00e0, le citt\u00e0 di Tres Arroyos, Tandil, Azul e molti altri villaggi e fattorie, portandosi via come bottino schiavi e bestiame. La risposta di Alsina fu immediata: mand\u00f2 una spedizione militare per attaccare gli indigeni, che furono costretti a ritirarsi e ad arretrare, e ordin\u00f2 la costruzione di numerosi fortini sulla via verso sud, per difendere i territori conquistati. Inoltre, il ministro della Guerra fece costruire una lunga trincea, lunga 374 km e chiamata \"Zanja de Alsina\" (Trincea di Alsina), che avrebbe dovuto difendere le conquiste appena fatte; effettivamente la trincea, larga tre metri e profonda due, si rivel\u00f2 un ostacolo difficile per il trasporto del bestiame rubato.\nGli indiani continuarono la lotta, liberando il bestiame della provincia di Buenos Aires e nel sud della provincia di Mendoza, ma la via di fuga per loro fu difficile, essendo rallentata dal bestiame in marcia e dalla difesa contro gli attacchi delle pattuglie dell'esercito regolare. Il risultato fu che molti indigeni, ridotti ormai alla fame e temendo le ritorsioni dei bianchi, dovettero cedere e lavorare nelle fattorie dei coloni, in cambio di cibo e riparo, ma altri resistettero. La politica di Alsina comunque stava dando i suoi frutti, quando, improvvisamente, il ministro della Guerra mor\u00ec, nel 1877, per un attacco cardiaco, alla vigilia della conquista definitiva. Gli subentr\u00f2 nella carica ministeriale il generale Julio Argentino Roca, che avrebbe completato l'operazione da lui cominciata con la completa sottomissione e lo sterminio degli indiani della Patagonia."}
{"id": "3577256", "revid": "767487", "url": "https://it.wikipedia.org/wiki?curid=3577256", "title": "Mp2 (gruppo musicale)", "text": "Mp2 \u00e8 stato un duo musicale composto da Jacopo (Torino, 14 maggio 1977) e Andrea Morini (Torino, 9 luglio 1981).\nCarriera.\nEntrambi sono figli dell'ex calciatore della Juventus Francesco Morini, attivo durante gli anni settanta. Il singolo di esordio al pubblico \u00e8 stato \"May Day\", ma l'apice del successo \u00e8 stato raggiunto nel 2002 con \"Entro il 23\", brano con cui parteciparono al Festivalbar, su testo di Tiziano Ferro e Roberto Casalino. Altri successi sono stati \"Azzurro\", sigla dell'omonimo programma di All Music, e \"Soli come si fa\", cover di \"Something to Talk About\".\nIn seguito al successo come cantanti, Jacopo Morini \u00e8 entrato a far parte come inviato del programma televisivo \"Le Iene\", insieme a Tiziano Lamberti, Francesco Granieri e Niccol\u00f2 Bello. Al contrario, Andrea Morini ha proseguito la carriera musicale dando vita nel 2004 a Torino al progetto \"Undersmokingdoors\" con Luca Saccia, Jacopo Lucat, Davide De Mattia, Claudio De Marco; quest'ultimo sostituito a partire dall'ottobre del 2007 da Dario Montagnese."}
{"id": "3577283", "revid": "767487", "url": "https://it.wikipedia.org/wiki?curid=3577283", "title": "G Force (Kenny G)", "text": "G Force \u00e8 il secondo album in studio del sassofonista Kenny G. \u00c8 stato pubblicato dalla Arista nel 1983, e ha raggiunto la posizione numero 6 nel Jazz Billboard album, numero 17 del R &amp; B / Hip-Hop Albums, e numero 62 nel Billboard 200 ."}
