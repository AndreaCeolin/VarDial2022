{"id": "3405460", "revid": "74801", "url": "https://it.wikipedia.org/wiki?curid=3405460", "title": "Alberto Nicola Gualano", "text": "Nasce a San Vincenzo al Volturno (ora Castel San Vincenzo) nel 1868 da una famiglia notabile della regione.\nDopo aver compiuto gli studi al Convitto nazionale Vittorio Emanuele II di Napoli, emigra negli Stati Uniti nel 1890 dove \u00e8 presto raggiunto da numerosi fratelli. Negli anni successivi si laurea prima alla Northwestern University e poi all'Illinois College of Law di Chicago.\nSupera gli esami da avvocato nel 1904 e in pochi anni diviene una figura di prestigio nella comunit\u00e0 italiana di Chicago, partecipando alla vita politica e sociale. Nel 1922 viene eletto giudice alla Corte Municipale di Chicago, il primo di origine italo-americana negli Stati Uniti.\nMuore nel 1960 a San Bernardino in California (Stati Uniti).\nHa pubblicato numerosi lavori in inglese e italiano, \u00e8 stato violinista professionista e membro di numerose associazioni e sodalizi."}
{"id": "3405469", "revid": "729019", "url": "https://it.wikipedia.org/wiki?curid=3405469", "title": "Chipping Norton (Oxfordshire)", "text": "Chipping Norton \u00e8 un villaggio di 5.972 abitanti della contea dell'Oxfordshire, in Inghilterra."}
{"id": "3405470", "revid": "1543377", "url": "https://it.wikipedia.org/wiki?curid=3405470", "title": "Intervento militare internazionale in Libia del 2011", "text": "Lintervento militare internazionale in Libia del 2011 inizi\u00f2 il 19 marzo ad opera d'alcuni paesi aderenti all'Organizzazione delle Nazioni Unite autorizzati dalla risoluzione 1973 del Consiglio di sicurezza che, nel marzo dello stesso anno, aveva istituito una zona d'interdizione al volo sul Paese nordafricano ufficialmente per tutelare l'incolumit\u00e0 della popolazione civile dai combattimenti tra le forze lealiste a Mu\u02bfammar Gheddafi e le forze ribelli nell'ambito della prima guerra civile libica.\nL'intervento fu inaugurato dalla Francia con un attacco aereo diretto contro le forze terrestri di Gheddafi attorno a Bengasi, attacco seguito, qualche ora pi\u00f9 tardi, dal lancio di missili da crociera tipo \"Tomahawk\" da navi militari statunitensi e britanniche su obiettivi strategici in tutta la Libia.\nGli attacchi, inizialmente portati avanti autonomamente dai vari paesi che intendevano far rispettare il divieto di sorvolo, furono unificati il 25 marzo sotto l'Operazione Unified Protector a guida NATO. La coalizione, composta inizialmente da Belgio, Canada, Danimarca, Italia, Francia, Norvegia, Qatar, Spagna, Regno Unito e USA, s'espanse nel tempo fino a comprendere 19 stati, tutti impegnati nel blocco navale delle acque libiche o nel far rispettare la zona d'interdizione al volo. I combattimenti sul suolo libico tra il Consiglio nazionale di transizione e le forze di Gheddafi cessarono nell'ottobre 2011 in seguito alla morte del Ra'is. Conseguentemente, la NATO cess\u00f2 ogni operazione il 31 ottobre.\nI vari paesi hanno assegnato alle proprie missioni nomi differenti: \"Odyssey Dawn\" gli Stati Uniti d'America, la Danimarca, la Norvegia e l'Italia, \"Ellamy\" il Regno Unito, \"Mobile\" il Canada, \"Freedom Falcon\" il Belgio e \"Harmattan\" la Francia.\nContesto.\nLe sommosse popolari scoppiate in Libia furono un ampio moto di protesta che, a partire dall'est del paese, coinvolse i maggiori centri abitati della Cirenaica, tra cui Bengasi, Beida e Derna. La repressione armata con cui rispose il governo libico tramut\u00f2 le proteste in scontro aperto tra forze governative e manifestanti, i quali, anche grazie alla defezione di poliziotti e militari libici che disertarono e si rifiutarono di aprire il fuoco sui civili, si organizzarono in gruppi armati.\nLa rivolta esplose sull'onda di un moto di protesta generalizzato che coinvolse la Tunisia, l'Egitto e diversi altri stati arabi. Parte della popolazione si schier\u00f2 con i rivoluzionari, invocando la fine del regime quarantennale di Gheddafi.\nLa risposta violenta alla rivolta civile da parte di Gheddafi venne duramente condannata dalla comunit\u00e0 internazionale. Il regime del colonnello libico perse l'appoggio di alcuni dei suoi pi\u00f9 importanti diplomatici libici in Europa e nel mondo, tra cui l'ambasciatore in Italia, gli ambasciatori a Parigi, Londra, Madrid e Berlino, e i diplomatici presso l'UNESCO e l'ONU.\nL'UE e gli Stati Uniti procedettero all'attuazione di sanzioni economiche contro la Libia e contro gli interessi all'estero dello stesso Gheddafi e della sua famiglia.\nNel frattempo le marine di numerosi stati si posizionavano nel Mediterraneo nell'eventualit\u00e0 di una risposta libica, studiando nel contempo piani d'intervento militare. Gli Stati Uniti in particolare predisposero la portaerei \"Enterprise\" con l'appoggio della marina italiana. Il Ministro della difesa La Russa dichiar\u00f2 la disponibilit\u00e0 all'utilizzo della Sicilia come base strategica per far rispettare l'embargo nel Mediterraneo.\nIntanto il procuratore Luis Moreno-Ocampo della Corte penale internazionale in seguito al mandato contenuto nella Ris. 1970 dell'ONU annunci\u00f2 l'apertura di una inchiesta sui presunti crimini contro l'umanit\u00e0 in Libia. L'Interpol diffuse un'allerta internazionale a tutte le polizie mondiali per facilitare le operazioni della Corte penale internazionale e l'attuazione delle sanzioni ONU.\nIl 9 marzo prosegu\u00ec la pressione degli Stati Uniti sull'ONU per la decisione dell'attuazione del divieto di sorvolo sulla Libia. Il vicepresidente USA, Joe Biden, si rec\u00f2 in missione a Mosca per persuadere la Russia, contraria ad un attacco contro Gheddafi, a dare il consenso alla realizzazione della \"no-fly zone\", primo passo informale verso l'apertura di un fronte di guerra a sostegno dei ribelli libici per spodestare Gheddafi.\nIntervento dell'Organizzazione delle Nazioni Unite.\nIl 17 marzo il consiglio di sicurezza dell'ONU discusse una seconda proposta di \"no-fly zone\" avanzata dalla Francia, gi\u00e0 aperta sostenitrice dei ribelli, e dalla Lega Araba.\nDurante i lavori si tennero consultazioni tra le diplomazie e le rispettive dirigenze politiche: in Italia ebbe luogo una \"consultazione informale di emergenza\" che \"si tenne in coincidenza con la celebrazione al Teatro dell'Opera dei 150 anni dell'Unit\u00e0 d'Italia\".\nLa proposta avanzata venne approvata dal Consiglio di sicurezza a tarda sera di quello stesso giorno.\nLa risoluzione consentiva l'utilizzo \"di ogni mezzo\" per proteggere i civili ed imporre un cessate il fuoco, ma escluse la possibilit\u00e0 di un'occupazione militare terrestre. Il Regno Unito si dichiar\u00f2 immediatamente pronto a mobilitare l'aeronautica entro poche ore, mentre il governo canadese gi\u00e0 dal 2 marzo imbast\u00ec l'operazione \"Mobile\" (iniziata con lo scopo di evacuare i cittadini canadesi dalla Libia) ordinando la partenza della fregata \"Charlottetown\" (240 marinai assieme a un elicottero CH-124 Sea King) dal porto di Halifax in direzione del Mediterraneo di fronte alla Libia, dove giunse il 17 marzo. In aggiunta a queste unit\u00e0 (riunite nella \"Task Force Charlottetown\") il Canada mobilit\u00f2 sei CF-188 Hornet e un CC-150 Polaris, per un totale di circa 100 uomini raggruppati nella \"Task Force\" \"Libeccio\", dislocata a Trapani-Birgi.\nIl 18 marzo presso il Palazzo dell'Eliseo di Parigi si riunirono per pianificare l'operazione militare 24 leader internazionali, tra i quali il presidente francese, il pi\u00f9 attivo promotore dell'intervento, i premier francese, italiano, inglese, spagnolo, il Segretario dell'ONU, il Segretario di Stato americano e il ministro degli Esteri degli Emirati Arabi Uniti.\nOperazioni militari.\nPrimo giorno: 19 marzo.\nNel pomeriggio di sabato 19 marzo 2011, a seguito degli attacchi libici perpetrati in violazione al cessate il fuoco imposto dalla risoluzione ONU 1973, cominciarono le ricognizioni aeree dello spazio aereo libico da parte dei caccia Rafale, Mirage 2000-D e Mirage 2000-5 francesi supportati da un aereo AWACS anch'esso francese, che successivamente, alle 17:45 circa (ora locale), eseguirono un attacco contro le forze lealiste al regime di Gheddafi, colpendo quattro mezzi corazzati dell'esercito regolare impiegati nell'assedio di Bengasi (\"operazione Harmattan\").\nL'intervento francese fu seguito, qualche ora pi\u00f9 tardi, dal lancio di 112 missili da crociera tipo \"Tomahawk\" da unit\u00e0 navali statunitensi (cacciatorpediniere lanciamissili \"Stout\" e \"Barry\" e sottomarini nucleari \"Providence\", \"Scranton\" e \"Florida\" al comando dell'ammiraglio Samuel J. Locklear III, che pu\u00f2 avvalersi anche delle navi d'assalto anfibio \"Kearsarge\" e \"Ponce\" e di 15 velivoli) e britanniche (sottomarino nucleare \"Triumph\") nel Mediterraneo (nomi in codice: \"operazione Odyssey Dawn\" per quella USA e \"operazione Ellamy\" per quella del Regno Unito, ma anch'essa sotto egida USA) per colpire la difesa aerea ed altri obiettivi militari situati nell'ovest del Paese.\nNella stessa notte la RAF impieg\u00f2 missili del tipo SCALP (\"Storm Shadow\") contro obiettivi militari libici, lanciati da aerei Tornado GR4 decollati dalla base di Norfolk. Il supporto \u00e8 stato fornito da un Boeing E-3 Sentry con funzioni AWACS unitamente a due aerei da rifornimento: un TriStar e un Vickers VC10. Il comando supremo dell'operazione \"Ellamy\" \u00e8 stato affidato all\"Air Marshal\" Stuart Peach, mentre il controllo delle forze aeree \u00e8 andato all\"Air Vice-Marshal\" Greg Bagwell e quello delle forze di mare al contrammiraglio Ian Corder (le fregate \"Westminster\" e \"Cumberland\" infatti sono state messe in allerta per ogni necessit\u00e0).\nAllo scoppio delle ostilit\u00e0 l'Italia mobilit\u00f2 e rischier\u00f2 200 uomini dell'aviazione e 1000 marinai. Il governo italiano forn\u00ec alla coalizione internazionale impegnata nelle incursioni l'appoggio logistico e strategico di sette basi aeree sul proprio territorio. Il centro di comando e coordinamento delle operazioni alleate fu stabilito nell'aeroporto di Capodichino. Nell'aeroporto militare di Trapani Birgi, sede degli F-16 ADF del 37\u00ba Stormo dell'Aeronautica Militare ove convergono i Tornado ECR del 50\u00ba Stormo di stanza a Piacenza (specializzati nella distruzione delle difese missilistiche e radar), i Tornado IDS del 6\u00ba Stormo di Ghedi (con capacit\u00e0 di attacco, ma utilizzati come aerocisterne per rifornire in volo gli altri Tornado) e i caccia intercettori Eurofighter del 4\u00ba Stormo di stanza a Grosseto. Venne impiegato anche l'aeroporto militare di Amendola, dove vennero armati i cacciabombardieri AMX e aeromobili a pilotaggio remoto Predator e la base di Gioia del Colle che ospit\u00f2 gli Eurofighter; a queste, infine, si aggiungono la stazione aereo-navale di Sigonella, Aviano, Decimomannu e Pantelleria, la pi\u00f9 prossima alla Libia.\nAll'appoggio aereo si aggiunse il dispositivo navale italiano, gi\u00e0 da giorni pienamente operativo, presente con il cacciatorpediniere lanciamissili \"Andrea Doria\", che incroci\u00f2 nel Canale di Sicilia (dove navigano anche la nave ausiliaria \"Etna\" e il pattugliatore di squadra \"Borsini\") con il compito di difesa aerea e antisommergibile, la portaerei \"Garibaldi\" e la fregata missilistica \"Euro\".\nSecondo giorno: 20 marzo.\nNelle prime ore del 20 marzo l'USAF continu\u00f2 i bombardamenti sul territorio libico con tre bombardieri stealth B-2 Spirit decollati dalla Whiteman Air Force Base (Missouri), F-15E e F-16CJ, tutti al comando del maggior generale Margaret H. Woodward, capo delle forze aeree statunitensi impegnate nell'operazione Odyssey Dawn. Il successo dei bombardamenti port\u00f2 il \"Joint Chiefs of Staff\" Mike Mullen a dichiarare che, dopo un giorno dall'inizio delle operazioni, le difese aeree e gli aeroporti libici erano stati messi quasi completamente fuori uso.\nLo stesso 20 marzo salp\u00f2 dal porto di Tolone una piccola flotta francese (\"Task Force 473\" al comando del contrammiraglio Philippe Coindreau) costituita dalla portaerei \"Charles de Gaulle\", dalla nave-rifornimento \"Meuse\" e dalle fregate \"Aconit\" e \"Dupleix\" con destinazione le acque antistanti la Libia. Imbarcati in queste navi erano 26 aeromobili: 10 elicotteri, 8 caccia Rafale, 6 Super \u00c9tendard e 2 E-2C Hawkeye AWACS.\nNella notte tra il 20 e il 21 marzo s'alzarono in volo dalla USS \"Kearsarge\" gli AV-8B della \"26th Marine Expeditionary Unit\" (MEU, colonnello Mark J. Desens) e dalle basi a terra i Boeing E/A-18G Growler per sferrare un nuovo attacco alle difese contraeree e alle forze terrestri di Gheddafi attorno ad Agedabia. \nLa \"Royal Navy\" britannica continu\u00f2 il lancio di missili \"Tomahawk\" dal suo sottomarino schierato nella zona delle operazioni, mentre l'Italia prese parte per la prima volta al pattugliamento della zona d'interdizione al volo con quattro Tornado ECR assistiti da due Tornado AAR (\"Air-to-Air Refuelling\", rifornimento in volo) partiti alle 20:00 dall'aeroporto di Trapani Birgi che tuttavia non spararono missili, dovendo attaccare infatti solo se fossero stati rilevati radar accesi delle forze lealiste..\nTerzo giorno: 21 marzo.\nI Tornado ECR italiani sorvolarono nuovamente, con esito finale positivo, lo spazio aereo libico facendo da deterrente contro i radar di Gheddafi, pronti a colpirli se fossero entrati in funzione. Entrarono per la prima volta nello spazio aereo libico gli F/A-18 Hornet spagnoli e sono proseguiti i voli degli aerei francesi, danesi e britannici; questi ultimi impiegarono per la prima volta in assoluto su cieli nemici i caccia Eurofighter Typhoon arrivati il giorno prima a Gioia del Colle, contemporaneamente ad una nuova sortita dei Tornado GR4 partiti dall'Inghilterra per prevenire attacchi di Gheddafi contro la popolazione civile, e atterrati anch'essi a Gioia del Colle (tutto col sostegno costante di aerei AWACS e da rifornimento). La \"Task Force\" canadese \"Libeccio\" partecip\u00f2 per la prima volta al controllo dello spazio aereo libico nella mattinata, senza sparare colpi, con quattro caccia CF-18 appoggiati da due aerocisterne CC-150 Polaris. Anche il Belgio inizi\u00f2 attivamente la partecipazione alle operazioni inviando quattro F-16 nell'aeroporto di Araxos (Acaia), di cui uno venne fatto decollare per verificare il rispetto del divieto di sorvolo, anche se non era stato necessario aprire il fuoco.\nVerso le 17:30 EDT un F-15E Strike Eagle USAF precipit\u00f2 nel nord-est della Libia in seguito a problemi tecnici, ma entrambi i piloti furono tratti in salvo: uno dai ribelli, l'altro dai Marine che lo portarono sulla nave \"Kearsarge\" circa 90 minuti dopo l'incidente, impiegando due CH-53E Super Stallion, due MV-22 Osprey, e due AV-8B Harrier, questi ultimi col compito di distruggere il relitto per impedire che altri si potessero impadronire delle tecnologie di bordo.\nLe imbarcazioni militari britanniche non intrapresero azioni belliche, ma rimasero nella zona delle operazioni pronte a qualsiasi evenienza.\nQuarto giorno: 22 marzo.\nL'attivit\u00e0 francese, cos\u00ec come quella italiana, del 22 marzo fu caratterizzata da ricognizioni armate (sono decollati anche aerei dalla portaerei \"Charles de Gaulle\") e dal potenziamento logistico per le basi di Istres, Saint-Dizier, Avord e specialmente Solenzara (Corsica del Sud). Sempre il 22 marzo, in un bombardamento aereo nei pressi di Tripoli, venne ucciso il generale Jubran Husayn al-Warfali, comandante delle milizie lealiste nella seconda controffensiva in Cirenaica che, giunto alle porte di Bengasi, veniva richiamato in difesa della capitale libica dopo l'intervento militare NATO su mandato ONU. Gli aerei Nato bombardarono un impianto di costruzione di tubi a Brega uccidendo sei guardie della sicurezza. La Nato sostenne che l'impianto era utilizzato a scopi militari e che dei missili delle truppe pro-Gheddafi furono lanciati dal posto. L'attacco all'infrastruttura idrica avvenne nonostante che gi\u00e0 dal 3 aprile 2011 la Libia aveva avvisato la Nato che i bombardamenti avrebbero potuto causare un \"disastro umanitario ed ambientale\" se fosse stato danneggiato il Grande fiume artificiale. Il bombardamento costitu\u00ec una violazione dei diritti umani.\n23-24 marzo, l'entrata in scena della NATO.\nIl 23 marzo la NATO cominci\u00f2, secondo quanto deciso il 22 marzo e come ordinato dall'ammiraglio James Stavridis, a pattugliare le acque internazionali antistanti la Libia per rendere effettivo l'embargo di armi verso il Paese nordafricano. I velivoli e le navi vennero dispiegati con la facolt\u00e0 di fermare e perquisire tutte le imbarcazioni sospette, ma senza mandato per entrare nelle acque territoriali libiche. Le unit\u00e0 navali messe in campo, prese dalle forze SNMG1, SNMG2, SNMCMG1 e SNMCMG2, erano pi\u00f9 di 25, affiancate da una cinquantina tra aerei ed elicotteri, il tutto sottoposto al comando del Ammiraglio di Squadra Rinaldo Veri dell\"Allied Maritime Command Naples\". All'operazione, a cui partecipano Belgio, Canada, Danimarca, Grecia, Italia, Spagna, Paesi Bassi, Turchia, Regno Unito e Stati Uniti, fu dato il nome di \"Unified Protector\".\nLa Francia il 23 marzo prosegu\u00ec coi voli di ricognizione appoggiati da aerocisterne e aerei AWACS; lo stesso pu\u00f2 dirsi per l'Aeronautica Militare italiana; quattro CF-18 canadesi distrussero con delle bombe a guida laser un deposito di armi a Misurata, dove in tarda sera rimanevano solo pochi uomini fedeli a Gheddafi.\nLa notte tra il 23 e il 24 marzo l'aeronautica militare e l'aviazione navale francese cessarono d'operare esclusivamente sui cieli di Bengasi: una dozzina di velivoli tra Mirage 200D e Rafale bombardarono infatti la base aerea di Giofra (a met\u00e0 strada tra Hon e Ueddan) appartenente alle forze di Gheddafi, situato a circa 250\u00a0km a sud delle coste libiche. Nel corso di una delle cinque missioni iniziate nel corso della giornata, una pattuglia di Rafale individu\u00f2 un aereo che stava violando la \"no-fly zone\" e lo distrusse non appena questo fu atterrato a Misurata. Il 24 marzo l'aeronautica militare norvegese spost\u00f2 i suoi F-16 sotto comando statunitense, che li invi\u00f2 in volo di pattuglia dalla baia di Suda.\nL'aeronautica militare canadese fece arrivare a Sigonella due CP-140 Aurora per implementare la sorveglianza marittima a guida NATO, inoltre potenzi\u00f2 l'apparato AWACS della NATO facendo affluire uomini dalla Germania e distrusse una postazione delle forze pro-Gheddafi vicino a Misurata. Dopo il tramonto la RAF lanci\u00f2 alcuni missili anticarro Brimstone contro i veicoli corazzati di Gheddafi che minacciavano Agedabia imitata dall\"'Arm\u00e9e de l'Air\" che colp\u00ec postazioni di artiglieria.\nUn fatto importante verificatosi nel corso della giornata del 24 marzo fu il perfezionamento dell'operazione \"Unified Protector\" cominciata ufficialmente questo giorno: l'ammiraglio James Stavridis, a capo del \"Supreme Headquarters Allied Powers Europe\", design\u00f2 il tenente generale dell'aeronautica militare canadese Charles Bouchard comandante dell'operazione.\nL'operazione \"Unified Protector\".\nAlla coalizione s'un\u00ec il 25 marzo un altro paese, il Qatar, che mise a disposizione sei Mirage 2000-5 e due C-17A, subito passati a pattugliare i cieli libici in un'operazione congiunta coi caccia francesi. Un raid aereo delle forze della coalizione venne effettuato contro le postazioni delle brigate di Muammar Gheddafi poste a difesa della porta occidentale di Agedabia, recentemente strappata ai rivoltosi. Nella citt\u00e0 di Tripoli la zona della residenza-bunker del dittatore fu di nuovo oggetto dei bombardamenti, mentre anche a Sirte si registrarono siti colpiti. L'aeronautica norvegese bombard\u00f2 un aeroporto nelle prime ore notturne della giornata.\nLo stesso 25 marzo l'operazione \"Unified Protector\" allarg\u00f2 i suoi scopi impiegando i propri mezzi aerei per imporre il rispetto del divieto di sorvolo in Libia, impostando il centro di comando aereo a Smirne (Turchia) e il comando tattico a Poggio Renatico. Il quartier generale di \"Unified Protector\" rest\u00f2 comunque sempre nella base di Napoli.\nNella notte del 26 marzo proseguirono gli attacchi della coalizione. Tre ordigni colpirono la periferia est di Tripoli, distruggendo una caserma militare, dove divamp\u00f2 un incendio ed venne abbattuta una postazione radar. Bombardamenti furono effettuati inoltre su Zliten, citt\u00e0 160\u00a0km a est di Tripoli e a 50\u00a0km a ovest di Misurata, e l'aeronautica francese distrusse al suolo cinque Soko G-2 Galeb e due Mil Mi-35 vicino a Misurata. Nello stesso giorno, sul fronte terrestre, gli insorti riuscirono a riprendere il controllo del centro strategico di Agedabia.\nL'aeronautica francese conferm\u00f2 la sua intenzione di colpire le zone attorno Misurata e Zliten conducendo raid contro veicoli blindati e depositi di armi il 27 marzo; l'aeronautica danese invece bersagli\u00f2 dei semoventi d'artiglieria a sud di Tripoli. Il giorno successivo, 28 marzo, la RAF continu\u00f2 a colpire blindati vicino a Misurata e depositi di munizioni attorno a Sebha. Ancora il 28 marzo una piccola squadra di navi libiche, guidata dal pattugliatore \"Vittoria\" affiancato da 2 battelli minori venne affrontata vicino a Misurata da forze statunitensi; un pattugliatore P-3 Orion, colp\u00ec il \"Vittoria\" con missili AGM-65F Maverick danneggiandolo gravemente; l'azione fu proseguita da un aereo A-10 Thunderbolt II che colp\u00ec i due battelli col cannone distruggendone uno e danneggiando gravemente l'altro; nell'area era presente il cacciatorpediniere lanciamissili \"Barry\".\nIl 29 marzo la zona di Bab el-Azizia, dove si trovava il bunker di Gheddafi, era ancora sotto il fuoco degli aerei della coalizione. Due forti esplosioni colpirono la residenza del dittatore, mentre a Tajura, nella periferia est della citt\u00e0, diversi altri obiettivi furono oggetto di attacchi.\nIl 31 marzo, alle ore 6:00 GMT, e come deciso tre giorni prima, la NATO prese il comando di tutte le attivit\u00e0 militari dei paesi aderenti alla risoluzione 1973 del Consiglio di sicurezza ONU racchiudendo in un unico comando le operazioni connesse al rispetto della zona d'interdizione al volo, all'embargo navale di armi e alla protezioni dei civili libici. Le missioni aeree, cos\u00ec come i lanci di missili Tomahawk, della NATO andarono continuando con attacchi a siti militari, antiaerei e alle forze di terra pro-Gheddafi, con particolare impegno dell'aeronautica francese, e britannica. In soli due giorni, fino al 2 aprile, le forze NATO condussero 178 operazioni aeree in Libia e 74 attacchi aerei, potendo contare su una forza che vantavano complessivamente 205 aerei e 21 navi, messi a disposizione da 14 paesi membri dell'alleanza. Il 1\u00ba aprile si registrarono tuttavia episodi di fuoco amico per mano degli aerei NATO nei confronti dei ribelli, che ebbero morti e feriti.\nNella sera del 4 aprile, dopo attacchi condotti a Sirte e Brega, tutti gli aerei statunitensi vennero esonerati dal servizio attivo e inseriti nella riserva, da impiegarsi solo se lo avesse richiesto la NATO. Furonoimpiegati dei droni USA dal 24 aprile a Tripoli.\nIl 9 aprile si registr\u00f2 la prima violazione della zona d'interdizione al volo da quando la NATO aveva assunto il comando delle operazioni: un MiG-23 ribelle s'alz\u00f2 in volo da un aeroporto vicino a Bengasi ma fu costretto da aerei NATO ad atterrare nell'aeroporto di Benina.\nTra l'8 e il 10 aprile 17 blindati dell'esercito di Gheddafi vennero abbattuti a Brega e Misurata dalle forze aeronavali occidentali, mentre sempre a Misurata, ad Ajdabiya e a Bengasi continuarono i combattimenti tra i ribelli e le milizie governative.\nIl 12 maggio alcuni barchini posamine veloci di Mu\u02bfammar Gheddafi e una batteria costiera di lanciarazzi attaccarono alcune navi NATO che avevano bloccato l'accesso al porto di Misurata da parte dei gommoni governativi. Il cacciatorpediniere britannico HMS \"Liverpool\" (classe Type 42) aperse il fuoco col cannone costringendo i barchini a ritirarsi e ridusse al silenzio i lanciarazzi.\nA fine maggio 8 navi di Gheddafi furono distrutte dalla NATO nel corso di un raid aereo notturno nel porto di Tripoli.. Le operazioni della NATO portarono alla conquista di Tripoli, Sirte e di quasi tutta la Libia.\nIl 20 ottobre 2011 Gheddafi venne ucciso dai ribelli mentre si nascondeva; ci\u00f2 comport\u00f2 la definitiva liberazione della Libia, e a fine ottobre le forze della NATO si ritirarono.\nLa partecipazione italiana alle operazioni belliche.\nIl 28 aprile, vi fu il primo coinvolgimento dei cacciabombardieri Italiani, in operazioni di attacco al suolo, nei confronti di obbiettivi militari libici. L'operazione venne condotta da una coppia di Tornado IDS del 6\u00ba Stormo di Ghedi, decollati dalla base aerea di Trapani-Birgi, nella zona della citt\u00e0 di Misurata.\nAnaloghe operazioni di attacco al suolo, eseguite sempre da una coppia di Tornado IDS, sono state effettuate il 29 aprile, e in tutti gli altri giorni a seguire dell'operazione militare.\nA queste operazioni, durante il prosieguo del conflitto, presero parte anche 8 cacciabombardieri AV8 Harrier II Plus della portaerei Giuseppe Garibaldi, ed un'aliquota imprecisata di cacciabombardieri AMX Ghibli.\nLe basi militari usate dalla coalizione.\nDi seguito un elenco delle basi militari appoggianti:"}
{"id": "3405473", "revid": "287204", "url": "https://it.wikipedia.org/wiki?curid=3405473", "title": "Alan Jones", "text": ""}
{"id": "3405477", "revid": "533647", "url": "https://it.wikipedia.org/wiki?curid=3405477", "title": "David Quinn", "text": ""}
{"id": "3405480", "revid": "339392", "url": "https://it.wikipedia.org/wiki?curid=3405480", "title": "Classica di San Sebastian 2009", "text": ""}
{"id": "3405485", "revid": "1543377", "url": "https://it.wikipedia.org/wiki?curid=3405485", "title": "Arianna Lorenzi", "text": "Carriera Agonistica.\nNazionale.\nIl suo esordio con la nazionale italiana junior femminile di curling \u00e8 stato il campionato mondiale junior di gruppo B del 2001, disputato a T\u00e5rnby, in Danimarca: in quell'occasione l'Italia si piazz\u00f2 al terzo posto. Con la nazionale junior partecipa a 4 campionati mondiali junior e a due campionati mondiali junior gruppo B.\nNel 2003 entra nella formazione della nazionale assoluta con cui ha partecipato a due mondiali.\nIn totale Arianna vanta 57 presenze in azzurro. Il miglior risultato dell'atleta \u00e8 la medaglia di bronzo ottenuta ai campionati mondiali junior del 2003 disputati a Flims, in Svizzera. Questo \u00e8 il miglior risultato ottenuto dalla nazionale junior femminile.\nCAMPIONATI\nNazionale assoluta:\nNazionale junior:\nPercentuale di gioco.\nIl campionato in cui \u00e8 registrata la miglior prestazione di Arianna con la squadra nazionale \u00e8 il mondiale del 2003 disputato a Winnipeg. In questo caso c'\u00e8 un'unica partita con percentuali registrata, contro la Norvegia (persa 5-6) dove la precisione \u00e8 dell'80%. Il campionato con la peggiore prestazione registrata \u00e8 il mondiale junior del 2003 a Flims. In questo campionato gioc\u00f2 con una percentuale media di precisione del 60% toccando il minimo di 54% nella partita contro la Russia (vinta 9-6).\nCampionati italiani.\nArianna ha preso parte ai campionati italiani di curling con il Curling Club New Wave \u00e8 stata 5 volte campionessa d'Italia pi\u00f9 altre tre titoli nelle categorie inferiori (giovanissimi, esordienti e ragazzi):\nRitiro.\nTerminata la stagione 2005/2006 Arianna si ritira dall'attivit\u00e0 agonistica e si trasferisce da Cortina d'Ampezzo a Roma per proseguire gli studi."}
{"id": "3405486", "revid": "767487", "url": "https://it.wikipedia.org/wiki?curid=3405486", "title": "Bent Inge Johnsen", "text": "Carriera.\nGiocatore.\nClub.\nJohnsen inizi\u00f2 la carriera con la maglia del Mosj\u00f8en. Nel 1993, pass\u00f2 a giocare nel Bod\u00f8/Glimt. Nel 1998 si trasfer\u00ec al Rosenborg, con cui vinse quattro campionati.\nNel 2002, si trasfer\u00ec all'Odd Grenland. Debutt\u00f2 con questa maglia il 14 aprile, quando fu titolare nella vittoria per uno a zero in casa del suo ex club del Rosenborg. Il 16 settembre realizz\u00f2 il primo gol per la squadra, nel successo per due a zero contro il Brann. Si ritir\u00f2 alla fine del campionato 2006.\nFu soprannominato \"Binky\" e \"Magic Johnsen\".\nAllenatore.\nPrima della stagione 2011, divent\u00f2 allenatore dell'Eidsvold Turn. Lasci\u00f2 la squadra al termine del campionato 2015. Il 27 ottobre 2015, venne annunciato che sarebbe diventato l'allenatore del Gjeller\u00e5sen a partire dal 1\u00ba gennaio 2016."}
{"id": "3405505", "revid": "21880", "url": "https://it.wikipedia.org/wiki?curid=3405505", "title": "Cynareae", "text": ""}
{"id": "3405506", "revid": "297031", "url": "https://it.wikipedia.org/wiki?curid=3405506", "title": "Monte Tsukuba", "text": "Il monte Tsukuba (\u7b51\u6ce2\u5c71 Tsukuba-san) \u00e8 una montagna di 877\u00a0m situata vicino Tsukuba, in Giappone. \u00c8 una delle pi\u00f9 famose montagne in Giappone, nota per i suoi 2 picchi, il Nyotai-san 877\u00a0m e il Nantai-san 871\u00a0m. Molta gente scala la cosiddetta \"montagna viola\" ogni anno per godere dalla sommit\u00e0 la veduta panoramica sulla regione di Kanto. In giornate terse \u00e8 possibile intravedere lo skyline di Tokyo, il lago Kamusigaura ed anche il Fuji. La maggior parte delle montagne giapponesi sono di origine vulcanica, ma il monte Tsukuba \u00e8 composto da rocce non vulcaniche come il granito o il gabbro. L'area che circonda la montagna \u00e8 conosciuta tutt'oggi per l'estrazione mineraria di una buonissima qualit\u00e0 di granito.\nIl monte venne inserito nella lista dei \"100 famosi monti del Giappone\" (Nihon Hyaku-meizan) di Ky\u016bya Fukada.\nStoria.\nCome dice la leggenda, migliaia di anni fa, una divinit\u00e0 discese dai cieli e chiese a due montagne un posto dove passare la notte. Con la sua vetta maestosa e il suo cono quasi perfetto, il monte Fuji rifiut\u00f2, credendo con orgoglio ed arroganza che non avesse bisogno della benedizione di una divinit\u00e0. Il monte Tsukuba, d'altro avviso, umilmente accolse l'ospite stimato, offrendo persino del cibo e dell'acqua.Oggi il monte Fuji \u00e8 freddo, solitario e arido, mentre il monte Tsukuba esplode di vegetazione, ed \u00e8 pieno di colori quando cambia la stagione.\nAntiche cronache narrano che i sacri progenitori della razza giapponese sono conservati qui; la divinit\u00e0 maschile, Izanagi-no-Mikoto, sul monte Nyotai, e la divinit\u00e0 femminile, Izanami-no-Mikoto, sul monte Nantai. Dicono le leggende che le due divinit\u00e0 si sposarono e diedero alla luce altri dei, ed anche il Giappone stesso.\nAttrazioni.\nIl monte Tsukuba non \u00e8 famoso soltanto per le leggende che sono apparse nelle antologie di poesie fin dal lontano 710 d.C. Oggi la montagna ed il suo santuario Shintoista sono sia una fonte di benedizione per il popolo giapponese che un \"must\" per turisti stranieri e locali. Da quando i picchi (maschio e femmina) hanno formato una coppia sono venerati come kami dallo shintoismo e si crede garantiscano armonia matrimoniale e felicit\u00e0 coniugale. Ai piedi del versante sud giace il tempio Santuario shintoista chiamato \u201cTsukuba-san-jinja\u201d (\u7b51\u6ce2\u5c71\u795e\u793e). Questo antico santuario \u00e8 una popolare destinazione per i turisti, i partecipanti al festival (\u307e\u3064\u308a) e gli occasionali matrimoni tradizionali giapponesi. \u00c8 da qui che parte la maggior parte degli escursionisti diretti in cima. Si pu\u00f2 salire sul monte percorrendo il sentiero Miyukigahara (\u5fa1\u5e78\u30f6\u539f\u30b3\u30fc\u30b9), che corre parallelo alla funicolare, fino al gradone tra le due vette, o il sentiero Shirakumobashi (\u767d\u96f2\u6a4b\u30b3\u30fc\u30b9) su fino al picco est, dove si unisce al sentiero Otatsuishi(\u304a\u305f\u3064\u77f3\u30b3\u30fc\u30b9), per poi continuare su per il monte Nyotai. In cima alla montagna vi sono numerosi negozi di souvenirs e bancarelle di cibo nella zona tra i due picchi. Qui si pu\u00f2 gustare ottimo ramen (\u30e9\u30fc\u30e1\u30f3), omiyage (\u304a\u571f\u7523), birra (\u30d3\u30fc\u30eb) ed il locale toccasana olio di rospo (\u304c\u307e\u6cb9). Sia sul monte Nantai-san che sul Nyotai-san ci sono piccoli Jinja dedicati agli dei. La montagna \u00e8 un famoso punto di lancio per il parapendio.\nFlora e Fauna.\nIl monte Tsukuba \u00e8 benedetto con la sua abbondanza di natura che copre l'intera montagna. A bassa quota ci sono alberi come querce (\u8d64\u6a2b), prugni (\u5c71\u685c), cedri giapponesi (\u6749), pini rossi giapponesi (\u8d64\u677e) e cipressi Hinoki (\u6a9c). In alta quota troviamo specie come faggi (\u3076\u306a), aceri giapponesi (\u5c71\u7d05\u8449) e molte variet\u00e0 di conifere. Al di sotto di questi giganti della foresta, la montagna ospita anche ortensie (\u7d2b\u967d\u82b1), rododendri (\u3064\u3064\u3058), Akebia (\u30a2\u30b1\u30d3), gigli giapponesi (\u30e4\u30de\u30e6\u30ea) e i denti di cane giapponesi(\u7247\u6817).Tra di loro vive una miriade di insetti, come millepiedi, bruchi (\u6bdb\u866b), calabroni giganti asiatici (\u30b9\u30ba\u30e1\u30d0\u30c1), insetti stecco, mantidi religiose (\u30ab\u30de\u30ad\u30ea), cicale (\u30bb\u30df), un buon numero di anfibi e oltre 70 specie di farfalle (\u8776). Tra i vertebrati lepri giapponesi, Mamushi (\u876e), Sika (\u9e7f), cinghiali (\u732a), Procioni (\u6d17\u718a), tassi (\u7a74\u718a) e la volpe rossa (\u72d0) pu\u00f2 essere avvistata occasionalmente. In pi\u00f9 oltre 700 specie di uccelli sono annoverate tra cui il pettirosso del Giappone (\u99d2\u9ce5), il fagiano giapponese, l'occhialino giapponese (\u76ee\u767d), il becco grosso del Giappone, il passero cannella (\u3059\u305a\u3081), la quaglia giapponese e il picchio del Giappone."}
{"id": "3405508", "revid": "104458", "url": "https://it.wikipedia.org/wiki?curid=3405508", "title": "Petra Behle-Schaaf", "text": ""}
{"id": "3405509", "revid": "104458", "url": "https://it.wikipedia.org/wiki?curid=3405509", "title": "Petra Behle Schaaf", "text": ""}
{"id": "3405511", "revid": "104458", "url": "https://it.wikipedia.org/wiki?curid=3405511", "title": "Petra Schaaf", "text": ""}
{"id": "3405522", "revid": "599013", "url": "https://it.wikipedia.org/wiki?curid=3405522", "title": "Ivar R\u00f8nningen", "text": "Carriera.\nClub.\nR\u00f8nningen inizi\u00f2 la carriera professionistica con la maglia del V\u00e5lerenga. Debutt\u00f2 nella Tippeligaen il 7 giugno 1998, giocando nella sconfitta per quattro a uno in casa del Molde. Gioc\u00f2 poi in prestito al Walsall, al GKS Katowice e al Lillestr\u00f8m. Con quest'ultimo club, esord\u00ec il 3 ottobre 1999: subentr\u00f2 a R\u00fanar Kristinsson, a causa dell'espulsione del portiere titolare Emile Baron, nella sconfitta per tre a uno contro il V\u00e5lerenga.\nFu poi ceduto a titolo definitivo al Brann. Gioc\u00f2 il primo incontro per il club in data 7 maggio 2000, difendendo i pali della squadra nella sconfitta per tre a due sul campo del Bod\u00f8/Glimt. Si trasfer\u00ec in seguito al Rosenborg, dove fu la riserva del titolare Espen Johnsen. L'esordio con questa maglia arriv\u00f2 il 10 maggio 2005, giocando in un match valido per l'edizione stagionale della Coppa di Norvegia: gioc\u00f2 dall'inizio nella vittoria per undici a zero sull'Orkla.\nIl 6 gennaio 2006 fu ufficializzato il suo trasferimento allo HamKam. Debutt\u00f2 con questa casacca il 9 aprile, nel pareggio a reti inviolate contro il Viking. La squadra, all'epoca militante nella Tippeligaen, retrocesse nel corso degli anni, finendo nella Fair Play Ligaen: in questa divisione, segn\u00f2 una rete nel sei a zero inflitto al L\u00f8renskog, in data 23 ottobre 2010. Si ritir\u00f2 alla fine del campionato 2012, ma a marzo 2013 torn\u00f2 sui suoi passi, firmando un nuovo contratto con lo HamKam.\nNazionale.\nR\u00f8nningen gioc\u00f2 una partita per la . Il match non \u00e8 per\u00f2 riconosciuto come ufficiale, poich\u00e9 disputato contro la Nazionale maggiore cipriota e terminato con una sconfitta per due a zero."}
{"id": "3405523", "revid": "454632", "url": "https://it.wikipedia.org/wiki?curid=3405523", "title": "Santar\u00e9m (Para\u00edba)", "text": ""}
{"id": "3405527", "revid": "767487", "url": "https://it.wikipedia.org/wiki?curid=3405527", "title": "Il Calvario (film)", "text": "Il Calvario (\"Le Calvaire\") \u00e8 un cortometraggio muto del 1914 diretto da Louis Feuillade. \u00c8 il sesto film interpretato da Musidora che qui ricopre uno dei suoi primi ruoli di primo piano.\nProduzione.\nIl film - un cortometraggio di circa trenta minuti - fu prodotto dalla Soci\u00e9t\u00e9 des Etablissements L. Gaumont\nDistribuzione.\nDistribuito in sala nel maggio 1914 dalla Soci\u00e9t\u00e9 des Etablissements L. Gaumont."}
{"id": "3405528", "revid": "76963", "url": "https://it.wikipedia.org/wiki?curid=3405528", "title": "Albino Varotti", "text": "Biografia.\nNel 1938 entra nell'Ordine dei Frati Minori Conventuali presso il Seminario minore di Longiano (Forl\u00ec), dove inizia l'attivit\u00e0 musicale.\nDopo una permanenza nella Basilica di Sant'Antonio di Padova, nel 1943 \u00e8 nella chiesa di San Francesco a Faenza, dove studia diplomandosi presso il Liceo Classico \u201cEvangelista Torricelli\u201d e diviene organista del Tempio Monumentale di San Francesco a Faenza.\nA Bologna intraprende gli studi musicali di composizione e direzione d'orchestra con Lino Liviabella, compositore e pianista, che prosegue con O. Faccenda e R. Lupi; si diploma in musica corale a Bologna ed in strumentazione per banda a Pesaro. Inoltre, \u00e8 stato allievo di B. Somma e G. Farina per la composizione polifonica.\nHa insegnato sia in vari Istituti statali e dell'Ordine francescano, sia presso il Conservatorio statale \u201cLuigi Cherubini\u201d di Firenze ricoprendo la cattedra di armonia e contrappunto.\nCompiuti gli studi teologici, presso il Seminario Vescovile faentino, nel 1949 viene consacrato sacerdote da mons. Giuseppe Battaglia, vescovo di Faenza (1944-1976).\nNel 1950 \u00e8 istruttore del coro e dal 1954 \u00e8 segretario della Commissione Generalizia di Musica Francescana, designato dal padre Domenico Stella, direttore della Cappella Musicale Patriarcale di San Francesco in Assisi, come suo successore, ed averne ricoperto l'incarico, ha in seguito curato la direzione della Cappella Musicale di San Rufino in Assisi, in collaborazione con il canonico don Giuseppe Biselli (1925-2017).\nNel 1966-1967 \u00e8 stato maestro di cappella della Basilica di San Francesco in Assisi. Ha riordinato gli archivi musicali francescani di Assisi e di Bologna.\nHa lavorato Faenza presso il Convento annesso alla chiesa di San Francesco, dove \u00e8 stato Direttore della Cappella Musicale.\nNell'arco della sua vita ha prestato servizio come assistente ecclesiastico presso diversi gruppi Scout d'Italia.\nHa trascorso gli ultimi anni della sua vita a Castel Bolognese (di cui \u00e8 stato insignito nel 2007 della cittadinanza onoraria e di cui ha composto l'inno nel 2013) presso la casa protetta \"Camerini\".\nOpere.\nHa composto molte opere di musica sacra, fra cui si ricordano:\nLe sue composizioni pi\u00f9 celebri e pi\u00f9 eseguite sia in Italia e all'estero sono:\nOpere per organo e per tastiera.\nFuga in re minore per Organo con parte di pedale su un tema di Wolfgang Amadeus Mozart (copia presso: Collezione Privata Musicologo M. G. Genesi, Piacenza)"}
{"id": "3405532", "revid": "486946", "url": "https://it.wikipedia.org/wiki?curid=3405532", "title": "Polytechnic University", "text": ""}
{"id": "3405534", "revid": "1305772", "url": "https://it.wikipedia.org/wiki?curid=3405534", "title": "Goss", "text": ""}
{"id": "3405535", "revid": "767487", "url": "https://it.wikipedia.org/wiki?curid=3405535", "title": "Fif\u00ec tamburino", "text": "Fif\u00ec tamburino (\"Fifi tambour\") \u00e8 un cortometraggio muto del 1915 diretto da Louis Feuillade.\nProduzione.\nIl film - un cortometraggio di circa trenta minuti - fu prodotto dalla Soci\u00e9t\u00e9 des Etablissements L. Gaumont\nDistribuzione.\nDistribuito dalla Soci\u00e9t\u00e9 des Etablissements L. Gaumont, usc\u00ec nelle sale cinematografiche francesi nell'aprile 1915."}
{"id": "3405544", "revid": "334486", "url": "https://it.wikipedia.org/wiki?curid=3405544", "title": "Cesio-137", "text": "Il cesio-137 (137Cs, Cs-137) \u00e8 un isotopo radioattivo del metallo alcalino cesio che si forma principalmente come un sottoprodotto della fissione nucleare dell'uranio, specialmente nel reattore nucleare a fissione.\nEmivita.\nHa un'emivita di circa 30,17 anni e va incontro a decadimento beta per emissione di particelle beta, formando un isomero nucleare metastabile del bario-137: il bario-137m (137mBa, Ba-137m). Il Ba-137m ha un'emivita di circa 2,55 minuti ed \u00e8 il responsabile di tutte le emissioni di raggi gamma. Un grammo di cesio-137 ha una radioattivit\u00e0 di .\nL'energia del fotone prodotto dal Ba-137m \u00e8 di . Questi fotoni possono essere utili per l'irraggiamento degli alimenti e nella radioterapia del cancro. Il cesio-137 non viene utilizzato ampiamente per la radiografia industriale perch\u00e9 \u00e8 molto reattivo chimicamente e quindi difficile da manipolare. Anche i sali del cesio sono molto solubili nell'acqua e questo complica la gestione sicura del cesio. Nella radioterapia e nella radiografia industriale si preferisce il cobalto-60 (60Co) dal momento che chimicamente si tratta di un metallo poco reattivo che offre fotoni di raggi gamma molto pi\u00f9 energetici. Il cesio-137 pu\u00f2 essere trovato in alcuni dispositivi per la misura dell'umidit\u00e0 e della densit\u00e0, in misuratori di flusso, e in sensori correlati.\nUtilizzi.\nIl Cesio-137 ha un piccolo numero di utilizzi pratici. In piccoli quantitativi viene usato per calibrare gli strumenti di misura delle radiazioni. Viene qualche volta utilizzato per la terapia del cancro e viene anche usato industrialmente in dispositivi per la misura dei flussi di liquidi e come calibro per misurare lo spessore dei materiali.\nCesio radioattivo nell'ambiente.\nPiccoli quantitativi di cesio-134 e di cesio-137 vennero rilasciati nell'ambiente all'epoca delle esplosioni nucleari in atmosfera e da alcuni incidenti nucleari, specialmente dal disastro di \u010cernobyl'. Nel 2005 il cesio-137 era la principale fonte di radiazione nella zona di alienazione attorno alla centrale elettronucleare di \u010cernobyl'. Assieme al cesio-134, allo iodio-131 e allo stronzio-90, il cesio-137 era uno dei radioisotopi che ponevano il maggiore rischio per la salute tra quelli dispersi dall'esplosione della bolla d'idrogeno del reattore e il successivo incendio della grafite.\nLa contaminazione media da cesio-137 in Germania susseguente al disastro di \u010cernobyl' ammontava a /m\u00b2. Questo corrisponde a una contaminazione di 1\u00a0mg/km\u00b2 di cesio-137, totalizzando circa depositati su tutta la Germania.\nDal momento che il cesio-137 \u00e8 un sottoprodotto della fissione nucleare dell'uranio, un tipo di reazione nucleare attualmente per la maggior parte di origine artificiale, esso non si presentava in natura in modo significativo prima che cominciasse l'era atomica. Grazie all'osservazione dei raggi gamma caratteristici emessi da questo isotopo, \u00e8 possibile determinare se il contenuto di un determinato contenitore sigillato \u00e8 stato prodotto prima o dopo l'era della bomba atomica. Questa procedura \u00e8 stata usata da alcuni ricercatori per controllare l'autenticit\u00e0 di alcuni rari vini, specialmente quelli che venivano spacciati per \"bottiglie di Jefferson\".\nRischi sanitari posti dal cesio radioattivo.\nIl cesio-137 \u00e8 un metallo alcalino molto solubile in acqua e chimicamente tossico in modo blando. Il comportamento biologico del cesio-137 \u00e8 simile a quello del potassio e del rubidio. Dopo l'ingestione il cesio si distribuisce nell'organismo, in modo pi\u00f9 o meno uniforme, raggiungendo le maggiori concentrazioni in tessuti ricchi di potassio, come quelli dei muscoli scheletrici e del cuore, raggiungendo minori concentrazioni nelle ossa dove prevalgono lo stronzio-90 e il radio. L'emivita biologica del cesio \u00e8 piuttosto corta, di circa 70 giorni. Esperimenti eseguiti su cani hanno mostrato che una singola dose di /kg (pari a /kg, ovvero circa /kg) di cesio-137 risulta letale in tre settimane..\nIl cesio-137 \u00e8 un pericolo biologico perch\u00e9 nello stesso gruppo chimico del sodio e del potassio, e si accumula nei muscoli, tra i sottoprodotti di fissione liberati da esplosioni e incidenti costituisce un serio pericolo a medio termine, dato che la sua emivita \u00e8 di circa 30 anni. Si concentra nei muscoli ed \u00e8 sospettato di essere in rapporto all'aumento di incidenza dell'estremamente letale cancro del pancreas. Recentemente, Venturi (2021) ha riportato una correlazione tra l'aumento ambientale mondiale del cesio-137 con l'incremento sia delle pancreatiti e del cancro pancreatico sia con l'aumento progressivo mondiale del diabete mellito secondario.\nL'ingestione accidentale del cesio-137 pu\u00f2 essere trattata con il colorante blu di Prussia che si lega a esso chimicamente accelerando la sua espulsione dal corpo.\nL'impropria manipolazione delle sorgenti di raggi gamma da cesio-137 pu\u00f2 portare al rilascio di questo radionuclide e a malattie o danni da radiazione. Forse il caso pi\u00f9 noto \u00e8 l'incidente di Goi\u00e2nia in cui un apparecchio di radioterapia impropriamente smaltito proveniente da una clinica abbandonata nella citt\u00e0 di Goi\u00e2nia in Brasile, venne raccolto da una discarica e il sale di cesio, che era fluorescente, venne venduto a compratori curiosi del tutto sprovveduti. Questa situazione port\u00f2 a molteplici danni gravi in seguito all'esposizione a diverse dosi di radiazione.\nLe sorgenti di raggi gamma basate sul Cesio racchiuse in contenitori metallici possono essere, criminalmente o negligentemente, mescolate con rottami metallici destinati alle fonderie causando la produzione di acciaio contaminato con radioattivit\u00e0. Un esempio importante \u00e8 stato l'incidente della Acerinox del 1998, quando la compagnia di riciclo spagnola Acerinox fuse una massa di cesio-137 radioattivo che proveniva da un generatore di raggi-gamma. Nel 2009 degli operai cinesi nella provincia dello Shaanxi stavano demolendo una vecchia fabbrica, quando persero del cesio-137 incapsulato dentro a del piombo, poi ritrovato in un'acciaieria dopo esser stato fuso assieme ad altri rottami."}
{"id": "3405546", "revid": "1543377", "url": "https://it.wikipedia.org/wiki?curid=3405546", "title": "Morgan Plus 8", "text": "La Morgan Plus 8 \u00e8 un'autovettura sportiva prodotta dalla casa automobilistica britannica Morgan Motor Company tra il 1968 e il 2004. Ne sono state prodotte pi\u00f9 di 6000 unit\u00e0 nei 36 anni di produzione ed \u00e8 stata sostituita dalla Morgan Aero 8.\nIl contesto.\nInizialmente la carrozzeria era basata su quella della Morgan Plus 4 mentre il motore era basato sull'originale Buick 215, gi\u00e0 impiegato dalla Buick Skylark, dalla Oldsmobile Cutlass e Pontiac Tempest, dalle berline Rover P5 e P6 e dall'originale Range Rover.\nPer adeguarsi alla normativa sulle emissioni inquinanti, le Morgan Plus 8 importate negli Stati Uniti d'America venivano convertite a propano.\nNel 2003 ne \u00e8 stata rilasciata una versione speciale per commemorare i 35 anni di produzione mentre nel 1987 era stato istituito un campionato monomarca."}
{"id": "3405549", "revid": "767487", "url": "https://it.wikipedia.org/wiki?curid=3405549", "title": "Angoscia al focolare", "text": "Angoscia al focolare (\"L'Angoisse au foyer\") \u00e8 un film muto del 1915 diretto da Louis Feuillade.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont\nDistribuzione.\nDistribuito in sala dalla Soci\u00e9t\u00e9 des Etablissements L. Gaumont."}
{"id": "3405551", "revid": "105826", "url": "https://it.wikipedia.org/wiki?curid=3405551", "title": "Stalimene", "text": ""}
{"id": "3405552", "revid": "4252", "url": "https://it.wikipedia.org/wiki?curid=3405552", "title": "Grande scisma", "text": ""}
{"id": "3405560", "revid": "767487", "url": "https://it.wikipedia.org/wiki?curid=3405560", "title": "Parisette", "text": "Parisette \u00e8 un serial del 1921 diretto da Louis Feuillade in 12 episodi con protagonista l'attrice di origine russa Sandra Milovanoff.\nTra gli altri interpreti del film, anche i registi Ren\u00e9 Clair e Robert Florey. Quest'ultimo, appare anche come aiuto regista.\nTrama.\nParisette \u00e8 una giovane ballerina, nipote di Cogolin. Un aristocratico portoghese, Joaquin de Costabella, resta colpito dalla somiglianza di Parisette con quella di sua figlia, morta in giovane et\u00e0. Cogolin viene intanto ingiustamente accusato di omicidio e fugge a Nizza. Si scopre che Parisette, in effetti, \u00e8 la sorella della giovane morta mentre verr\u00e0 riconosciuta l'innocenza di Cogolin che sar\u00e0 scagionato da ogni accusa.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont e venne girato in Portogallo.\nDistribuzione.\nDistribuito dalla Soci\u00e9t\u00e9 des Etablissements L. Gaumont che lo present\u00f2 in prima il 10 dicembre 1921. Venne poi distribuito nelle sale il 3 marzo 1922. Copia delle pellicola, un positivo restaurato 35\u00a0mm viene consertvata negli archivi del Museum of Modern Art.\nData di uscita.\nIMDb\nAlias"}
{"id": "3405562", "revid": "4252", "url": "https://it.wikipedia.org/wiki?curid=3405562", "title": "Dogmatica", "text": ""}
{"id": "3405566", "revid": "15756", "url": "https://it.wikipedia.org/wiki?curid=3405566", "title": "Monica Samassa", "text": "Biografia.\nDopo essersi diplomata alla Scuola dopo il Teatro diretta dal regista russo Jurij Leonovi\u010d Al'\u0161ic, vinse la borsa di studio indetta dalla Comunit\u00e0 europea \"Le lingue del teatro\", prendendo cos\u00ec parte ad un prestigioso laboratorio teatrale a Firenze.\nDurante la sua formazione incontr\u00f2 diversi maestri come John e Susan Strasberg, Jean-Pierre Marielle, Kaja Anderson, Elisabeth Sabin (del Th\u00e9\u00e2tre du Soleil di Parigi), Alessandro Marinuzzi, Karl Miller (del Royal Court Theatre di Londra), Barbara Nativi (del Teatro della Limonaia di Sesto Fiorentino), Marcello Magni e Kathryn Hunter (del Th\u00e9\u00e2tre de Complicit\u00e9 di Londra).\nHa svolto anche alcune docenze presso l'accademia teatrale ITACA, unico centro di formazione stabile per attori e registi in Puglia.\nTeatro.\nDurante il suo ultimo impegno teatrale faceva parte della compagnia teatrale di Fausto Paravidino, con la quale era impegnata nella preparazione della recita. Sono stati i suoi colleghi a scoprire che Monica Samassa si era tolta la vita, a soli 50 anni, nella sua stanza. Al Teatro Errico Petrella di Longiano, in provincia di Forl\u00ec-Cesena, lei stava provando \"I vicini\", di Paravicino, con lo Stabile di Bolzano, che avrebbe debuttato il 3 marzo successivo. per poi iniziare una tourn\u00e9e in vari teatri italiani.\nLa sua formazione classica l'ha portata a recitare in molti teatri ed in diversi spettacoli. Ha preso parte alla messa in scena della tragedia scespiriana Troilo e Cressida, con la regia di Gianpiero Borgia nel ruolo di Pandaro, e in precedenza ha preso parte all'Hamlet con la regia di Daniele Fior per il Teatro la Rampa, di Roma. In tempi pi\u00f9 recenti aveva recitato accanto a Giuseppe Battiston e in un lavoro di Fausto Paravidino nel quale interpretava il ruolo della madre di lui. Ed \u00e8 per quel ruolo che Nanni Moretti l'ha voluta tra le attrici del suo film uscito nel 2015."}
{"id": "3405572", "revid": "339392", "url": "https://it.wikipedia.org/wiki?curid=3405572", "title": "Odyssey Dawn", "text": ""}
{"id": "3405574", "revid": "39315156", "url": "https://it.wikipedia.org/wiki?curid=3405574", "title": "Scatofilia", "text": ""}
{"id": "3405575", "revid": "339392", "url": "https://it.wikipedia.org/wiki?curid=3405575", "title": "Valenza del verbo", "text": ""}
{"id": "3405576", "revid": "330270", "url": "https://it.wikipedia.org/wiki?curid=3405576", "title": "Alberto Ferrero La Marmora", "text": ""}
{"id": "3405577", "revid": "330270", "url": "https://it.wikipedia.org/wiki?curid=3405577", "title": "Alberto Ferrero Della Marmora", "text": ""}
{"id": "3405578", "revid": "62221", "url": "https://it.wikipedia.org/wiki?curid=3405578", "title": "Carena facciale", "text": ""}
{"id": "3405579", "revid": "36426", "url": "https://it.wikipedia.org/wiki?curid=3405579", "title": "Suur Munam\u00e4gi", "text": "Suur Munam\u00e4gi, (cio\u00e8 la Grande collina dell'uovo), situata nel sud dell'Estonia nella Contea di V\u00f5rumaa a circa 17\u00a0km a sud di V\u00f5ru, \u00e8 considerata la maggior altura dei Paesi Baltici e raggiunge poco pi\u00f9 di 318\u00a0m d'altezza. La sua \"vetta\", ricoperta di alberi, passa facilmente inosservata se non si cerca di individuarla appositamente.\nIl modo migliore per approfittare del \"Grande Uovo\", \u00e8 salire sulla torre osservatorio alta circa 30\u00a0m e posta sulla sua sommit\u00e0.\nNelle giornate limpide e serene si possono scorgere le torri della televisione di Tartu, le cupole tondeggianti di Pihkva nella confinante Russia, le lussurreggianti distese boschive tipiche dell'Estonia, che si aprono in ogni direzione. \u00c8 possibile noleggiare un binocolo per ammirare il panorama o per fare bird-watching. Alla base del monte vi si trova una gradevole caffetteria con tavoli per ristoro anche all'aperto per pic-nic estivi.\nLa cima del monte, sormontata da una moderna torre panoramica \u00e8 raggiungibile a piedi, in circa dieci minuti dalla strada V\u00f5ru - Ruusm\u00e4e, partendo circa 1\u00a0km a sud di Haanja.\nStoria.\nLa torre, in cemento armato, posta cima fu costruita nel 1939. Raggiunge un'altezza di quasi 30 metri. Fu edificata con 36.000. mattoni circa, e ottanta tonnellate di cemento che furono portate fin sulla cima.\nLa torre fu terminata nello stesso anno in giugno, ma la cerimonia di apertura fu cancellata a causa degli imminenti eventi disastrosi della Seconda guerra mondiale. La torre non fu pi\u00f9 utilizzata fino al 1955. Successivamente vi fu una modernizzazione della torre e della zona, effettuata dal Museo Memoriale di Friedrich Reinhold Kreutzwald.\nNel periodo tra agosto 2004 e luglio 2005 c'\u00e8 stata la maggiore opera di rinnovamento sulla sommit\u00e0 del monte. La torre di osservazione \u00e8 stata completamente rimodernata, dopo lo stato di abbandono lasciato dall'occupazione sovietica. Si \u00e8 provveduto ad inserire un ascensore sulla torre ed un caff\u00e8 panoramico. I sentieri verso la torre sono stati riasfaltati e rinnovati. Il costo totale dell'opera \u00e8 stato di circa 640.000 euro. La costruzione \u00e8 stata finanziata dall'Unione europea, dal governo estone, dal Centro di Investimento per lo Sviluppo, da alcuni finanziatori privati e dalla vicina parrocchia luterana di Haanja.\nIl 24 luglio 2005 l'osservatorio rinnovato della Torre del Monte Suur Munam\u00e4gi \u00e8 stato riaperto al pubblico."}
{"id": "3405580", "revid": "310967", "url": "https://it.wikipedia.org/wiki?curid=3405580", "title": "Giovanni Battista de Rolandis", "text": ""}
{"id": "3405585", "revid": "767487", "url": "https://it.wikipedia.org/wiki?curid=3405585", "title": "La vita facile", "text": "La vita facile \u00e8 un film del 2011 diretto da Lucio Pellegrini.\nTrama.\nMario \u00e8 un medico di successo, primario di una clinica privata romana e felicemente sposato con Ginevra. Su richiesta del suo collega Sergio, si reca in Kenya per prestare assistenza momentanea al suo ex compagno di universit\u00e0 Luca, figlio di Sergio e volontario in Africa.\nMario detesta il posto in cui \u00e8 finito, portando lo stesso Luca a chiedersi come mai abbia accettato di venire fin l\u00ec per prestare la sua opera. Dopo un periodo di diffidenza, per\u00f2, Mario inizia ad ambientarsi: questo per\u00f2 gli causer\u00e0 dei contrasti con Luca. Un giorno i due amici sono raggiunti da Ginevra (oltre che moglie di Mario \u00e8 stata ex amante di Luca) che rivela a Luca il vero motivo del viaggio del marito: Mario infatti ha accettato tangenti per dichiarare idonee e impiantare delle valvole cardiache difettose. La faccenda \u00e8 emersa ed \u00e8 stata aperta un'inchiesta, da cui Mario \u00e8 scappato.\nMario propone un patto a Luca: dovr\u00e0 tornare in Italia con Ginevra, prelevare la somma intascata da Mario per le tangenti e consegnargliela, poi lui fuggir\u00e0 con la moglie dopo aver donato euro alla fondazione di Luca per l'acquisto di apparecchiature mediche. Dopo molti tentennamenti Luca accetta.\nArrivati in Italia, Luca e Ginevra riprendono la loro relazione, e Ginevra, che nel frattempo ha litigato con Mario, convince Luca ad abbandonare Mario e ad andare a Miami con lei e con i soldi. Luca accetta ma il giorno del volo, a causa dello stress nel passare la dogana con i soldi nascosti in una valigetta di materiale medico, ha un malore: Ginevra va a prendergli dell'acqua, ma quando ritorna Luca non c'\u00e8 pi\u00f9.\nLuca infatti ha capito fin dall'inizio che Ginevra era una che approfittava e che mirava solo ai soldi e Mario un medico corrotto altrettanto venale e, mettendo in atto un piano premeditato, al momento della partenza aveva gi\u00e0 donato una cifra superiore a quella pattuita di euro, l'intera tangente ritirata in Svizzera) alla fondazione di volontari per cui lavorava ed \u00e8 partito per Rio de Janeiro abbandonando Ginevra in aeroporto e Mario in Africa.\nNella scena finale si vede Mario seduto sulla riva di un fiume, abbracciato al bambino africano che aveva precedentemente guarito dalla tubercolosi, e si pu\u00f2 capire come egli sia effettivamente cambiato durante la sua esperienza in Africa.\nProduzione.\nGran parte del film \u00e8 stato girato a Isiolo, Kenya. Alcune scene comprendono parti in lingua swahili, pronunciate da comparse reperite in loco.\nDistribuzione.\nIl film \u00e8 uscito nelle sale cinematografiche italiane il 4 marzo 2011, nella prima settimana di programmazione ha incassato oltre euro.\nRiconoscimenti.\nIl film ha ricevuto due candidature ai Nastri d'argento: miglior commedia e migliore sonoro in presa diretta."}
{"id": "3405587", "revid": "1989894", "url": "https://it.wikipedia.org/wiki?curid=3405587", "title": "Campionati italiani invernali di lanci", "text": "I Campionati italiani invernali di lanci sono i campionati italiani delle tre specialit\u00e0 dei lanci, escluso il getto del peso, che per motivi logistici non hanno un'attivit\u00e0 indoor. Sono organizzati dalla Federazione Italiana di Atletica Leggera dal 1984.\nAlbo d'oro.\nUomini.\nIn grassetto il \"record dei campionati\".\nDonne.\nIn grassetto il \"record dei campionati\"."}
{"id": "3405588", "revid": "112873324", "url": "https://it.wikipedia.org/wiki?curid=3405588", "title": "Catena del Weissmies", "text": "La Catena del Weissmies \u00e8 un massiccio montuoso delle Alpi del Mischabel e del Weissmies nelle Alpi Pennine. Si trova nel Canton Vallese e prende il nome dal Weissmies, che ne \u00e8 la vetta pi\u00f9 significativa.\nGeografia.\nIl gruppo montuoso raccoglie le montagne tra la Saastal ed il Passo del Sempione.\nRuotando in senso orario i limiti geografici sono: Zwischbergenpass, Saastal, Vispertal, fiume Rodano, Briga-Glis, torrente Saltina, Passo del Sempione, torrente Diveria, Zwischbergental, Zwischbergenpass.\nClassificazione.\nLa SOIUSA individua la Catena del Weissmies come un supergruppo alpino e vi attribuisce la seguente classificazione:\nSuddivisione.\nIl gruppo montuoso \u00e8 suddiviso in due gruppi e quattro sottogruppi:\nIl \"Gruppo del Weissmies\" si trova a sud mentre il \"Gamserberge\" si trova a nord. Il Rossbodenpass divide i due gruppi.\nMontagne.\nLe montagne principali del gruppo sono:"}
{"id": "3405590", "revid": "62221", "url": "https://it.wikipedia.org/wiki?curid=3405590", "title": "Sutura trasversa", "text": ""}
{"id": "3405593", "revid": "62221", "url": "https://it.wikipedia.org/wiki?curid=3405593", "title": "Propleuron", "text": ""}
{"id": "3405594", "revid": "62221", "url": "https://it.wikipedia.org/wiki?curid=3405594", "title": "Prosterno", "text": ""}
{"id": "3405595", "revid": "62221", "url": "https://it.wikipedia.org/wiki?curid=3405595", "title": "Pulvilli", "text": ""}
{"id": "3405598", "revid": "24443", "url": "https://it.wikipedia.org/wiki?curid=3405598", "title": "Catena dell'Andolla", "text": "La Catena dell'Andolla (\"Portjengrat-Kette\" in tedesco) \u00e8 un massiccio montuoso delle Alpi del Mischabel e del Weissmies nelle Alpi Pennine, posto tra Italia (Piemonte) ed Svizzera (Canton Vallese), prendendo il nome dal Pizzo d'Andolla che \u00e8 la vetta pi\u00f9 significativa.\nGeografia.\nIl gruppo montuoso raccoglie le montagne tra la Valle Anzasca, la Val d'Ossola e la linea di confine tra Italia e Svizzera. Ruotando in senso orario i limiti geografici sono: Passo del Monte Moro, alta Saastal, Passo dello Zwischbergen, Zwischbergental, Val Divedro, Val d'Ossola, Valle Anzasca, Passo del Monte Moro.\nClassificazione.\nLa SOIUSA individua la Catena dell'Andolla come un supergruppo alpino e vi attribuisce la seguente classificazione:\nSuddivisione.\nIl gruppo montuoso \u00e8 suddiviso in due gruppi e sette sottogruppi:\nIl \"Gruppo Antigine-Bottarello-Andolla\" si trova ad occidente mentre il \"Gruppo Straciugo-Montalto\" si trova ad oriente. Il Passo d'Andolla e la Valle Antrona divide i due gruppi.\nMontagne.\nLe montagne principali del gruppo sono:"}
{"id": "3405600", "revid": "125382495", "url": "https://it.wikipedia.org/wiki?curid=3405600", "title": "Silo (missilistica)", "text": "In ambito militare, con il termine silo si indica una struttura sotterranea progettata per ospitare e lanciare missili balistici (ICBM) contro il nemico in caso di attacco.\nLe strutture per il lancio sono installate sotto terra, schermate dalle possibili radiazioni, a volte sospese su delle molle (onde ridurre l'effetto delle vibrazioni causate dalla detonazione in superficie di armi anche atomiche), per permettere la sopravvivenza in caso di attacco preventivo, e fornire la capacit\u00e0 di una risposta al nemico.\nStoria.\nLa Coupole.\nFino agli anni sessanta i missili balistici (ICBM) venivano lanciati da basi in superficie, nel URSS invece essi venivano lanciati attraverso siti di lancio interrati, in alcuni casi da siti adibiti ad uso civile come il Gagarin's Start o il Baikonur Cosmodrome Site 31.\nIl precursore dell'odierno silo di lancio \u00e8 l'impianto denominato La Coupole vicino a Saint-Omer in Francia. Fu costruito tra il 1943 e il 1944 dalla Germania nazista allo scopo di lanciare i missili V-2 contro le citt\u00e0 della Gran Bretagna; la struttura era caratterizzata da una cupola di 71 m di diametro in modo da poter contenere una grande quantit\u00e0 di razzi, combustibile e cariche esplosive. \nUn impianto analogo ma meno capiente, denominato Blockhaus d'\u00c9perlecques, fu realizzato a 15 km dalla cupola.\nStati Uniti d'America.\nIl successo del progetto tedesco spinse gli USA ad adottare questa strategia. Gran parte dei silos americani si trovano in Colorado, Arizona, Nebraska, Dakota del Nord, Dakota del Sud, Montana, Wyoming stati caratterizzati da una bassa popolazione.\nMissili Atlas.\nI missili Atlas usavano 4 diversi tipi di lancio e stoccaggio:"}
{"id": "3405601", "revid": "599013", "url": "https://it.wikipedia.org/wiki?curid=3405601", "title": "Alberto Merciai", "text": "Carriera.\nPisa.\nInizia la carriera nel , club con cui raggiunge la finale scudetto della Prima Categoria 1920-1921, persa per 2-1 il 24 luglio 1921 a Torino contro la Pro Vercelli; in quell'anno segn\u00f2 3 reti in 7 partite. Nella stagione seguente segn\u00f2 fra l'altro due reti, una all'andata e una al ritorno, contro l'Inter.\nNel 1929 lascia la compagine toscana, con cui totalizz\u00f2 in totale 114 presenze e 39 reti, per trasferirsi alla Juventus.\nJuventus.\nFece il suo esordio con la Juventus contro la Pro Vercelli il 3 novembre 1929 in una vittoria per 6-1, mentre la sua ultima partita fu contro il il 4 maggio 1930 in un pareggio per 1-1. Nella sua unica stagione \"bianconera\" totalizz\u00f2 6 presenze senza segnare. La squadra bianco nera chiude al terzo posto in Serie A con 45 punti.\nFiorentina.\nNel 1930 passa alla , che militava nella Serie B 1930-1931. Con i \"viola\" gioca un solo incontro il 23 marzo 1931 nel successo per 1-0 contro il , che comunque gli varr\u00e0 la vittoria della serie cadetta.\nCon la Fiorentina conquist\u00f2 la vetta della classifica con 46 punti, giunse a pari merito con il , proprio la squadra che tre anni prima aveva strappato il titolo cadetti ai gigliati. Con la squadra viola si guadagn\u00f2 cos\u00ec la Serie A."}
{"id": "3405602", "revid": "2110845", "url": "https://it.wikipedia.org/wiki?curid=3405602", "title": "Giorgio Carpaneto", "text": "Biografia.\nIscritto all'albo dei giornalisti dal 1960, Giorgio Carpaneto, parallelamente all'attivit\u00e0 di docente, ha collaborato per anni ai quotidiani \"Momento Sera\", \"l'Adige\", \"La Prealpina\", \"Il Corriere del Giorno\" di Taranto e altri.\nSocio della \"Associazione fra i Romani\", ha condotto per vent'anni a Teletevere \u2013 espressione dell'associazione stessa - rubriche settimanali culturali tra le quali \"Biblioteca aperta\", \"Polvere di Storia\", \"Musei in casa\", \"Roma nel tempo\". \u00c8 stato anche redattore-capo de \"Il giornale di Teletevere\". Dopo il passaggio di propriet\u00e0 dell'emittente romana (1995), ha partecipato a trasmissioni a Telelazio, Rete blu, Telesalute, Televita, alla Radio Vaticana e alla RAI (\"Radio anch'io\", \"Il mare\", \"Via dei Fori Imperiali\", \"La domenica\", ecc.).\nPer anni \u00e8 stato presidente dell'associazione di cultura romana \"Te Roma Sequor\"; dell'associazione \"Amici di Righetto per gli studi sulla Repubblica Romana del 1849\"; vice presidente dell'\"Associazione nazionale poeti e scrittori dialettali\" e socio onorario del \"Centro romanesco Trilussa\". \u00c8 stato fondatore della rivista \"Voce romana\" e\u00a0\u2013 dopo la scomparsa di Fortunato Lay - direttore responsabile del periodico \"Rugantino\". Docente di dialettologia nell'Universit\u00e0 2000; ha fondato le riviste \"Palatino\", \"L'acquedotto romano\" e la compagnia teatrale \"I Carpaggini\" di alunni liceali con rappresentazioni di opere del Goldoni e di autori greci e latini al Teatro Rossini e al teatro romano di Ostia antica.\nL'opera.\nAutore di una serie numerosa di libri su Roma e la romanit\u00e0 (\"I vicoli di Roma\", \"I Palazzi di Roma\", \"Le famiglie nobili romane\", \"I quartieri di Roma\", \"La grande guida dei Rioni di Roma\", \"Villa Borghese\"), sulla lingua italiana (\"L'Italia dei dialetti\"), sul dialetto romanesco (\"Dizionario italiano-romanesco\"), di raccolte di poesie in lingua (\"Foglia su foglia\", \"L'attesa\", \"Rotaia interrata\") e in dialetto (\"L'autobbusse perzo\", \"Er tempo e l'omo\", \"Sempre li stessi l'ommini\"), di saggi storici e aneddotici (\"Gli animali in Trilussa\"), Giorgio Carpaneto ha lasciato il segno della sua eccezionale erudizione nella Roma della seconda met\u00e0 del Novecento e del primo decennio del ventunesimo secolo."}
{"id": "3405607", "revid": "281901", "url": "https://it.wikipedia.org/wiki?curid=3405607", "title": "Tolbo nuur", "text": "Il lago Tolbo, o Tolbo nuur, (in mongolo: \u0422\u043e\u043b\u0431\u043e \u043d\u0443\u0443\u0440) \u00e8 un lago d'acqua dolce della Mongolia occidentale, si trova nella provincia del Bajan-\u00d4lgij, distretto di Tolbo, circa 40\u00a0km a sud di \u00d4lgij; \u00e8 affiancato dalla strada che collega \u00d4lgij a Hovd. A sud del lago si trova la citt\u00e0 di Tolbo.\nIl lago si trova a un'altitudine di 2.080\u00a0m sul livello del mare. La superficie totale del lago \u00e8 di 84\u00a0km\u00b2, \u00e8 lungo 21\u00a0km e largo 7\u00a0km. \u00c8 ricco di pesci, tra cui il temolo e il \"Diptychus maculatus\" ed \u00e8 rifugio di alcune specie minacciate di uccelli: l'haliaeetus leucoryphus e il falco cherrug, oltre ad ospitare il cormorano, il cigno selvatico, l'oca indiana, la casarca comune, il quattrocchi e la pavoncella."}
{"id": "3405609", "revid": "74801", "url": "https://it.wikipedia.org/wiki?curid=3405609", "title": "Edmund Turges", "text": "Biografia.\nPoco si conosce della sua vita e le prime notizie dicono che venne ordinato diacono dal vescovo Ridley nel 1520, ed entr\u00f2 nella \"Fraternity of St. Nicholas\" (corporazione dei diaconi della citt\u00e0 di Londra) nel 1522.\nDiverse composizioni a nome di Turges sono presenti nel Libro corale di Eton, una raccolta di manoscritti che riusc\u00ec a scampare alle distruzioni ordinate da re Enrico VIII nel periodo della Dissoluzione dei monasteri in Inghilterra fra il 1536 ed il 1541. Altre opere di Turges sono presenti in altri manoscritti come un \"Magnificat\" contenuto nel Libro corale Caius e composizioni contenute nel Fayrfax Book. Un \"Kyrie\" ed un \"Gloria\" sono attribuiti a Sturges nel Manoscritto Ritson. Almeno due messe e tre Magnificat sono andati smarriti, cos\u00ec come alcuni pezzi a sei voci contenuti nel \"King's College Inventory\" del 1529.\nOpere.\nAlcune delle sue pi\u00f9 note opere sono:"}
{"id": "3405613", "revid": "1924342", "url": "https://it.wikipedia.org/wiki?curid=3405613", "title": "Bundesverband Musikindustrie", "text": "Bundesverband Musikindustrie (\"BVMI\") \u00e8 l'associazione che rappresenta gli interessi dell'industria discografica tedesca, nata dalla fusione tra la sezione nazionale dell'International Federation of the Phonographic Industry e l'organizzazione locale BPW (Bundesverband der Phonographischen Wirtschaft).\nBVMI rappresenta circa 350 etichette, corrispondenti al 90% del mercato musicale tedesco ed \u00e8 un membro associato dell'IFPI.\nClassifiche.\nA partire dal 1977 BVMI si occupa di pubblicare la classifica ufficiale degli album pi\u00f9 venduti in Germania, appositamente realizzata dalla compagnia Media Control GfK International.\nAd oggi, vengono realizzate settimanalmente le classifiche degli album, dei singoli e dei DVD musicali pi\u00f9 venduti, oltre alle diverse classifiche relative a specifici generi musicali.\nCertificazioni.\nBVMI \u00e8 l'ente incaricato di assegnare le certificazioni dei dischi d'oro e di platino relative alle vendite nella nazione. I livelli di vendita necessari per il raggiungimento delle diverse certificazioni variano a seconda della tipologia di prodotto e sono stati cambiati pi\u00f9 volte nel corso degli anni, per rispondere ai cambiamenti del mercato discografico nazionale.\nTutti i prodotti possono ottenere, in ordine crescente di livelli di vendita, la certificazione di disco d'oro, disco di platino, triplo disco d'oro, doppio disco di platino, e cos\u00ec via."}
{"id": "3405614", "revid": "79513", "url": "https://it.wikipedia.org/wiki?curid=3405614", "title": "Chiesa di Santa Maria e di San Giovanni Battista", "text": ""}
{"id": "3405622", "revid": "599013", "url": "https://it.wikipedia.org/wiki?curid=3405622", "title": "Club Atl\u00e9tico River Plate 2008-2009", "text": "Questa voce raccoglie le informazioni riguardanti il Club Atl\u00e9tico River Plate nelle competizioni ufficiali della stagione 2008-2009.\nStagione.\nIl River Plate disputa uno dei peggiori campionati della sua storia, classificandosi all'ultimo posto nell'Apertura con due vittorie, 8 pareggi e 9 sconfitte. Simeone lascia alla quattordicesima giornata, e viene sostituito da Gabriel Rodr\u00edguez, che termina il torneo sulla panchina del club; quale nuovo tecnico, viene ingaggiato N\u00e9stor Gorosito. Nel Clausura il River si posiziona 8\u00ba. La squadra disputa anche due tornei internazionali: in Libertadores viene eliminata nella fase a gironi, venendo inclusa nel gruppo con Nacional di Asunci\u00f3n, Nacional di Montevideo e Universidad San Mart\u00edn de Porres e chiudendo al terzo posto. In Sudamericana, invece, arriva fino ai quarti di finale, dove viene escluso dal torneo dai messicani del Chivas.\nMaglie e sponsor.\nLo sponsor tecnico per la stagione 2008-2009 \u00e8 Adidas, mentre lo sponsor ufficiale \u00e8 Petrobras."}
{"id": "3405626", "revid": "295700", "url": "https://it.wikipedia.org/wiki?curid=3405626", "title": "Panislamico", "text": ""}
{"id": "3405628", "revid": "287204", "url": "https://it.wikipedia.org/wiki?curid=3405628", "title": "Parnassia", "text": "Il genere Parnassia (parnassia anche in italiano), costituito da Linneo nel 1753 con riferimento al monte Parnaso, comprende erbe dai fiori bianchi proprie dell'emisfero boreale.\nDistribuzione.\nIl genere \"Parnassia\" ha una tipica distribuzione circumpolare; \u00e8 presente infatti in Europa, Asia e Nordamerica, spingendosi verso nord fino alle zone pi\u00f9 fredde (Alasca, Groenlandia, Siberia), mentre sfugge i climi caldi e temperato-caldi.\nIn quota, arriva a circa 3000\u00a0m sulle Alpi e a oltre 5000\u00a0m in Cina.\nSistematica.\nLa collocazione tradizionale di questo genere \u00e8 nella famiglia delle Sassifragacee e nell'ordine delle Rosali. Questa posizione \u00e8 tuttora sostenuta da un certo numero di studiosi , ma oggi la maggioranza, sulla scorta delle indagini filogenetiche, la inseriscono nell'ordine delle Celastrali e nella famiglia delle Celastracee o in una famiglia a s\u00e9 stante, le Parnassiacee .\nIl genere comprende alcune decine di specie (numero variabile secondo gli autori).\nIn Europa \u00e8 presente solo \"Parnassia palustris\", la parnassia nostrana, che \u00e8 spontanea anche in Asia e in Nordamerica. Il genere manca in gran parte della penisola iberica, nell'Italia meridionale e insulare, nelle isole greche.\nIn Nordamerica, oltre a \"P. palustris\", sono spontanee diverse altre specie, tra cui citiamo:\nUna particolare ricchezza di specie si ha in Cina, dove alcuni autori hanno individuato oltre 40 specie endemiche. Tra le tante specie esclusivamente asiatiche, menzioniamo:"}
{"id": "3405630", "revid": "73843", "url": "https://it.wikipedia.org/wiki?curid=3405630", "title": "NekoTV", "text": "NekoTV \u00e8 stata un'emittente televisiva italiana, frutto di una coproduzione fra la ditta casertana C.S.E. Multimedia e Television Broadcasting System e diretta da Ciro Sapone, trasmessa dal febbraio 2011 a inizio maggio 2017 sul digitale terrestre all'interno del multiplex televisivo Alpha (e fino al 2012 anche nel mux Omega disponibile in alcune zone d'Italia) principalmente con LCN 45.\nIl canale era dedicato alla cultura giapponese ed all'immaginario fantastico occidentale ed orientale: ha mandato in onda qualche serie animata e serie TV e soprattutto video musicali, divulgativi e tutorial. Tuttavia da giugno 2015 fino alla chiusura del canale il 1\u00ba maggio 2017 ha trasmesso quasi esclusivamente televendite, affiancate, in orario prevalentemente notturno, da loop di video e programmi in perenne replica. Nella sua vita operativa ha alternato pi\u00f9 volte bassa definizione e definizione standard.\nIl nome della rete rimanda a quello del gatto benaugurante giapponese, il maneki neko, presente anche nel logo del canale.\nStoria.\nEsordio.\nNekoTV compare per la prima volta il 3 febbraio 2011 sul mux Retecapri Alpha all'LCN 120, in sostituzione dei canali \"Retecapri +1\" e \"test +1\". Trasmette delle barre colorate fino all'8 dello stesso mese, quando comincia a trasmettere promo dei previsti contenuti del palinsesto, alternati al logo del canale a pieno schermo.\nIl 3 marzo 2011 il canale inizia a trasmettere a 576i, anche se con un bitrate basso: in seguito si aggiungeranno il sito, la pagina Facebook ed il canale YouTube ufficiale (che verr\u00e0 sostituito alcune volte nella vita del canale) ed il negozio \"Neko TV Multistore\" con sede a Caserta. Il palinsesto iniziale comprende quattro anime giapponesi storici, Le favole di Esopo, Julie rosa di bosco, Golion ed Il piccolo guerriero, di ciascuno dei quali si propone un episodio nuovo alla settimana, replicato tutti i giorni pi\u00f9 volte: le serie sono separate dal \"Comics Manga Show\", contenente vari video provenienti dal web di sigle giapponesi e trailer di vari anime, canzoni giapponesi e coreane, interviste a disegnatori ed editori e reportage di alcune fiere del fumetto, tra cui il CAVACON Comics &amp; Games salernitano, di cui Neko TV \u00e8 \"media partner\". Bench\u00e9, secondo i promo in onda, gli anime vengano trasmessi solo in tre precisi blocchi giornalieri (6:00-8:00, 12:00-14:00 e 16:00-18:00), di fatto gli episodi alternati al \"Comics Manga Show\" vengono replicati continuativamente di giorno e di notte. Ci\u00f2 avviene perch\u00e9 il palinsesto di NekoTV \u00e8 stato montato come un video unico su un DVD, che viene cambiato una volta alla settimana circa per includere i nuovi episodi dei programmi: la riproduzione in continua di tale video su un lettore DVD costituisce le trasmissioni del canale.\nIl 6 giugno 2011 il canale trasloca dall'LCN 120 (su cui verr\u00e0 pi\u00f9 oltre sostituito da Retecapri 2) all'LCN 45, posizionandosi fra i canali per bambini e ragazzi. Il 19 agosto 2011 sulla sua pagina Facebook ufficiale NekoTV apre un sondaggio in cui i lettori sono invitati a scegliere le loro serie televisive giapponesi ed americane preferite all'interno di una lista fornita; si annuncia che le serie pi\u00f9 votate verranno trasmesse a partire dal lancio ufficiale della rete, inizialmente datato al 1\u00ba ottobre 2011 ed in seguito rinviato. Intanto ad inizio settembre nel palinsesto del canale si aggiunge agli anime ed ai video anche il telefilm americano \"Bigfoot e il ragazzo selvaggio\".\nIl 30 novembre 2011 inizia la programmazione ufficiale del canale: il nuovo palinsesto vede la rimozione dei precedenti anime e telefilm e si basa sui video gi\u00e0 visti in passato, ma organizzati in categorie come \"Anime Openings\", \"Anime Trailers\", \"J-Rock\", \"Fanfilm\" (dedicato a film amatoriali prodotti da fan italiani e stranieri riguardanti i loro idoli fumettistici), \"Comic Caf\u00e9\", \"Ongaku\" (rassegna di videoclip musicali orientali) ecc., e su programmi di produzione americana, sottotitolati in italiano, dedicati al mondo dei fumetti, dei videogiochi e del modellismo: la struttura della trasmissione resta a loop ripetuti della durata media di 3-4 ore, aggiornati circa ogni settimana. Dallo stesso giorno la rete comincia a trasmettere anche alcuni degli OAV di \"Blame!\", in lingua originale con sottotitoli in italiano: si trattava, per\u00f2, di un fansub utilizzato illecitamente ed all'insaputa dei realizzatori, che ne hanno poi chiesto la rimozione. L'anime \u00e8 cos\u00ec stato tolto dal palinsesto a fine 2011.\nDal 2012 al 2014.\nNel 2012 la definizione d'immagine scende a 288i ed il canale arricchisce il suo palinsesto includendo vari programmi di produzione italiana e talvolta anche autoprodotti, i quali, sebbene riducano lo spazio dedicato ai contenitori di video, non ne causeranno comunque la sparizione.\nCon un annuncio alla fiera \"Reggia del fumetto\" il 2 settembre 2012, il canale inizia la collaborazione con la italo-giapponese Associazione Ochacaff\u00e9, assieme alla quale produce due programmi in onda da novembre: \"K-J Show\", condotto dal duo musicale K-Ble Jungle (DJ Shiru ed Eriko Kawasaki), in cui si presentano varie canzoni giapponesi commentandole e facendo conoscere i loro autori, ed \"Il giapponese con Eriko\", corso di lingua condotto dalla sola Eriko Kawasaki; pi\u00f9 oltre verr\u00e0 prodotto anche lo spin-off \"K-J Show on the road\", in cui i K-ble Jungle visitano e fanno conoscere diverse fiere del fumetto italiane ed europee e i quartieri di Tokyo.\nNekoTV poco dopo comincia a trasmettere anche due programmi da qualche anno in onda sulle televisioni locali: la nuova stagione di \"80 Nostalgia\", dedicato ai programmi televisivi degli anni '80 (cartoni, telefilm, pubblicit\u00e0), e \"G.A.M\", in cui si propongono principalmente interviste a personaggi di spicco delle edizioni italiane degli anime (doppiatori, cantanti delle sigle).\nIntanto a fine 2012 il canale torna a 576i e per un breve periodo (dal 21 dicembre 2012 al 18 gennaio 2013) cambia logo, sostituendo al \"maneki neko\" storico una piccola scritta trasparente su sfondo nero, ma tale modifica non dura. Nell'estate 2013 viene trasmessa in parte anche la serie animata italiana \"White\", realizzata amatorialmente in stile giapponese da Angela Vianello (l'utente di YouTube Gumitien); intanto il canale torna a 288i.\nDa ottobre 2013 su NekoTV esordisce la serie televisiva italiana di fantascienza \"Columns\", prodotta e diretta da Gustavo Garrafa e fino ad allora trasmessa solo sulle televisioni locali. Poi partono anche \"Kankoku\", autoproduzione condotta da Silvia Pochetti, Chiara Giuffrida e Giulia Franzoni dedicata alla cultura popolare della Corea del Sud, in cui si parla di musica, fumetti e di blog dedicati al paese, e la webserie \"Strips!\" dedicata alla vita quotidiana in una fumetteria, gi\u00e0 pubblicata su YouTube. Il canale annuncia anche una futura replica dell'anime Julie rosa di bosco gi\u00e0 trasmesso in passato, ma con un'inedita sigla italiana composta da Stefano Petrini con testo di Cristina Colangelo; tuttavia ci\u00f2 non avverr\u00e0. Il 1\u00ba aprile 2014, a causa dell'eliminazione di alcuni canali dal mux Retecapri, il canale passa a 576i.\nA maggio 2014 il canale annuncia un'operazione di \"reboot\", con l'obiettivo di creare una \"NekoTV 2.0\" con palinsesto e grafica rinnovata. Il 28 maggio iniziano ad andare in onda i promo di questa operazione, e viene modificato il logo del canale: al gatto viene aggiunta in verticale a destra la scritta giapponese \u732b\u30c6\u30ec\u30d3 \"Neko Terebi\", traduzione del nome dell'emittente. Tuttavia non si verificano modifiche importanti alla programmazione, a parte la divisione del contenitore musicale unico \"Ongaku\" in tre diverse parti per le tre singole nazioni trattate: \"Ongaku China\", \"Ongaku Japan\" ed \"Ongaku Korea\".\nIl 1\u00ba luglio 2014, dopo alcuni giorni di annunci e cartelli fissi, il canale abbandona la LCN 45 e passa alla LCN 247, causando l'eliminazione di Capri Fashion; sul canale 45 arriva provvisoriamente il nuovo canale per bambini Junior TV, che nei mesi successivi trasmetter\u00e0 alternandosi fra il mux TIMB 2 ed il mux Retecapri. Nell'agosto 2014 il sito di NekoTV viene hackerato e sostituito da un cartello fisso di proteste contro la gestione del canale, per poi venire definitivamente chiuso.\nDal 2015 al 2016.\nL'8 gennaio 2015 Neko TV riassume il logo storico senza scritta e il 3 febbraio 2015, in conseguenza di vari movimenti sul mux Retecapri e del fallimento del progetto Junior TV, cominciano ad essere disponibili due versioni di NekoTV: la prima, sull'LCN 45 ed in definizione standard, ha una nuova versione del logo comprendente il nome giapponese ed il sito ufficiale \"www.nekotv.tv\" (che tuttavia resta chiuso), trasmette per qualche giorno un'alternanza di televendite (per la prima volta mandate in onda su NekoTV) e nuovi programmi della rete, per poi rimuovere nuovamente le interruzioni pubblicitarie; la seconda, sull'LCN 247 e a bassa definizione, mantiene il logo storico e trasmette continuamente il precedente loop di programmi.\nIn questo periodo NekoTV inizia una collaborazione con il sito Otaku TV Italia, che produrr\u00e0 per loro puntate di programmi su vari argomenti, fra cui Superhero Time, Otaku Mania ed altri. Il 26 febbraio 2015 la LCN 247 viene chiusa, e a quella posizione torna Capri Fashion: NekoTV resta sul canale 45, prevalentemente in definizione standard. Tuttavia, tornano le televendite, che stavolta occupano la fascia dalle 9:00 alle 23:00, lasciando la nuova programmazione del canale solo di notte e alle prime ore del mattino. A partire da giugno 2015 le televendite vengono limitate all'orario 9:00-18:00, ma il loop del palinsesto non viene pi\u00f9 cambiato per mesi.\nDa agosto 2015 la pagina Facebook ufficiale annuncia che NekoTV ha cambiato propriet\u00e0 ed ora \u00e8 gestito da tale \"Associazione culturale Asialab\", che punta a rilanciare il canale. Nel mese di novembre 2015 viene finalmente rinnovata la sequenza di programmi in onda: le trasmissioni stavolta durano dalle 19:00 alle 9:00, mentre le rimanenti dieci ore rimangono occupate da televendite. Un banner in sovrimpressione segnala che dal 31 ottobre 2015 la programmazione del canale sar\u00e0 visibile in streaming sul sito \"www.nekotv.tv\" e annuncia la nascita di una \"NekoTV 3.0\" con una nuova programmazione; tuttavia, il sito in questione rimane chiuso ed il canale continua a proporre le stesse trasmissioni ripetute ad oltranza.\nTra il 2015 e il 2017 risultano disponibili due pagine Facebook riferibili all'emittente, chiamate \"NekoTV White\" e \"NekoTV Black\", dedicate all'immaginario fantastico di matrice, rispettivamente, statunitense e orientale. \nDopo un'ultima leggera modifica al palinsesto nel gennaio 2016, il canale viene del tutto abbandonato e continua il suo ciclo di repliche infinite (il cui orario di inizio serale viene posticipato col tempo prima alle 20:00 e poi alle 20:30 da inizio 2017) alternate a televendite durante la mattina ed il pomeriggio, fino alla sua chiusura. Intanto la definizione del canale scende a 288i dal 20 maggio 2016.\nChiusura.\nIl 26 novembre 2016 viene diffusa la notizia che Sony Pictures Television \u00e8 in trattativa con l'editore Television Broadcasting System per l'acquisto della LCN 45 di NekoTV, unitamente alla LCN 55 di Capri Gourmet; l'accordo risulta essersi concluso il 28 febbraio 2017.\nIl 27 aprile 2017 Pop viene aggiunto sul mux TIMB 3 ed inizia a trasmettere dei filmati promo, occupando la stessa LCN di NekoTV, mentre il 1\u00ba maggio dello stesso anno NekoTV cessa le trasmissioni, terminando cos\u00ec il conflitto LCN con Pop.\nA partire dal 2018 la vecchia pagina Facebook ufficiale del canale \u00e8 stata rinominata \"NekoTV Digital\" e da allora pubblica a grande frequenza meme e notizie sulle prossime novit\u00e0 in ambito di cinecomics e anime. La pagina sostiene che il progetto del canale NekoTV sia tuttora attivo e pubblicizza inizialmente il sito \"www.nekotv.digital\", che per\u00f2 non viene mai attivato.\nRinascita come web TV.\nNel febbraio 2021 viene riattivato il sito internet \"www.nekotv.tv\", e nasce una pagina Facebook gemellata, MaoTV. Su quest\u2019ultima il 16 dicembre 2021 viene annunciato il ritorno del canale in formato web TV a partire dal febbraio 2022.\nDal 31 gennaio 2022 un format di 30 minuti intitolato \"MaoTV Magazine\", dedicato alle novit\u00e0 nel campo dell'intrattenimento proveniente dalla Cina, Giappone e Corea del Sud, viene trasmesso tutti i giorni alle ore 17:30 su Telecapri. (L'orario viene poi modificato alle 18:00 dal 21 febbraio.) La pagina Facebook ufficiale viene inoltre rinominata in \"NekoTV Community\", e viene annunciata per il 21 marzo l'apertura di un negozio \"MaoTV Shop\" a Santa Maria Capua Vetere. "}
{"id": "3405639", "revid": "254059", "url": "https://it.wikipedia.org/wiki?curid=3405639", "title": "Carlo Luigi Invernizzi", "text": "Biografia.\nGi\u00e0 nel 1848 partecip\u00f2 ai moti contro gli austriaci, scoppiati in citt\u00e0 nel marzo sull'onda delle notizie dell'insurrezione a Milano, inerpicandosi sulla cupola del Duomo dove innalz\u00f2 il tricolore sulla statua di Sant'Alessandro.\nNel 1860 insieme al fratello Pietro (un terzo fratello, Luigi, li raggiunger\u00e0 con la spedizione Medici) si imbarc\u00f2 con Garibaldi a Quarto. A Palermo comand\u00f2 il gruppo che difende per tre giorni il Convento dei Sette Angeli . Questo episodio, citato anche da Giuseppe Cesare Abba, gli valse un attestato di riconoscenza redatto dalla Abbadessa Donna Concetta Raffaella Del Bosco.\nLasciato il servizio, torn\u00f2 a Messina dove si spos\u00f2 e visse, lavorando come impiegato per alcuni anni nell'amministrazione pubblica e poi in imprese private. L'impiego non gli imped\u00ec di partecipare alla spedizione di Garibaldi del 1862, che si concluse in Aspromonte, e a quella del 1866.\nIn occasione del terrificante terremoto del 28 dicembre 1908, rimase travolto dalla sua abitazione insieme ai suoi familiari; a causa dei gravi traumi riportati, mor\u00ec due giorni dopo.\nHa lasciato una lettera-diario in cui racconta i fatti che lo hanno visto protagonista e che \u00e8 contenuta nel volume \"Bergamo e i Mille\", a cura del Regio Liceo P. Sarpi, ed. Arti Grafiche, Bergamo, 1932."}
{"id": "3405641", "revid": "254059", "url": "https://it.wikipedia.org/wiki?curid=3405641", "title": "Pietro Gerolamo Invernizzi", "text": " Garibaldino, fece parte della spedizione dei Mille.\nBiografia.\nPietro Invernizzi ha partecipato, nel maggio del 1860, assieme al fratello Carlo, alla spedizione nel Regno delle Due Sicilie organizzata da Giuseppe Garibaldi. Durante gli scontri nella citt\u00e0 di Palermo ha contribuito alla difesa del Convento dei Sette Angeli, ricevendo dalla abadessa un attestato di benemerenza per l'aiuto prestato alle monache.\nAlla fine della campagna \u00e8 ritornato per un breve periodo a Bergamo, poi ha ottenuto un impiego nel Genio Civile al Porto di Genova, successivamente ha lasciato questo lavoro ed \u00e8 rimasto a Genova dove ha vissuto facendo il libraio.\nBibliografia.\nLa sua biografia \u00e8 pubblicata in \"Le 180 biografie dei Bergamaschi dei Mille\", a cura di Alberto Agazzi, ed Sant'Alessandro, Bergamo 1960."}
{"id": "3405644", "revid": "1514393", "url": "https://it.wikipedia.org/wiki?curid=3405644", "title": "Antonino di San Giuliano", "text": ""}
{"id": "3405646", "revid": "765341", "url": "https://it.wikipedia.org/wiki?curid=3405646", "title": "BNP Paribas Open 2011 - Qualificazioni singolare maschile", "text": "Le qualificazioni del singolare maschile del BNP Paribas Open 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3405647", "revid": "144796", "url": "https://it.wikipedia.org/wiki?curid=3405647", "title": "Richard Sampson", "text": "Fu vescovo di Chichester e di Coventry e Lichfield.\nBiografia.\nStudi\u00f2 al \"Trinity Hall\" di Cambridge, alla Sorbonne e a Sens in Francia.Dopo la laurea in diritto canonico venne nominato, dal Cardinal Wolsey, vicario generale della diocesi di Tournai dove visse fino al 1517. Divenne poi decano a \"St. Stephen's\", Westminster e poi della \"Cappella reale\" (1516), arcidiacono della Cornovaglia (1517) e \"prebendario\" di Newbold (1519). Dal 1522 al 1525 fu ambasciatore inglese presso la Corte di Carlo V. Fu poi decano a Windsor (1523), vicario a Stepney (1526) e prebendario alla St Paul's Cathedral ed a Lichfield oltre che arcidiacono a Suffolk (1529).\nEssendo uomo senza principi e legato soltanto ad una brillante carriera ecclesiastica, divenne uno degli agenti di Enrico VIII nel procedimento di divorzio reale, essendo poi premiato con il decanato di Lichfield nel 1533, il rettorato di Hackney (1534) e la tesoreria di Salisbury (1535). L'11 giugno 1536 venne eletto vescovo di Chichester e come tale persegu\u00ec la politica scismatica di Enrico VIII anche se non sufficientemente da soddisfare l'arcivescovo Thomas Cranmer.\nIl 19 febbraio 1543 venne trasferito alla diocesi di \"Coventry e Lichfield\" per autorit\u00e0 reale e senza il benestare papale. Mantenne il ruolo di vescovo durante il regno di Edoardo VI, anche se Dodd dice che ne venne privato, per la sua slealt\u00e0 avendo successivamente dichiarato la sua fedelt\u00e0 al papa. Sia Godwin, lo scrittore anglicano, che John Pitts, studioso cattolico, convengono sulla sua abiura, ma tacciono sulla sua rimozione dall'incarico. Scrisse una \"Oratio\" in difesa della prerogativa regia (1533) e una spiegazione dei Salmi (1539-1548) e dell'Epistola di San Paolo ai romani (1546).\nMor\u00ec ad Eccleshall in Staffordshire."}
{"id": "3405651", "revid": "1543377", "url": "https://it.wikipedia.org/wiki?curid=3405651", "title": "BNP Paribas Open 2011 - Qualificazioni singolare femminile", "text": "Le qualificazioni del singolare femminile del BNP Paribas Open 2011 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3405654", "revid": "767487", "url": "https://it.wikipedia.org/wiki?curid=3405654", "title": "La signora \u00e8 di passaggio", "text": "La signora \u00e8 di passaggio (\"La Passante du Sans-Souci\") \u00e8 un film del 1982 diretto da Jacques Rouffio.\nIl soggetto \u00e8 tratto dal romanzo del 1936 \"La passante du Sans-Souci\" di Joseph Kessel.\n\u00c8 stata l'ultima pellicola interpretata dall'attrice austriaca Romy Schneider, morta mentre il film era ancora in programmazione nelle sale. L'attrice volle dedicare il film al figlio David morto tragicamente l'anno prima e all'ex marito Harry Meyen.\nTrama.\nMax Baumstein, presidente di una associazione umanitaria, uccide a sangue freddo l'ambasciatore del Paraguay nel corso di una intervista. Durante il processo si scopre che l'ambasciatore era stato un ufficiale nazista, responsabile dello sterminio della sua famiglia.\nProduzione.\nLe riprese del film furono interrotte diverse volte. Iniziate nel maggio 1981 furono interrotte quando Romy Schneider fu costretta a sottoporsi a un intervento per la rimozione di un tumore. Nel luglio 1981 il figlio di Romy, David, mor\u00ec tragicamente e le riprese furono nuovamente interrotte e riprese solamente nel mese di ottobre.\nIl Caf\u00e9 Sans-Souci, luogo di svolgimento del film era, nel romanzo originale a Pigalle. Le scene del film relative sono state girate nel XV \"arrondissement\" di Parigi nei pressi della metro Balard. Alcune scene si svolgono nel ristorante Bouillon Chartier di Parigi e a Berlino."}
{"id": "3405661", "revid": "1543377", "url": "https://it.wikipedia.org/wiki?curid=3405661", "title": "Orange Open Guadeloupe 2011", "text": "L'Orange Open Guadeloupe 2011 \u00e8 stato un torneo professionistico di tennis maschile giocato sul cemento. \u00c8 stata la 1\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Le Gosier in Guadalupa dal 14 al 19 marzo 2011.\nPartecipanti.\nAltri partecipanti.\nGiocatori che hanno ricevuto una wild card:\nCampioni.\nSingolare.\n Olivier Rochus ha battuto in finale St\u00e9phane Robert, 6\u20132, 6\u20133\nDoppio.\n Riccardo Ghedin / St\u00e9phane Robert hanno battuto in finale Arnaud Cl\u00e9ment / Olivier Rochus, 6\u20132, 5\u20137, [10\u20137]"}
{"id": "3405664", "revid": "287204", "url": "https://it.wikipedia.org/wiki?curid=3405664", "title": "Sony Ericsson Open 2011", "text": "Il Sony Ericsson Open 2011 \u00e8 stato un torneo di tennis giocato su campi in cemento. \u00c8 stata la 27\u00aa edizione del Miami Masters, che fa parte della categoria ATP World Tour Masters 1000 nell'ambito dell'ATP World Tour 2011, e della categoria Premier Mandatory nell'ambito del WTA Tour 2011. Sia il torneo maschile sia quello femminile si \u00e8 giocato al Tennis Center at Crandon Park di Key Biscayne, vicino a Miami, dal 21 al 3 aprile 2011.\nPartecipanti ATP.\nAltri partecipanti.\nI seguenti giocatori hanno ricevuto una wild-card per il tabellone principale:\nI seguenti giocatori sono entrati nel tabellone principale passando dalle qualificazioni:\nPartecipanti WTA.\nAltre partecipanti.\nLe seguenti giocatrici hanno ricevuto una wild-card per il tabellone principale:\nLe seguenti giocatrici sono entrate nel tabellone principale passando dalle qualificazioni:\nPunti e montepremi.\nMontepremi.\nIl montepremi totale del torneo di $4\u00a0500\u00a0000.\nCampioni.\nSingolare maschile.\n Novak \u0110okovi\u0107 ha battuto in finale Rafael Nadal per 4-6, 6-3, 7-64\nSingolare femminile.\n Viktoryja Azaranka ha battuto in finale Marija \u0160arapova, 6\u20131, 6\u20134\nDoppio maschile.\n Mahesh Bhupathi / Leander Paes hanno battuto in finale Maks Mirny / Daniel Nestor, 65\u20137, 6\u20132, [10\u20135]\nDoppio femminile.\n Daniela Hantuchov\u00e1 / Agnieszka Radwa\u0144ska hanno battuto in finale Liezel Huber e Nadia Petrova per 7-65, 2-6, 10-8."}
{"id": "3405665", "revid": "478814", "url": "https://it.wikipedia.org/wiki?curid=3405665", "title": "Open Guadeloupe", "text": "L'Open Guadeloupe, noto in precedenza come Orange Open Guadeloupe, \u00e8 un torneo di tennis che si gioca a Le Gosier in Guadalupa dal 2011. L'evento fa parte dell'ATP Challenger Tour e si gioca sui campi in cemento della Ligue de Tennis Guadeloupe."}
{"id": "3405667", "revid": "287204", "url": "https://it.wikipedia.org/wiki?curid=3405667", "title": "Duccio de Luca", "text": ""}
{"id": "3405668", "revid": "1494169", "url": "https://it.wikipedia.org/wiki?curid=3405668", "title": "Mittaghorn", "text": "Mittaghorn si pu\u00f2 riferire a:"}
{"id": "3405670", "revid": "1782831", "url": "https://it.wikipedia.org/wiki?curid=3405670", "title": "Morocco Tennis Tour Rabat 2011", "text": "Il Morocco Tennis Tour Rabat 2011 \u00e8 stato un torneo professionistico di tennis maschile giocato sulla terra battuta. \u00c8 stata la 5\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Rabat in Marocco dal 14 al 20 marzo 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nCampioni.\nSingolare.\n Ivo Min\u00e1\u0159 ha battuto in finale Peter Luczak, 7\u20135, 6\u20133\nDoppio.\n Alessio Di Mauro / Simone Vagnozzi hanno battuto in finale Evgenij Korol\u00ebv / Jurij \u0160\u010dukin, 6\u20134, 6\u20134"}
{"id": "3405674", "revid": "136801", "url": "https://it.wikipedia.org/wiki?curid=3405674", "title": "Morocco Tennis Tour", "text": ""}
{"id": "3405675", "revid": "80339", "url": "https://it.wikipedia.org/wiki?curid=3405675", "title": "Oblast' di Bryansk", "text": ""}
{"id": "3405677", "revid": "46291", "url": "https://it.wikipedia.org/wiki?curid=3405677", "title": "Dicomoideae", "text": "Dicomoideae \u00e8 una sottofamiglia di piante angiosperme dicotiledoni della famiglia delle Asteraceae. La sottofamiglia ha una unica trib\u00f9: Dicomeae .\nEtimologia.\nIl nome scientifico della sottofamiglia \u00e8 stato definito dal botanico contemporaneo Santiago Ortiz nella pubblicazione \"Taxon 69 (4)\" del 2020. Il nome scientifico della trib\u00f9 \u00e8 stato definito dai botanici contemporanei J.L. Panero e V.A. Funk nella pubblicazione \"Proceedings of the Biological Society of Washington - 115(4): 916. 2002\" del 2002.\nDescrizione.\nLe specie di questa trib\u00f9 sono erbacee annuali o perenni, arbusti o piccoli alberi senza lattice.\nLe foglie lungo il caule sono disposte in modo alterno; la lamina \u00e8 intera con forme ampiamente ovate.\nLe infiorescenze sono composte da capolini sessili omogami o eterogami, solitari o raggruppati in lassi corimbi o panicoli. I capolini sono formati da un involucro a forma da emisferica a obconica composto da brattee (o squame) disposte su pi\u00f9 serie (4 - 10) in modo embricato all'interno delle quali un ricettacolo fa da base ai fiori. I capolini sono sia del tipo con soli fiori tubulosi (capolini discoidi), ma anche con fiori ligulati (capolini radiati). Le brattee spesso sono coriacee con apici acuminati e pungenti. Il ricettacolo, piatto o lievemente convesso, \u00e8 alveolato con o senza (pi\u00f9 spesso) pagliette.\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi. I fiori del raggio sono bilabiati (zigomorfi) con i labbri interni disposti a spirale (ma non sempre) oppure a raggio. I fiori del disco sono attinomorfi (raramente zigomorfi) e profondamente lobati.\nI frutti sono degli acheni con pappo. Gli acheni spesso hanno forme obconiche, ma possono essere anche da strettamente oblunghi a cilindrici; possono essere (oppure no) costati; possono avere una scanalatura al di sotto dell'inserzione del pappo. La superficie spesso \u00e8 densamente pelosa (con copie di peli ghiandololsi). Il pappo \u00e8 formato da setole o scaglie da scabre a piumose. I pappi possono essere isomorfi (stessa forma) o dimorfi, persistenti o caduci o raramente assenti. \nDistribuzione e habitat.\nLa distribuzione di questa trib\u00f9 \u00e8 soprattutto tropicale e relativa all'emisfero australe: penisola Arabica, India, Pakistan, ma soprattutto Africa e Madagascar.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLa sottofamiglia (di recente costituzione), da un punto di vista filogenetico, \u00e8 posizionata tra le sottofamiglie Tarchonanthoideae e Carduoideae. I caratteri principali della sottofamiglia sono: i portamenti variano da erbacei a arbustivi, l'involucro \u00e8 pluriseriato con brattee coriacee e pungenti, il ricettacolo \u00e8 alveolato, il polline \u00e8 echinato, i rami dello stilo sono pubescenti con superficie stigmatica continua e cresta marginale, il carpoforo in genere \u00e8 assente. L'area di origine della maggior parte delle specie \u00e8 l'Africa a sud del Sahara.\nLa sottofamiglia \u00e8 composta da una trib\u00f9 (Dicomeae) e due sottotrib\u00f9 i cui caratteri sono:\nSottotrib\u00f9 Pleiotaxinae - caratteri diagnostici: le code delle antere variano da subarrotondate a subacute, gli stigmi sono divisi e spesso sono ricurvi, nel polline sono presenti delle caratteristiche \"meso-aperture\" (apertura composita), l'achenio \u00e8 provvisto di carpoforo e una particolare struttura delle cellule epidermiche della testa.\nSottotrib\u00f9 Dicominae - caratteri diagnostici: le ramificazioni sono allungate, le brattee dell'involucro hanno delle evidente coste mediane e delle strisce scure longitudinali e gli acheni sono ricoperti da ghiandole intercostali.\nIl cladogramma seguente, tratto dalla pubblicazione citata e semplificato, rappresenta la struttura filogenetica della sottofamiglia.\nIl numero cromosomico di base delle specie di questo gruppo \u00e8: 2n = 22.\nIl periodo di separazione della sottofamiglia (formazione del clade) dal resto della famiglia delle Asteraceae \u00e8 di circa 41,5 milioni di anni fa; mentre gli antenati delle attuali specie si sono separati circa 27 milioni di anni fa (gruppo corona).\nStruttura della sottofamiglia.\nLa sottofamiglia comprende una trib\u00f9 (Dicomeae), due sottotrib\u00f9 con 8 generi e 111 specie.\nSottotrib\u00f9 Pleiotaxinae\nSottotrib\u00f9 Dicominae"}
{"id": "3405680", "revid": "767487", "url": "https://it.wikipedia.org/wiki?curid=3405680", "title": "Seguros Bol\u00edvar Open San Jos\u00e9 2011", "text": "Il Seguros Bol\u00edvar Open San Jos\u00e9 2011 \u00e8 stato un torneo professionistico di tennis maschile giocato sul cemento. \u00c8 stata la 1\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a San Jos\u00e9 in Costa Rica dal 14 al 20 marzo 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nCampioni.\nSingolare.\n Giovanni Lapentti ha battuto in finale Igor' Kunicyn, 7\u20135, 6\u20133\nDoppio.\n Juan Sebasti\u00e1n Cabal / Robert Farah hanno battuto in finale Luis D\u00edaz-Barriga / Santiago Gonz\u00e1lez, 6\u20133, 6\u20133"}
{"id": "3405683", "revid": "1573940", "url": "https://it.wikipedia.org/wiki?curid=3405683", "title": "Seguros Bol\u00edvar Open San Jos\u00e9", "text": "Il Seguros Bol\u00edvar Open San Jos\u00e9 \u00e8 un torneo di tennis che si gioca a San Jos\u00e9 in Costa Rica dal 2011. L'evento fa parte dell'ATP Challenger Tour e si gioca su campi in cemento."}
{"id": "3405686", "revid": "1522738", "url": "https://it.wikipedia.org/wiki?curid=3405686", "title": "Associazione Nazionale Italiana", "text": "La Associazione Nazionale Italiana fu un'associazione politica insurrezionale fondata nel maggio del 1848 da Giuseppe Mazzini.\nDopo l'esperienza del movimento politico Giovine Italia e sensibile alle manifestazioni e proteste in tutta Europa in quegli anni, Mazzini crea questo nuovo movimento con l'obiettivo di trasformare l'Italia in una repubblica democratica unitaria, secondo i principi di libert\u00e0, indipendenza e unit\u00e0, destituendo i governi dei precedenti stati preunitari. La Giovine Italia costitu\u00ec uno dei momenti fondamentali nell'ambito del Risorgimento italiano.\nL'esperienza durer\u00e0 solo pochi anni, prima di sciogliere il movimento e confluire nel Partito d'Azione (1853-1867)."}
{"id": "3405688", "revid": "2091899", "url": "https://it.wikipedia.org/wiki?curid=3405688", "title": "Il sospetto (D\u00fcrrenmatt)", "text": "Il sospetto (\"Der Verdacht\") \u00e8 un romanzo di Friedrich D\u00fcrrenmatt, pubblicato nel 1953. Pu\u00f2 considerarsi il seguito de \"Il giudice e il suo boia\" del medesimo autore.\nTrama.\nIl commissario Hans B\u00e4rlach della Polizia di Berna si trova nella sua stanza all'ospedale di Salem (presso Berna) quando s'imbatte in una foto pubblicata sulla rivista \"Life\": essa mostra un chirurgo di nome Nehle nell'atto di operare senza narcosi un ebreo nel campo di concentramento di Stutthof, vicino a Danzica. Nonostante il volto del dottor Nehle sia in gran parte coperto dalla mascherina, il dottor Samuel Hungertobel, amico del commissario, crede di riconoscere un suo collega ai tempi dell'Universit\u00e0, di nome Emmenberger, ma allontana subito quest'ipotesi, ricordando che in quel periodo Emmenberger si trovava in Cile.\nIl sospetto che il dottore gli ha insinuato spinge comunque il commissario B\u00e4rlach ad indagare sulle possibili relazioni tra Nehle ed Emmenberger, nonostante sia costretto a letto (i medici gli danno un anno di vita) ed il suo incarico come commissario stia per terminare per sopraggiunti limiti d'et\u00e0. Scartata l'ipotesi che Nehle ed Emmenberger siano la stessa persona (nonostante la marcata somiglianza, anche nei dettagli, che Hungertobel conferma), il commissario si convince che Emmenberger e Nehle si siano scambiati i ruoli: Emmenberger entr\u00f2 a Stutthof come dottor Nehle, mentre il vero Nehle and\u00f2 in Cile, da dove sped\u00ec alcuni articoli scientifici sotto il nome di Emmenberger; terminata la guerra, Emmenberger riprese il suo vero nome ed apr\u00ec una clinica di lusso a Zurigo (la \"Sonnenstein\"), e costrinse Nehle ad inscenare il suicidio per ingestione di acido prussico.\nDeciso a verificare la sua ipotesi, il commissario decide di farsi ricoverare a Sonnenstein sotto il falso nome di Kramer. Ben presto, per\u00f2, il commissario capisce di essere stato scoperto: una dottoressa della clinica, Edith Marlock, che divent\u00f2 l'amante di Emmenberger a Stutthof per scampare alla morte, conferma a B\u00e4rlach la sua ipotesi, ma gli rivela anche che lei ed il dottore conoscono la sua vera identit\u00e0 e conoscono il motivo per cui egli si \u00e8 fatto ricoverare. B\u00e4rlach viene anche a sapere che il suo piano di pubblica denuncia \u00e8 fallito: Fortschig, un poeta e drammaturgo fallito al quale il commissario aveva chiesto di pubblicare un articolo di denuncia contro Emmenberger sulla sua rivista, l\"'Apfelschuss\", \u00e8 stato assassinato.\nIn una drammatica conversazione, Emmenberger gli rivela di essere lui il mandante (i suoi omicidi vengono eseguiti da un nano che trae vantaggio dalla propria statura ridotta per non farsi vedere e per penetrare nelle stanze delle vittime nei modi pi\u00f9 improbabili); gli annuncia, inoltre, che \u00e8 deciso ad ucciderlo attraverso un'operazione senza narcosi, allo stesso modo in cui uccide tutti i ricchi clienti della sua clinica. Tuttavia, all'ora stabilita per la fatale operazione, non si presenta Emmenbeger ma Gulliver, un ebreo amico del commissario che scamp\u00f2 pi\u00f9 volte alla morte in numerosi campi di concentramento, compreso quello di Stutthof: fu lui a scattare la foto a Emmenberger/Nehle e fu lui l'unico a sopravvivere alle sue operazioni senza narcosi. Rivela a B\u00e4rlach che ormai non deve pi\u00f9 temere Emmenberger, perch\u00e9 \u00abcolui di cui tu chiedi non \u00e8 pi\u00f9. [...] L'ho ucciso, cos\u00ec come tanto tempo fa, in una stanzaccia di Amburgo \u00e8 stato ucciso Nehle\u00bb. Una grande pace riempie allora il cuore del commissario mentre Hungertobel, nel frattempo venuto a riprenderlo, lo riconduce nella clinica bernese."}
{"id": "3405692", "revid": "767487", "url": "https://it.wikipedia.org/wiki?curid=3405692", "title": "ATP Challenger Guangzhou 2011", "text": "LATP Challenger Guangzhou 2011 \u00e8 stato un torneo professionistico di tennis maschile giocato sul cemento. \u00c8 stata la 1\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Canton in Cina dal 14 al 20 marzo 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che hanno avuto uno Special Exemption:\nGiocatori che sono passati dalle qualificazioni:\nCampioni.\nSingolare.\n Uladzimir Ihnacik ha battuto in finale Aleksandr Kudrjavcev, 6\u20134, 6\u20134\nDoppio.\n Michail Elgin / Aleksandr Kudrjavcev hanno battuto in finale Sanchai Ratiwatana / Sonchat Ratiwatana, 7\u20136(3), 6\u20133"}
{"id": "3405693", "revid": "474175", "url": "https://it.wikipedia.org/wiki?curid=3405693", "title": "Kato Nevrokopi", "text": "Kato Nevrokopi (, in bulgaro: \"Zarnevo\", \"\u0417\u044a\u0440\u043d\u0435\u0432\u043e\") \u00e8 un comune della Grecia situato nella periferia della Macedonia orientale e Tracia (unit\u00e0 periferica di Drama) con 7.289 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 874\u00a0km\u00b2 e la popolazione \u00e8 passata da 8.026 a 7.289 abitanti."}
{"id": "3405696", "revid": "478814", "url": "https://it.wikipedia.org/wiki?curid=3405696", "title": "ATP Challenger Guangzhou", "text": "L'ATP Challenger Guangzhou \u00e8 stato un torneo di tennis che si giocava a Canton (\"Guangzhou\") in Cina dal 2011 al 2016. L'evento faceva parte dell'ATP Challenger Tour e si giocava su campi in cemento."}
{"id": "3405701", "revid": "918344", "url": "https://it.wikipedia.org/wiki?curid=3405701", "title": "Komotini", "text": "Komotin\u00ed (, \"Komot\u012bn\u012b\u0301\"; in turco: \"G\u00fcm\u00fclcine\"; in bulgaro: \"\u0413\u044e\u043c\u044e\u0440\u0434\u0436\u0438\u043d\u0430\", \"Gjumjurd\u017eina\") \u00e8 un comune della Grecia, capoluogo della periferia della Macedonia Orientale e Tracia (unit\u00e0 periferica di Rodopi) con 61.501 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 645\u00a0km\u00b2 e la popolazione \u00e8 passata da 52.659 a 61.501 abitanti.\nInfrastrutture e trasporti.\nStrade.\nLa principale via d'accesso a Komotini \u00e8 l'autostrada A2 Egnatia che attraversa tutta la Grecia settentrionale, dal porto di Igoumenitsa alla frontiera turca. La citt\u00e0 \u00e8 servita da due svincoli autostradali (\"Komotini Est\" e \"Komotini Ovest\"). Dall'uscita di \"Komotini Est\" origina l'autostrada A23, che giunge sino alla frontiera con la Bulgaria.\nAltra importante arteria che attraversa in senso ovest-est l'intero tessuto urbano di Komotini \u00e8 la strada statale EO2 che, dalla frontiera con l'Albania, giunge sino a quella turca attraversando tutta la Grecia nord-orientale.\nFerrovie.\nKomotini dispone di una stazione lungo la ferrovia Salonicco-Alessandropoli.\nSport.\nCalcio.\nLa squadra principale della citt\u00e0 \u00e8 l'A.P.S. Panthrakikos."}
{"id": "3405703", "revid": "1305772", "url": "https://it.wikipedia.org/wiki?curid=3405703", "title": "Vincenzo Giordano Orsini (cacciatorpediniere)", "text": "Il Vincenzo Giordano Orsini \u00e8 stato un cacciatorpediniere (e successivamente una torpediniera) della Regia Marina. Il nome dell'unit\u00e0 \u00e8 legato al politico e ufficiale garibaldino Vincenzo Giordano Orsini.\nStoria.\nLa prima guerra mondiale.\n1917.\nCostruito tra il febbraio 1916 ed il maggio 1917, l'\"Orsini\" apparteneva alla classe Giuseppe Sirtori. Dopo l'entrata in servizio la nave oper\u00f2 in Adriatico, quale caposquadriglia della squadriglia \u00abOrsini\u00bb. Inizialmente fu comandante della nave e della squadriglia il capitano di fregata Ernesto Burzagli.\nNella notte tra il 13 ed il 14 agosto 1917 la nave, caposquadriglia di una squadriglia di quattro unit\u00e0, lasci\u00f2 Venezia unitamente alle altre unit\u00e0 della propria squadriglia (i gemelli \"Giovanni Acerbi\", \"Giuseppe Sirtori\", \"Francesco Stocco\") e ad altri sei cacciatorpediniere (\"Animoso\", \"Ardente\", \"Audace\" e \"Giuseppe Cesare Abba\", che formavano una squadriglia, nonch\u00e9 \"Carabiniere\" e \"Pontiere\", che formavano una sezione) per scontrarsi con un gruppo di navi nemiche, ovvero i cacciatorpediniere \"Streiter\", \"Reka\", \"Velebit\", \"Scharfschutze\" e \"Dinara\" e 6 torpediniere, che avevano appoggiato un'incursione aerea contro la piazzaforte veneta (nell'attacco, portato da 32 velivoli, era stato colpito l'ospedale di San Giovanni e Paolo e vi erano stati 14 morti e circa 30 feriti). Solo l\u2019\"Orsini\" riusc\u00ec ad avere un breve e fugace contatto con le navi austriache, che dovette tuttavia interrompere in quanto rischiava di essere mandato contro i campi minati avversari: persa di vista, la formazione austroungarica pot\u00e9 allontanarsi senza problemi.\nIl 29 settembre dello stesso anno la nave, agli ordini del comandante Vaccaneo (caposquadriglia), usc\u00ec in mare assieme al resto della propria squadriglia (\"Abba\", \"Stocco\" ed \"Acerbi\"), all'esploratore \"Sparviero\" ed alla squadriglia cacciatorpediniere \u00abAudace\u00bb (cacciatorpediniere \"Ardente\", \"Ardito\" e \"Audace\") a supporto di un bombardamento effettuato da 10 aerei Caproni del Regio Esercito contro Pola. Pi\u00f9 o meno contemporaneamente, idrovolanti austroungarici attaccarono Ferrara, incendiando il dirigibile \"M 8\": a sostegno di tale attacco erano in mare i cacciatorpediniere austroungarici \"Turul\", \"Velebit\", \"Husz\u00e1r\" e \"Streiter\" e le torpediniere \"TB 90F\", \"TB 94F\" e \"TB 98M\" (per altre fonti le torpediniere erano quattro). Avvisata di tale attacco, la formazione italiana fece rotta su Rovigno, al largo della quale sarebbero probabilmente passate le navi avversarie di ritorno dall'azione: alle 22.03, infatti, lo \"Sparviero\" avvist\u00f2 unit\u00e0 sconosciute ad un paio di miglia, e due minuti pi\u00f9 tardi gli opposti gruppi aprirono il fuoco ingaggiando un breve scontro serale. Giunte a 2000 metri di distanza, le navi aprirono un intenso fuoco d'artiglieria. Secondo fonti italiane lo scontro si concluse alle 22.30, quando le due formazioni persero il contatto per via delle loro rotte divergenti (i due gruppi ripresero poi contatto alle 22.45, perdendolo per\u00f2 del tutto dopo qualche minuto), senza conseguire risultati di rilievo. Secondo fonti austroungariche lo \"Sparviero\" (nave di bandiera del comandante della formazione, il Principe di Udine), dopo essere stato seriamente danneggiato da un colpo a segno, lasci\u00f2 la linea di combattimento e pertanto anche le altre navi italiane interruppero lo scontro e si ritirarono, mentre da parte austriaca il \"Velebit\" fu danneggiato da un proiettile italiano che mise fuori uso i sistemi di governo e provoc\u00f2 un incendio. Lo \"Streiter\" prese a rimorchio la nave danneggiata, ma a quel punto sopraggiunsero due cacciatorpediniere italiani che si portarono a circa mille metri, allontanandosi tuttavia dopo essere stati fatti oggetto del fuoco da parte dello \"Streiter\", del \"Velebit\" e delle torpediniere.\nDurante la ritirata di Caporetto, quando le truppe italiane si furono attestate sul Piave, l'\"Orsini\" e la sua squadriglia furono adibite a rallentare, con il tiro delle proprie artiglierie, l'avanzata delle truppe austro-ungariche, bombardandone d'infilata le linee ed al contempo opponendosi ad attacchi di navi nemiche.\nIl 16 novembre 1917 l'\"Orsini\" lasci\u00f2 Venezia e fu inviato, insieme ad \"Animoso\", \"Ardente\", \"Abba\", \"Audace\", \"Acerbi\" e \"Stocco\", a contrasto del bombardamento effettuato dalle corazzate austroungariche \"Wien\" e \"Budapest\" contro le batterie d'artiglieria e le linee italiane di Cortellazzo (le due corazzate erano arrivate alle 10.35 davanti a Cortellazzo, aprendo quindi il fuoco contro le truppe italiane e venendo contrastate subito dalle artiglierie di terra e poi da tre attacchi aerei: dopo aver interrotto il fuoco alle 11.52 per non interferire con le proprie truppe di terra, le due unit\u00e0 si riportarono a tiro alle 13.30, aprendo il fuoco cinque minuti pi\u00f9 tardi). I cacciatorpediniere, portatisi ad ovest della zona attaccata, supportarono l'attacco dei \"MAS 13\" e \"15\" che, insieme a quelli di aerei e dei sommergibili \"F 11\" ed \"F 13\", contribu\u00ec a disturbare l'azione nemica, sino al ritiro delle due corazzate.\nIl 28 novembre \"Sirtori\", \"Stocco\", \"Acerbi\", \"Orsini\", \"Animoso\", \"Ardente\", \"Ardito\", \"Abba\" ed \"Audace\", insieme agli esploratori \"Aquila\" e \"Sparviero\", partirono da Venezia e, insieme ad alcuni idrovolanti di ricognizione, si posero alla ricerca di una formazione austroungarica che aveva attaccato le coste italiane. I cacciatorpediniere , \"Reka\" e \"Dinara\" e le torpediniere \"TB 78\", \"79\", \"86\" e \"90\" avevano infatti danneggiato un treno e le linee ferroviaria e telegrafica alle foci del Metauro, mentre un secondo gruppo, composto dai cacciatorpediniere \"Dikla\", \"Streiter\" ed \"Huszar\" e da quattro torpediniere, aveva infruttuosamente attaccato dapprima Porto Corsini e poi Rimini. Le due formazioni si erano poi riunite, iniziando la navigazione di rientro e subendo alcuni attacchi da parte di idrovolanti. Le navi italiane dovettero rinunciare all'inseguimento allorch\u00e9 giunsero in vista di quelle nemiche nei pressi di Capo Promontore, troppo vicino a Pola, principale base navale austroungarica.\n1918.\nNella notte tra il 13 ed il 14 maggio 1918 l'\"Orsini\" (caposquadriglia), l'\"Acerbi\", il \"Sirtori\", lo \"Stocco\" e l'\"Animoso\", insieme alle torpediniere costiere \"9 PN\" e \"10 PN\" ed ai \"MAS 95\" e \"96\", fornirono supporto al fallimentare tentativo di attacco del barchino silurante \u00abGrillo\u00bb contro la base di Pola. L'operazione, al comando del capitano di fregata Costanzo Ciano, era gi\u00e0 stata tentata ma interrotta nelle notti tra l'8 ed il 9 aprile, tra il 12 ed il 13 aprile, tra il 6 ed il 7 maggio, tra il 9 ed il 10 maggio e tra l'11 ed il 12 maggio. Le navi lasciarono Venezia alle 17.30 del 13 maggio. I MAS rimorchiavano il barchino \u00abGrillo\u00bb, il cui rimorchio, giunti nel punto previsto, venne lasciato alle 2.18. L'attacco del \u00abGrillo\u00bb si svolse tra le 3.16 e le 3.18, senza conseguire risultati e portando alla distruzione del barchino. I MAS, illuminati dai proiettori alle 3.35 e poi alle 3.40, si allontanarono e si riunirono ai cacciatorpediniere in appoggio alle cinque del mattino, dirigendo quindi per tornare in porto.\nNella notte tra il 1\u00ba ed il 2 luglio 1918 i cacciatorpediniere \"Orsini\" (agli ordini del capitano di corvetta Domenico Cavagnari), \"Acerbi\", \"Sirtori\", \"Stocco\", \"Giuseppe Missori\", \"Giuseppe La Masa\" e \"Audace\" fornirono supporto a distanza ad una formazione composta da sette torpediniere (la squadriglia composta dalle torpediniere costiere \"64 PN\", \"65 PN\", \"66 PN\", \"40 PN\" e \"48 OS\", pi\u00f9, in appoggio, le torpediniere d'alto mare \"Climene\" e \"Procione\") che bombard\u00f2 le linee austro-ungariche tra Cortellazzo e Caorle (procedendo a bassa velocit\u00e0 tra le due localit\u00e0) e simul\u00f2 poi uno sbarco (allo scopo furono impiegate le torpediniere \"15 OS\", \"18 OS\" e \"3 PN\" ed alcuni pontoni da sbarco fittizi a rimorchio) per distrarre le truppe nemiche e favorire l'avanzata italiana. Il gruppo dei cacciatorpediniere si scontr\u00f2 anche con i cacciatorpediniere austroungarici e e con due torpediniere (la \"TB 83F\" e la \"TB 88F\"), in mare a supporto di un attacco aereo su Venezia: le unit\u00e0 avversarie, partite da Pola nella tarda serata del 1\u00ba luglio, erano state infruttuosamente attaccate con un siluro da un MAS (lanciato contro il \"Balaton\", che aveva una caldaia in avaria) alle prime luci dell'alba del 2 luglio. I cacciatorpediniere italiani giunsero in vista di quelli austriaci alle 3.10 ed aprirono il fuoco, provocando l'immediata reazione delle artiglierie delle unit\u00e0 austroungariche: ne segu\u00ec un breve scambio di cannonate, durante il quale le navi avversarie, specie il \"Balaton\", ebbero alcuni danni. Nel corso dello scontro lo \"Stocco\" rimase danneggiato, con alcuni morti e feriti tra l'equipaggio ed un incendio a bordo che lo costrinse a fermarsi (dopo aver evitato due siluri manovrando), privando la formazione italiana anche dell'\"Acerbi\" , fermatosi per assistere la nave gemella. Il \"Balaton\", colpito da diversi proiettili sul ponte di prua, si port\u00f2 in posizione pi\u00f9 avanzata, mentre \"Missori\", \"Audace\" e \"La Masa\" si scontroavano con il \"Csik\u00f3s\" e le due torpediniere: entrambe le formazioni lanciarono i propri siluri senza risultato, mentre il \"Csik\u00f3s\" fu colpito da un proiettile nel locale caldaie poppiero ed anche le due torpediniere furono colpite da un proiettile ciascuno. Dopo qualche tempo le unit\u00e0 italiane si allontanarono e proseguirono nel loro compito, mentre quelle austriache ripiegavano verso Pola.\nNella mattinata del 4 novembre 1918 l'\"Orsini\", l'\"Acerbi\", il \"Sirtori\" e lo \"Stocco\" salparono da Venezia insieme alla vecchia corazzata \"Emanuele Filiberto\" (nave di bandiera del contrammiraglio Rainer, al comando dell'operazione), per prendere possesso di Fiume. Durante la navigazione l'\"Orsini\", al comando del capitano di fregata Domenico Cavagnari, fu distaccato per l'occupazione dell'isola di Lussino: dopo essere transitato tra Zabudaki e Punta Bianca, alle 13.15 del 4 novembre il cacciatorpediniere attracc\u00f2 a Lussinpiccolo, dove sbarc\u00f2 un contingente militare (nell'isola vi era gi\u00e0 una forte presenza di militari jugoslavi) e fu accolto favorevolmente dalla popolazione italiana. Tuttavia sorsero fin dall'inizio notevoli problemi: dapprima vi fu la protesta di un ufficiale croato in precedenza arruolato nella k.u.k. Kriegsmarine, successivamente giunse in porto una torpediniera ex austro-ungarica, la \"TB 82\", divenuta jugoslava; a terra, il 5 novembre, la componente croata cerc\u00f2 di issare la bandiera jugoslava accanto a quella italiana (fu il comandante della \"TB 82\" ad issare tale bandiera sul forte dell'isola, e l'indomani, il 6 novembre, anche i marinai ne alzarono una nella loro caserma) per dichiarare la sovranit\u00e0 della Jugoslavia su Lussino, e vi furono anche le proteste del clero croato. Cavagnari riusc\u00ec tuttavia a persuadere i militari jugoslavi ad ammainare la propria bandiera ed a lasciarsi disarmare (facendoli poi imbarcare sulla \"TB 82\", che li port\u00f2 a Fiume il 7 novembre), proclamando cos\u00ec la sovranit\u00e0 dell'Italia sull'isola (tale opera gli valse poi il conferimento del titolo di Cavaliere dell'Ordine militare di Savoia). L'8 novembre l'\"Orsini\" fu raggiunto dall\u2019\"Acerbi\" ma la questione pot\u00e9 considerarsi conclusa solo il 20 dello stesso mese, con lo sgombero e disarmo dei forti, il trasferimento a Fiume di tutti i militari jugoslavi e la confisca di materiali bellici e di alcune navi (qualche piroscafo ed un panfilo).\nNei giorni successivi all'armistizio il cacciatorpediniere comp\u00ec anche un'altra missione da Venezia a Fiume, attraversando per la prima volta tratti di mare con presenza di campi minati.\nGli anni venti e trenta.\nAgli inizi del 1920 l'\"Orsini\" fu coinvolto nelle vicende dell'impresa di Fiume. Il 2 febbraio 1920, infatti, il cacciatorpediniere ed il trasporto \"Citt\u00e0 di Roma\", in navigazione da Ancona a Pola con un carico di provviste e munizioni per la Regia Marina, vennero catturati dai legionari dannunziani e fatti entrare a Fiume.\nNel 1920 la nave fu sottoposta a modifiche che videro la sostituzione dei 6 cannoni singoli da 102/35\u00a0mm Schneider-Armstrong 1914-15 con quelli del pi\u00f9 moderno modello da 102/45 Schneider-Armstrong 1917. Nella seconda met\u00e0 degli anni venti fu comandante in seconda della nave il tenente di vascello Francesco Dell'Anno, futura Medaglia d'oro al valor militare.\nIl 1\u00ba ottobre 1929 l'\"Orsini\", come le unit\u00e0 gemelle, fu declassato a torpediniera. Nel 1931 l'unit\u00e0 trasport\u00f2 da Bardia, ov'era stato portato dopo la cattura, a Bengasi, dove fu processato e condannato a morte, Omar al-Mukhtar, capo della resistenza anti-coloniale libica. Nei primi anni trenta la torpediniera venne impiegata a Taranto come nave scuola, inquadrata nel Gruppo Navi Scuola Meccanici.\nNel 1934 l'\"Orsini\" era dislocata in Libia. Il 3 giugno 1940, appena una settimana prima dell'entrata dell'Italia nella seconda guerra mondiale, la torpediniera, che si trovava ora in Africa Orientale Italiana, incontr\u00f2 nel Mar Rosso meridionale l'incrociatore leggero australiano \"Hobart\".\nLa seconda guerra mondiale.\nAll'ingresso dell'Italia nella seconda guerra mondiale, il 10 giugno 1940, l'\"Orsini\" e l\u2019\"Acerbi\" avevano base a Massaua, in Eritrea, base italiana sul Mar Rosso. Comandava la nave, che era alle dirette dipendenze del Comando Marina di Massaua, il tenente di vascello Giulio Valente. Stante la sua vetust\u00e0 e l'assenza di importanti azioni navali in Mar Rosso, l'\"Orsini\" non prese parte a nessun episodio di rilievo, effettuando solo poche missioni di breve durata lungo le coste dell'Eritrea. Secondo alcune fonti alcuni impianti da 40/39 mm potrebbero essere stati sbarcati per integrare le difese di Massaua.\nAd inizio aprile 1941 le truppe inglesi occuparono gradatamente l'Eritrea. Il 7 e l'8 aprile 1941 l\u2019\"Orsini\" contribu\u00ec all'ultima difesa di Massaua ormai prossima alla caduta: non appena furono avvistate le prime avvisaglie delle truppe britanniche, la torpediniera apr\u00ec il fuoco e bombard\u00f2 la localit\u00e0 di Embereni (una ventina di miglia a nord di Massaua) con i propri cannoni da 102/45 mm e le mitragliere da 40/39 mm, provocando pesanti danni e perdite tra le colonne motocorazzate inglesi ed obbligandole a rallentare l'avanzata, continuando a sparare sino a consumare tutte le munizioni. Nella tarda mattinata dell'8 aprile furono terminate le munizioni e quindi, non potendo raggiungere alcun porto amico o neutrale, il comandante Valente ordin\u00f2 di avviare le manovre di autoaffondamento: furono aperte le valvole di allagamento e distrutti parte dei tubi in sala macchine (si decise di non minare la nave per non cagionare danni alla nave ospedale \"RAMB IV\" ed all'ospedale a terra, che non si trovavano lontani), quindi la nave inizi\u00f2 ad affondare con lentezza, poi, man mano che l'acqua iniziava a riversarsi nello scafo dagli obl\u00f2 lasciati aperti, si abbatt\u00e9 sul lato di dritta, si appopp\u00f2 ed infine s'inabiss\u00f2 impennando la prua.\nNon essendovi notizie circa un suo recupero o demolizione, il relitto dell'\"Orsini\" dovrebbe giacere su un fondale di 27 metri di profondit\u00e0, mezzo miglio ad est della penisola di Abd el Kader, non distante dall'ex pontile del Comando Marina di Massaua."}
{"id": "3405706", "revid": "767487", "url": "https://it.wikipedia.org/wiki?curid=3405706", "title": "Men's Rimouski Challenger 2011", "text": "Il Men's Rimouski Challenger 2011 \u00e8 stato un torneo professionistico di tennis maschile giocato sulla terra battuta. \u00c8 stata la 5\u00aa edizione del torneo, che fa parte dell'ATP Challenger Tour nell'ambito dell'ATP Challenger Tour 2011. Si \u00e8 giocato a Rimouski in Canada dal 14 al 20 marzo 2011.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nCampioni.\nSingolare.\n Fritz Wolmarans ha battuto in finale Bobby Reynolds, 6\u20137(2), 6\u20133, 7\u20136(3)\nDoppio.\n Treat Conrad Huey / Vasek Pospisil hanno battuto in finale David Rice / Sean Thornley, 6\u20130, 6\u20131"}
{"id": "3405707", "revid": "217830", "url": "https://it.wikipedia.org/wiki?curid=3405707", "title": "Gran Premio motociclistico del Brasile 1995", "text": "Il Gran Premio motociclistico di Rio 1995 fu l'undicesimo appuntamento del motomondiale 1995.\nSi svolse il 17 settembre 1995 all'Aut\u00f3dromo Internacional Nelson Piquet e vide la vittoria di Luca Cadalora nella classe 500, di Doriano Romboni nella classe 250 e di Masaki Tokudome nella classe 125.\nGrazie ai podi ottenuti, Max Biaggi e Haruchika Aoki conquistano matematicamente i titoli, rispettivamente, di classe 250 e classe 125. Per l'italiano si tratta del secondo mondiale consecutivo nella stessa classe."}
{"id": "3405710", "revid": "136801", "url": "https://it.wikipedia.org/wiki?curid=3405710", "title": "Challenger Banque Nationale", "text": ""}
{"id": "3405712", "revid": "12109", "url": "https://it.wikipedia.org/wiki?curid=3405712", "title": "Bomber Mafia", "text": "Con l'espressione Bomber Mafia si indica un gruppo (fortemente lobbistico) di militari degli Stati Uniti di alto rango che erano convinti sostenitori della dottrina militare secondo la quale l'impiego massiccio di grandi formazioni di bombardieri strategici poteva rivelarsi decisivo per vincere una guerra. La spregiativa allusione alla mafia fu in realt\u00e0 coniata, dopo la Seconda guerra mondiale, da altri esponenti degli stessi ambienti militari, che per\u00f2 non condividevano tale punto di vista, ed in tal modo esprimevano il loro disappunto per il successo che il \"partito dei bombardieri pesanti\" aveva avuto nel raggiungere un ruolo dominante negli alti comandi e ottenere ingenti stanziamenti di risorse finanziarie.\nAl termine del secondo conflitto mondiale, in conseguenza della ventennale influenza della Bomber Mafia, fu possibile costituire una arma aerea autonoma: l'United States Air Force separata e indipendente. La dottrina militare della Bomber Mafia, affinata nel tempo dalla guerra e dall'esperienza, contribu\u00ec a forgiare le caratteristiche e le strategie della neonata aeronautica e soprattutto del suo Strategic Air Command.\nOrigini.\nSviluppatasi negli anni 1926\u20131929 presso l'Air Corps Tactical School (\"ACTS\") di Langley Field in Virginia, si afferm\u00f2 una innovativa dottrina strategica \u2014 promossa da quattro istruttori militari \u2014 secondo la quale il bombardamento di precisione alla luce del giorno poteva avere la meglio su una forza aeronavale nemica anche lasciandola intatta, purch\u00e9 ne distruggesse i pi\u00f9 importanti obiettivi militari e strategici del rispettivo retroterra, colpendo in profondit\u00e0 il territorio ostile. Questa teoria proveniva dal pensiero del generale italiano Giulio Douhet, anche se questi era fautore del bombardamento a tappeto dei centri abitati, concetto respinto dai teorici americani. Essi al contrario sostenevano una strategia di bombardamento pi\u00f9 selettivo, che prendeva di mira l'economia nemica e la produzione di armamenti. Bench\u00e9 non dimostrata in pratica, la principale attrattiva di questa sorta di dottrina del bombardamento strategico stava in un'idea di guerra che sarebbe stata vinta con relativa rapidit\u00e0, con perdite minime, e che di conseguenza sarebbe stata evitata la logorante e statica guerra di trincea che aveva contraddistinto il primo conflitto mondiale.\nPer mettere in pratica questa dottrina, lo United States Army Air Corps avrebbe dovuto impegnare la maggior parte delle sue risorse nell'accumulare una flotta di bombardieri pesanti in grado di difendersi da soli, e nell'addestrare e mantenere un gran numero di avieri per rifornire gli organici degli equipaggi di volo e delle squadre di specialisti che assistono da terra, nel modo pi\u00f9 vario e completo, gli aeromobili. Gli ufficiali del ACTS che confidavano nella dottrina dei bombardieri pesanti compresero che qualsiasi altra spesa sostenuta dall'Air Corps (ad esempio per bombardieri tattici o caccia) avrebbe distolto energie vitali dalla progettata flotta di grandi bombardieri. Per di pi\u00f9, essi si rendevano conto che il governo americano avrebbe dovuto \"tagliare\" i fondi alla U.S. Navy ed alle forze terrestri dell'U.S. Army per costituire la grande flotta aerea auspicata. Per realizzare questi cambiamenti, gli istruttori del ACTS instillarono sistematicamente negli allievi della scuola il convincimento che nel futuro l'apparato bellico americano avrebbe dovuto disporre finalmente di una separata branca aerea delle forze armate, completamente indipendente dall'esercito e dalla marina, del tipo vagheggiato dal brigadier generale Billy Mitchell: quella che sarebbe diventata la \"United States Air Force\". Come transitorio primo passo di compromesso, in seno all'Army Air Corps, nel 1935, fu istituita il \"General Headquarters (GHQ) Air Force\", un quartier generale della componente aerea, relativamente indipendente dal quartier generale del U.S. Army. Il primo comandante di questa struttura di comando autonoma dell'Army Air Corps fu il generale Frank Maxwell Andrews, strenuo sostenitore della teoria del bombardamento strategico. Il generale Andrews inser\u00ec all'interno del suo quartier generale altri ufficiali con le sue stesse convinzioni strategico-operative, tra cui il generale Henry H. Arnold.\nNel corso degli anni trenta il predominio delle teorie del bombardamento strategico crebbe costantemente, mentre il capo di stato maggiore dell'Army Air Corps, il generale Oscar Westover, support\u00f2 e diede impulso a programmi di ricerca e sviluppo di grandi bombardieri pesanti quadrimotori per applicare concretamente la dottrina. Ancor prima dell'inizio della seconda guerra mondiale, i pianificatori americani avevano gi\u00e0 previsto la necessit\u00e0 di bombardieri ultra-pesanti molto pi\u00f9 potenti del Boeing B-17 Flying Fortress e del Consolidated B-24 Liberator che stavano appena per entrare in servizio. Il generale Westover mor\u00ec in un incidente aereo il 21 settembre 1938 e il suo incarico al comando dell'Army Air Corps fu assunto dal generale Henry H. Arnold che condivideva totalmente le teorie e i programmi del bombardamento strategico. Nel dicembre 1939, mentre gli Stati Uniti era ancora fuori della guerra mondiale, il generale Arnold richiese un nuovo \"VLR Bomber\", un \"bombardiere a lunghissimo raggio\" in grado di colpire a grande distanza i centri nevralgici di un eventuale nemico transcontinentale.\nSebbene discutibile e impiegata fino a quel momento solo in condizioni ottimali di addestramento, la dottrina del bombardamento strategico (originariamente conosciuta come \"industrial web theory\" \u2014\"teoria dell'apparato industriale\"\u2014) divenne quindi la principale strategia per l'arma aeronautica degli Stati Uniti nella pianificazione in previsione di una partecipazione alla seconda guerra mondiale. Quattro ex istruttori della scuola, il nucleo della \"Bomber Mafia\", furono gli artefici dei due piani di guerra aeronautici (AWPD-1 e AWPD-42) che coordinarono l'espansione durante il conflitto e il dispiegamento delle United States Army Air Forces nei vari teatri bellici.: i tenenti colonnelli Harold L. George, Orvil Anderson, Kenneth Walker e il maggiore Haywood S. Hansell.\nAvversari della \"Bomber Mafia\".\nL'espressione \"Bomber Mafia\" scatur\u00ec dai contrasti, talvolta aspri, tra lo stato maggiore dell'United States Army e una parte del personale dell'Army Air Corps che evidenziava, e contestava, l'insistenza degli istruttori e allievi dell'ACTS sul fatto che i bombardieri pesanti avrebbero dovuto diventare la nuova arma principale della guerra, e che vi fosse bisogno di una forza armata aerea separata per dirigere autonomamente questi bombardieri. Per alcuni anni iniziali, l'opposizione pi\u00f9 forte all'interno dell'ACTS contro la dottrina del predominio dei bombardieri fu rappresentata dal capitano (che successivamente sarebbe arrivato al grado di generale) George Kenney, che invece sosteneva l'importanza di impiegare l'aviazione per supportare le truppe e colpire le unit\u00e0 nemiche sul terreno.\nKenney riteneva essenziale una stretta coordinazione tra forze di aria e di terra, ed enfatizzava il ruolo dei bombardieri medi e dei cacciabombardieri. L'ufficiale lasci\u00f2 l'ACTS nel 1929, ed il suo posto vacante fu colmato da partigiani dei bombardieri pesanti. Questa dottrina strategica, peraltro, era in contrasto anche con le teorie originarie dello stesso Billy Mitchell, che sottolineavano che il supporto di caccia di scorta sarebbe stato essenziale per le operazioni alla luce del sole.\nLewis H. Brereton lavor\u00f2 come istruttore del ACTS per un anno (1924\u20131925), poi assunse il comando del Second Bombardment Group. Durante il breve periodo alla scuola, si pronunci\u00f2 in favore di un'aeronautica equilibrata, composta di molte unit\u00e0 di tipo diverso, idonea ad effettuare sia operazioni tattiche che strategiche. Brereton mantenne la sua impostazione teorica anche durante il suo periodo di istruttore presso il Command and General Staff College, la prestigiosa scuola di formazione al comando e ai compiti di stato maggiore di Fort Leavenworth (Kansas), nel periodo 1935\u20131939.\nEssendo esperto nell'uso di unit\u00e0 aeree in supporto dell'artiglieria e dell'fanteria, anche Gordon P. Saville sostenne per tutto il periodo (1934-1936) in cui funse da istruttore alla Scuola di tattica aerea, la teoria operativa dell'impiego prevalentemente tattico della forza aerea per appoggiare le azioni sul terreno delle truppe. Durante la seconda guerra mondiale, ebbe modo di applicare brillantemente le sue idee nel teatro del Mediterraneo al comando delle forze aeree tattiche della Twelfth Air Force ed esercit\u00f2 una profonda influenza anche sulle tattiche di cooperazione aero-terrestre impiegate dagli Alleati sul fronte di Normandia.\nIl capitano Claire Chennault, comandante istruttore di tattica dei caccia nel Air Combat Tactical School, fu un altro ufficiale preparato ed energico dell'Army Air Corps che contrast\u00f2 dialetticamente la Bomber Mafia per pi\u00f9 di dieci anni; venne costretto precocemente al congedo nel 1937, lasciando campo libero alla \"fazione del bombardamento di precisione\", prima di prendere il comando delle famose Tigri Volanti in Cina dove ebbe modo di insegnare le pi\u00f9 moderne tattiche di combattimento aereo.L'insegnamento della tattica dei caccia (\"pursuit\" nella terminologia dell'USAAF)peraltro in un primo momento perse importanza nei corsi del ACTS anche se gli ufficiali Earle E. Partridge e Hoyt S. Vandenberg continuarono ad analizzare approfonditamente i possibili compiti di questo tipo di aerei.\nAltre posizioni critiche erano pi\u00f9 sfumate. Il tenente Benjamin S. Kelsey, ufficiale degli \"USAAC Fighter Projects,\"\nopinava che una vasta flotta di bombardieri potesse soddisfare molte esigenze militari, non solo quella del bombardamento strategico; quindi, ne deduceva che la dottrina di questa componente militare dovesse conservare flessibilit\u00e0, virtualmente in risposta ad ogni diversa esigenza. A cagione del basso grado che al tempo rivestiva, Kelsey non poteva seriamente contrastare la Bomber Mafia, e piuttosto si diede da fare per aggirare le restrizioni che essa aveva imposto agli aerei da caccia. Kelsey escogit\u00f2 una nuova classe di aerei \"intercettori\", allo scopo di suffragare la sua idea che un caccia adeguatamente armato potesse attaccare efficacemente i bombardieri nemici, e che, concesso l'uso del drop tank (serbatoio sganciabile) per le missioni a lungo raggio, siffatto velivolo fosse in grado di scortare i bombardieri \"amici\" per tutta la durata dell'azione, compreso il rientro.\nLa Bomber Mafia \u2014per via di una \"carenza d'immaginazione\" consistita in quella mancata espansione della propria dottrina che le avrebbe dovuto far dichiarare che l'imposizione della superiorit\u00e0 aerea \u00e8 un prerequisito del successo\u2014 non avrebbe accettato alcuno dei concetti cari a Kelsey; i \"sacerdoti\" del bombardiere-deus ex machina confidavano che la flotta di bombardieri pesanti sarebbe stata in grado di proteggersi da s\u00e9, e quindi si opposero allo sviluppo di un caccia di scorta a lungo raggio, tanto che esso non fu disponibile che due anni dopo l'inizio della guerra. \nNonostante questi contrasti e notevoli errori teorici e di programmazione, la dottrina del bombardamento strategico, strenuamente sostenuta dagli ufficiali della cosiddetta Bomber Mafia, costitu\u00ec un elemento decisivo del percorso fondativo dell'Air Force quale forza armata autonoma, completamente indipendente dall'esercito, di cui aveva fatto inizialmente parte, e pertanto deve ancora essere considerata fondamentale per la stessa moderna teoria generale dello sviluppo e della storia dell'aeronautica. Haywood S. Hansell, diplomato all'ACTS, istruttore e membro della Bomber Mafia, dovette in seguito convenire sul fatto che sia i teorici, sia gli autori materiali del piano bellico AWPD-1 (tra i quali lui stesso) avessero commesso un serio sbaglio trascurando, nella loro visione strategica, l'indispensabilit\u00e0 del caccia di scorta a lungo raggio. Scrisse infatti Hansell:\n\u00abEra evidente che la presenza di un caccia di scorta sarebbe stata intrinsecamente molto utile, ma nessuno poteva neppure immaginare in che modo un piccolo caccia avrebbe potuto avere il raggio d'azione di un bombardiere pur conservando l'agilit\u00e0 di manovra necessaria per il combattimento aereo. L'incapacit\u00e0 di prevedere una soluzione a questo problema si dimostr\u00f2 uno dei pi\u00f9 grandi errori dell'Air Corps Tactical School.\u00bb\nConclusioni.\nNel corso della Seconda guerra mondiale, la teoria proclamata dalla Bomber Mafia \u2014 ossia l'importanza decisiva per l'esito della guerra del bombardamento strategico alla luce del giorno e senza scorta contro obiettivi selezionati dell'apparato bellico nemico \u2014 risult\u00f2 in parte errata. Le flotte di bombardieri pesanti quadrimotori non furono in grado di vincere da sole la guerra senza la partecipazione di esercito e marina, e inoltre sui cieli della Germania per evitare perdite insopportabili fu necessario organizzare regolarmente la protezione offerta da un gran numero di caccia di scorta a lungo raggio. La riduzione delle perdite umane in guerra si rivel\u00f2 una illusione, n\u00e9 si pu\u00f2 affermare con certezza che la vittoria venne raggiunta con un significativo risparmio di tempo grazie ai bombardieri pesanti. Come peraltro avevano ammonito gli oppositori della Bomber Mafia, la precisione nel bombardamento non pot\u00e9 essere raggiunta finch\u00e9 non si rese disponibile una scorta a lungo raggio e finch\u00e9 non fu conquistata la superiorit\u00e0 aerea sui cieli dell'Europa occupata.\nDi fatto la campagna di bombardamento aereo strategico contro l'apparato bellico tedesco in Europa, inflisse, a costo di pesanti perdite per l'USAAF, danni considerevoli ma non decisivi alle industrie degli armamenti della Germania, mentre raggiunse effettivamente risultati importanti che influirono sulle operazioni terrestri solo dopo la decisione, nell'estate 1944, di colpire sistematicamente le risorse petrolifere, le raffinerie e i centri di produzione del carburante sintetico del Terzo Reich. \n \nNel caso dei bombardamenti strategici sul Giappone invece, dopo la fallimentare operazione Matterhorn a partenza dalle basi aeree in Cina, la successiva campagna di bombardamento iniziata a novembre 1944 contro le industrie belliche giapponesi partendo con i superbombardieri Boeing B-29 Superfortress dalle isole Marianne, pur infliggendo rilevanti danni al complesso militare-industriale nemico, venne considerata deludente dagli alti comandi delle USAAF che nel marzo 1945 finirono per passare, soprattutto per iniziativa del generale Curtis LeMay, ai bombardamenti terroristici notturni per incendiare le citt\u00e0 giapponesi e fiaccare il morale della popolazione. In questo modo le citt\u00e0 nipponiche furono distrutte con elevatissime perdite civili, ma la resa del Giappone venne ottenuta solo dopo l'impiego dell'arma atomica e l'entrata in guerra dell'Unione Sovietica.\nNonostante risultati non del tutto corrispondenti alle ambiziose teorie originali della Bomber Mafia, il concetto di bombardamento strategico in grado di avere effetti risolutivi sull'esito di un conflitto, rimase fondamentale nella dottrina strategica americana, e divenne l'elemento portante dell'USAF quale forza armata indipendente. I suoi seguaci all'interno delle forze aeree, in particolare i generali Curtis LeMay e Thomas S. Power, continuarono a promuoverne i dettami nel corso dell'era atomica, impegnando lo Strategic Air Command (SAC) nell'elaborazione di una visione adattata alle esigenze della Guerra Fredda ed alla conseguente minaccia di guerra nucleare.. Negli anni cinquanta, quindi l'USAF schierava un gran numero di bombardieri strategici Boeing B-29 SUperfortress, Convair B-36 e Boeing B-52 Stratofortress armati di bombe nucleari per sferrare un attacco devastante contro le citt\u00e0, i centri di comando e le basi militari dell'Unione Sovietica. \nNegli anni sessanta la comparsa e lo schieramento dei nuovi missili nucleari balistici intercontinentali modific\u00f2 solo in parte la strategia dell'USAF; il SAC continu\u00f2 a tenere pronti i bombardieri armati con bombe nucleari secondo i programmi di allerta in volo e allerta a terra; i B-52 Stratofortress rimasero una componente fondamentale della triade nucleare americana fino al termine della Guerra fredda nel 1991."}
{"id": "3405713", "revid": "767487", "url": "https://it.wikipedia.org/wiki?curid=3405713", "title": "Maronia-Sapes", "text": "Maronia-Sapes () \u00e8 un comune della Grecia situato nella periferia della Macedonia orientale e Tracia (unit\u00e0 periferica di Rodopi) con 16.626 abitanti secondo i dati del censimento 2001\nIl comune \u00e8 stato costituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3405716", "revid": "1442080", "url": "https://it.wikipedia.org/wiki?curid=3405716", "title": "Orange Open Guadeloupe 2011 - Singolare", "text": "Il singolare dell'Orange Open Guadeloupe 2011 \u00e8 stato un torneo di tennis facente parte dell'ATP Challenger Tour 2011.\nOlivier Rochus ha battuto in finale 6\u20132, 6\u20133 St\u00e9phane Robert."}
{"id": "3405717", "revid": "122664570", "url": "https://it.wikipedia.org/wiki?curid=3405717", "title": "Mar\u00eda Baxa", "text": "Biografia.\nAttiva fra il 1967 e il 1988, fu attrice dalla forte sensualit\u00e0, interprete di film di genere, tra cui poliziotteschi, pellicole di fantascienza e commedie erotiche all'italiana. Fu anche diretta dal regista britannico Terence Young nel film \"Joe Valachi - I segreti di Cosa Nostra\", in un cast comprendente anche Charles Bronson, Lino Ventura, Amedeo Nazzari e Walter Chiari. Negli anni settanta pos\u00f2 come ragazza-copertina sulla rivista per soli uomini \"Playmen\". Lasci\u00f2 il mondo dello spettacolo per intraprendere la professione di architetto."}
{"id": "3405720", "revid": "767487", "url": "https://it.wikipedia.org/wiki?curid=3405720", "title": "T\u00e4llihorn", "text": "Il T\u00e4llihorn (3.448\u00a0) \u00e8 una montagna svizzera della Catena del Weissmies nelle Alpi Pennine.\nDescrizione.\nSi trova nel Canton Vallese, \u00e8 collocata ad oriente del Weissmies lungo la cresta che costeggia la Zwischbergental e scende verso Gondo."}
{"id": "3405721", "revid": "1442080", "url": "https://it.wikipedia.org/wiki?curid=3405721", "title": "Orange Open Guadeloupe 2011 - Doppio", "text": "Il doppio dell'Orange Open Guadeloupe 2011 \u00e8 stato un torneo di tennis facente parte dell'ATP Challenger Tour 2011.\nRiccardo Ghedin e St\u00e9phane Robert hanno battuto in finale Arnaud Cl\u00e9ment e Olivier Rochus 6\u20132, 5\u20137, [10\u20137].\nTeste di serie.\nLe prime 3 teste di serie hanno ricevuto un bye per il 2\u00ba turno"}
{"id": "3405734", "revid": "1782831", "url": "https://it.wikipedia.org/wiki?curid=3405734", "title": "Morocco Tennis Tour Rabat 2011 - Singolare", "text": "Il singolare del torneo di tennis Morocco Tennis Tour Rabat 2011, facente parte della categoria ATP Challenger Tour, ha avuto come vincitore Ivo Min\u00e1\u0159 che ha battuto in finale Peter Luczak 7\u20135, 6\u20133.\nRub\u00e9n Ram\u00edrez Hidalgo non ha difeso il titolo dell'anno precedente."}
{"id": "3405735", "revid": "998297", "url": "https://it.wikipedia.org/wiki?curid=3405735", "title": "Vaya Con Dios", "text": "Vaya Con Dios \u00e8 stato un gruppo musicale belga fondato nel 1986 da Dani Klein, Dirk Schoufs, e Willy Lambregt (quest'ultimo poi sostituito da Jean-Michel Gielen).\nCarriera.\nTra i loro successi internazionali si ricordano \"Just A Friend Of Mine\" (molto apprezzata in Francia), \"What's a Woman?\" (numero 1 nei Paesi Bassi nel 1990), \"Nah Neh Nah\", \"Don't Cry for Louie\", \"Puerto Rico\", \"Heading for a Fall\", \"Johnny\", \"Sunny Days\" e \"Don't Break My Heart\". In totale i Vaya Con Dios hanno venduto pi\u00f9 di 7 milioni di album e pi\u00f9 di 3 milioni di singoli. Nel dicembre 2010 \u00e8 pubblicato un remix della canzone \"Nah Neh Nah\" con i tedeschi Duo DJ Milk &amp; Sugar, che ottiene un successo non previsto ed entra nella top 10 tedesca."}
{"id": "3405737", "revid": "516508", "url": "https://it.wikipedia.org/wiki?curid=3405737", "title": "Per una Serbia europea", "text": ""}
{"id": "3405738", "revid": "1782831", "url": "https://it.wikipedia.org/wiki?curid=3405738", "title": "Morocco Tennis Tour Rabat 2011 - Doppio", "text": "Il doppio del torneo di tennis Morocco Tennis Tour Rabat 2011, facente parte della categoria ATP Challenger Tour, ha avuto come vincitori Alessio Di Mauro e Simone Vagnozzi che hanno battuto in finale Evgenij Korol\u00ebv e Jurij \u0160\u010dukin 6\u20134, 6\u20134.\nIlija Bozoljac e Daniele Bracciali erano i detentori del titolo, ma quest'anno non hanno partecipato."}
{"id": "3405741", "revid": "1442080", "url": "https://it.wikipedia.org/wiki?curid=3405741", "title": "Seguros Bol\u00edvar Open San Jos\u00e9 2011 - Singolare", "text": "Il singolare dello Seguros Bol\u00edvar Open San Jos\u00e9 2011 \u00e8 stato un torneo di tennis facente parte dell'ATP Challenger Tour 2011.\nGiovanni Lapentti ha battuto in finale Igor' Kunicyn 7\u20135, 6\u20133."}
{"id": "3405743", "revid": "380453", "url": "https://it.wikipedia.org/wiki?curid=3405743", "title": "Association Sportive Saint-Rapha\u00ebl Volley-Ball", "text": "L'Association Sportive Saint-Rapha\u00ebl Volley-Ball \u00e8 una societ\u00e0 pallavolistica femminile francese con sede a Saint-Rapha\u00ebl: milita nel campionato di Ligue A.\nStoria.\nL'AS Saint-Rapha\u00ebl viene fondato nel 1947 e nel corso degli anni non raggiunge mai alcun risultato ragguardevole, fino alla stagione 1992-93, quando a sorpresa ottiene il secondo posto in campionato che vale anche la prima qualificazione ad una competizione europea, ossia la Coppa CEV 1993-94, anche se poi uscir\u00e0 al primo turno battuta dai tedeschi del SV Lohhof.\nDopo questo breve momento di gloria la societ\u00e0 entra in crisi portandola a giocare nei campionati minori: il ritorno nella massima serie avviene nella stagione 2003-04, anche se al termine dell'annata 2006-07 retrocede nuovamente in Nationale 1. Nella stagione 2008-09 \u00e8 in Pro A, per poi retrocedere al termine della stagione 2010-11.\nViene promossa ancora una volta in Ligue A al termine del campionato 2013-14, ma l'ultimo posto nella stagione 2014-15 la condanna ad una pronta retrocessione in serie cadetta; viene tuttavia ripescata nella massima divisione francese per il campionato 2015-16: dopo aver concluso la \"regular season\" al settimo posto, si aggiudica lo scudetto, battendo in finale il Racing Club de Cannes, detentore del titolo da diciotto edizioni consecutive. Nella stagione 2016-17 vince la Supercoppa francese 2016 e partecipa per la prima volta alla Champions League.\nNell'annata 2018-19 si aggiudica per la prima volta la Coppa di Francia."}
{"id": "3405745", "revid": "287204", "url": "https://it.wikipedia.org/wiki?curid=3405745", "title": "Maria Baxa", "text": ""}
{"id": "3405746", "revid": "1442080", "url": "https://it.wikipedia.org/wiki?curid=3405746", "title": "Seguros Bol\u00edvar Open San Jos\u00e9 2011 - Doppio", "text": "Il doppio dello Seguros Bol\u00edvar Open San Jos\u00e9 2011 \u00e8 stato un torneo di tennis facente parte dell'ATP Challenger Tour 2011.\nJuan Sebasti\u00e1n Cabal e Robert Farah hanno battuto in finale 6\u20133, 6\u20133, Luis D\u00edaz-Barriga e Santiago Gonz\u00e1lez.\nTeste di serie.\nLe prime 3 teste di serie hanno ricevuto un bye per il 2\u00ba turno"}
{"id": "3405748", "revid": "599013", "url": "https://it.wikipedia.org/wiki?curid=3405748", "title": "Kelly da Silva Santos", "text": "Partecipa ai Giochi olimpici nelle quattro edizioni di , e , , conquistando una medaglia di bronzo."}
{"id": "3405752", "revid": "287204", "url": "https://it.wikipedia.org/wiki?curid=3405752", "title": "ATP Challenger Guangzhou 2011 - Singolare", "text": "Il singolare dell'ATP Challenger Guangzhou 2011 \u00e8 stato un torneo di tennis facente parte dell'ATP Challenger Tour 2011.\nUladzimir Ihnacik ha battuto in finale Aleksandr Kudrjavcev 6\u20134, 6\u20134."}
{"id": "3405757", "revid": "154893", "url": "https://it.wikipedia.org/wiki?curid=3405757", "title": "Euronat", "text": ""}
{"id": "3405759", "revid": "1442080", "url": "https://it.wikipedia.org/wiki?curid=3405759", "title": "ATP Challenger Guangzhou 2011 - Doppio", "text": "Il doppio dell'ATP Challenger Guangzhou 2011 \u00e8 stato un torneo di tennis facente parte dell'ATP Challenger Tour 2011.\nMichail Elgin e Aleksandr Kudrjavcev hanno battuto in finale Sanchai Ratiwatana e Sonchat Ratiwatana 7\u20136(3), 6\u20133."}
{"id": "3405760", "revid": "438678", "url": "https://it.wikipedia.org/wiki?curid=3405760", "title": "T\u00e8 Pu'er", "text": "Pu'er, Pu-erh, Puer, Po Lei o Bolay () \u00e8 una variet\u00e0 di t\u00e8 postfermentato prodotto in Cina nella provincia dello \"Yunnan\".\nLa postfermentazione \u00e8 una tecnica di produzione del t\u00e8 in cui le foglie di t\u00e8 subiscono un processo di fermentazione microbica dopo che sono state essiccate e laminate. Questa \u00e8 una specialit\u00e0 cinese ed \u00e8 a volte indicato come t\u00e8 nero. Ci sono un paio di province diverse ognuna con alcune regioni che producono t\u00e8 nero di diverse variet\u00e0. Quelli prodotti nello Yunnan sono generalmente denominati Pu'er, riferendosi al nome della contea di Pu'er che era usata come posto di scambio per il t\u00e8 nero durante la Cina imperiale.\nIl t\u00e8 Pu'er \u00e8 disponibile come foglie sfuse o in varie forme compresse (vedi mattonella di t\u00e8). Vi \u00e8 anche la differenziazione in base alla lavorazione delle materie prime: tipo crudo (sh\u0113ng \u751f) e tipo stagionato (sh\u00fa \u719f). Il tipo \u201csh\u00fa\u201d si riferisce a quelle variet\u00e0 che sono passate attraverso un post-processo di fermentazione corretto, mentre il tipo \u201csh\u0113ng\u201d sono le variet\u00e0 che sono in procinto di oscuramento graduale attraverso l'esposizione agli elementi ambientali. Alcune selezioni da entrambi i tipi possono essere conservate per farli maturare prima del consumo. Questo \u00e8 il motivo per cui alcuni sono etichettati con l'anno e la zona di produzione.\nIntroduzione e storia.\nRendere scure le foglie di t\u00e8 per gli scambi con i gruppi etnici delle frontiere ha una lunga storia in Cina. Questi t\u00e8 grezzi erano di varie origini e dovevano essere a basso costo. Il t\u00e8 scuro \u00e8 ancora la bevanda principale dei gruppi etnici ai confini sud-ovest e, fino al primi anni \u201890, \u00e8 stato la terza pi\u00f9 importante categoria di t\u00e8 prodotti dalla Cina, soprattutto per questo segmento di mercato.\nNon vi era stato alcun processo standardizzato per la produzione di t\u00e8 \"pu'er\" fino agli anni \u201950 del dopoguerra, dove vi fu un improvviso aumento della domanda di Hong Kong a causa della concentrazione di profughi dalla terraferma. Negli anni \u201870, il processo di miglioramento \u00e8 stato riportato nello Yunnan per un ulteriore sviluppo, che ha portato ai vari stili di produzione di oggi.\nNegli ultimi decenni, \u00e8 diventato pi\u00f9 comune per il t\u00e8 grezzo per essere venduto come un prodotto finito prima di essere reso scuro. Questo si chiama \"sheng cha\" o \"t\u00e8 crudo\". Le foglie di t\u00e8 erano oscurate gradualmente attraverso l'esposizione agli elementi ambientali durante la conservazione. Al tipo effettivamente postfermentato \u00e8 quindi stato dato un nome relativo, \"shu cha\", o t\u00e8 \"stagionato\". Selezioni appropriate di \"pu'er\" sia \"sheng cha\" che \"shu cha\", possono maturare per acquisire un gusto migliore.\nProduzione.\nTutti i tipi di t\u00e8 Pu'er provengono dal m\u00e1och\u00e1 (\u6bdb\u8336), un t\u00e8 verde non ossidato prodotto da una variet\u00e0 di \"Camellia sinensis\" a foglia grande che si trova nelle montagne dello Yunnan del sud. Il m\u00e1och\u00e1 pu\u00f2 essere sottoposto a maturazione per diversi mesi prima di essere compresso per produrre il Pu'er stagionato (comunemente noto come Pu'er cotto), oppure essere direttamente compresso per produrre Pu'er a foglie sciolte.\nMentre il Pu'er crudo non invecchiato e non trasformato \u00e8 tecnicamente un tipo di t\u00e8 verde, Il Pu'er maturato o invecchiato \u00e8 stato erroneamente classificato come una sottocategoria del t\u00e8 nero a causa del colore rosso scuro delle sue foglie e del liquore. Tuttavia, il t\u00e8 Pu'er in entrambe le sue forme ha subito un'ossidazione secondaria o fermentazione causata sia da organismi in crescita nel t\u00e8 che dall'ossidazione dei radicali liberi, rendendolo cos\u00ec un unico tipo di t\u00e8.\nIl t\u00e8 postfermentato (\u9ed1\u8336 h\u0113ich\u00e1, t\u00e8 nero) \u00e8 una delle sei classi dei t\u00e8 cinesi e il Pu'er \u00e8 classificato a volte come t\u00e8 nero (definito come postfermentato), anche se alcuni non sono d'accordo e sostengono che il t\u00e8 Pu'er andrebbe in una categoria a parte. Dal 2008 solo la variet\u00e0 a foglia grande dello Yunnan pu\u00f2 essere chiamata t\u00e8 Pu'er.\nSchema della lavorazione del Pu'er.\nLa lavorazione del Pu'er \u00e8 tipicamente effettuata attraverso le seguenti fasi:\nIl Pu'er maturo (\u719f\u666e) \u00e8 prodotto nello stesso modo del Pu'er crudo (\u9752\u666e) con l'aggiunta della fase di accatastamento e umidificazione (\u6e25\u5806), un processo simile al compostaggio.\nPu'er crudo e m\u00e1och\u00e1.\nDopo la raccolta delle foglie tenere adatte, il primo passo nella produzione del pu'er crudo o stagionato \u00e8 la conversione della foglia in m\u00e1och\u00e1 (\u9752\u6bdb\u8336 q\u012bngm\u00e1och\u00e1 o \u6bdb\u8336 m\u00e1och\u00e1, letteralmente \"t\u00e8 grezzo naturale\" o \"t\u00e8 grezzo\", rispettivamente). Le foglie raccolte vengono trattate con cautela per evitare ossidazioni e ammaccature indesiderate. Tempo permettendo, le foglie sono poi sparse ad appassire al sole o in uno spazio ventilato per rimuovere parte del contenuto di acqua. In giornate nuvolose o piovose, le foglie saranno appassite da luci riscaldanti, una leggera differenza di trattamento che influenzer\u00e0 la qualit\u00e0 del maocha risultante e del Pu'er. Il processo di appassimento pu\u00f2 essere ignorato del tutto a seconda dell'operatore.\nLe foglie sono poi asciugate in un grande wok (padella cinese) nel processo chiamato \"uccisione del verde\" (\u6740\u9752 sh\u0101q\u012bng), che arresta l'attivit\u00e0 degli enzimi nella foglia e impedisce l'ulteriore ossidazione. Con l'ossidazione enzimatica interrotta, le foglie possono poi essere arrotolate, stropicciate, e formate attraverso diversi passaggi. Le foglie cos\u00ec formate sono quindi preferibilmente essiccate al sole e poi raccolte manualmente in modo da rimuovere le foglie rovinate. Una volta asciutto, il maocha pu\u00f2 essere inviato direttamente alla fabbrica per essere pressato nel pu'er crudo, o sottoporsi a ulteriori lavorazioni per produrre il pu'er stagionato. A volte il maocha \u00e8 invecchiato non compresso e venduto nella sua maturit\u00e0 come Pu'er crudo invecchiato a foglie sciolte.\nIl t\u00e8 Pu'er crudo (cinese: \u751f\u8336; pinyin: sh\u0113ngch\u00e1 o: \u9752\u8336; pinyin: q\u012bngch\u00e1), conosciuto anche come \"pu'er crudo\" o \"pu'er verde (naturale)\", \u00e8 semplicemente foglie di t\u00e8 m\u00e1och\u00e1 che sono state compresse nella loro forma definitiva senza ulteriori trattamenti.\nPu'er stagionato.\nIl t\u00e8 Pu'er stagionato (cinese: \u719f\u8336; pinyin: sh\u00fach\u00e1) \u00e8 maocha pressato che \u00e8 stato appositamente lavorato per imitare il pu'er crudo invecchiato. Anche se \u00e8 pi\u00f9 comunemente noto come \"pu'er cotto\", il processo in realt\u00e0 non utilizza la cottura per imitare il processo di invecchiamento. L'espressione pu\u00f2 derivare a causa della traduzione imprecisa del doppio significato di \"Shu\" (\u719f) che significa sia \"completamente cotto\" che \"piena maturazione\". Il processo utilizzato per convertire il m\u00e1och\u00e1 in pu'er stagionato \u00e8 un'invenzione recente che manipola le condizioni per approssimare il risultato del processo di invecchiamento da fermentazione batterica e fungina in un ambiente caldo e umido, in condizioni controllate, una tecnica chiamata w\u00f2d\u016bi (\u6e25\u5806 \u201daccatastamento in umido\u201d), che coinvolge accatastatura, umidificazione, e giratura delle foglie di t\u00e8 in un modo molto simile al compostaggio.\nL'accatastatura, l'umidificazione e la miscelazione del m\u00e1och\u00e1 accatastato assicura anche la fermentazione. Le colture batteriche e fungine trovate nei cumuli di fermentazione variano notevolmente da fabbrica a fabbrica per tutto lo Yunnan, costituite da pi\u00f9 ceppi di Aspergillus spp., Penicillium spp., lieviti, cos\u00ec come un'ampia gamma di altra microflora. Il controllo sulle molte variabili nel processo di stagionatura, in particolare l'umidit\u00e0 e la crescita dell'Aspergillus spp., \u00e8 la chiave della produzione di pu'er stagionato di alta qualit\u00e0. Uno scarso controllo nel processo di fermentazione / ossidazione pu\u00f2 causare una cattiva stagionatura del pu'er, caratterizzata da foglie decomposte male, un aroma e una consistenza che ricordano il concime. Il processo di stagionatura avviene in genere da sei mesi ad un anno dopo che \u00e8 iniziato. In quanto tale, un Pu'er stagionato prodotto nei primi mesi del 2004 sar\u00e0 pressato l'inverno del 2004/2005, e apparir\u00e0 sul mercato tra la fine del 2005 o all'inizio del 2006.\nQuesto processo \u00e8 stato sviluppato nel 1972 da Tea Factory Menghai e Kunming Tea Factory per imitare il sapore e il colore di un Pu'er crudo invecchiato. Questa tecnica era un adattamento della tecnica di \"conservazione in umido\" che veniva utilizzata dai mercanti per falsificare l'et\u00e0 dei loro t\u00e8. La produzione di massa di pu'er stagionato \u00e8 iniziata nel 1975. Pu\u00f2 essere consumato senza ulteriore invecchiamento, ma pu\u00f2 anche essere conservato sotto vuoto per mantenere alcuni dei sapori ed aromi pi\u00f9 gustosi acquisiti durante la fermentazione. Il t\u00e8 \u00e8 spesso compresso, ma \u00e8 comune anche in forma sciolta. Alcuni collezionisti di pu'er credono che il pu'er stagionato non debba essere invecchiato per pi\u00f9 di un decennio.\nPressatura.\nPer produrre il pu'er sono necessari molti passi supplementari prima dell'effettiva pressatura del t\u00e8. In primo luogo, viene pesata una determinata quantit\u00e0 di m\u00e1och\u00e1 secca o foglie di t\u00e8 stagionato relativa al peso finale del bingcha. Il t\u00e8 essiccato \u00e8 quindi leggermente cotto al vapore in barattoli forati per ammorbidirlo e renderlo pi\u00f9 appiccicoso. Ci\u00f2 permetter\u00e0 di tenerlo insieme e non sbriciolarlo durante la compressione. Un biglietto, chiamato \"Nei Fei\" (\u5185\u98de) o ulteriori ornamenti, come nastri colorati, sono attaccati sopra o messi in mezzo alle foglie che sono poi rovesciate in un sacchetto di stoffa o avvolte in un panno. Il sacchetto di t\u00e8 viene raccolto all'interno del sacchetto di stoffa e strizzato in una palla, con il panno extra legato o avvolto intorno. Questa crocchia o nodo \u00e8 quello che produce il rientro a fossetta sul rovescio di una torta di t\u00e8 quando viene premuto. A seconda della forma di pu'er prodotta, pu\u00f2 essere utilizzato o meno un sacchetto di cotone. Per esempio, le forme di t\u00e8 a mattonella e quadrato spesso vengono compressi senza utilizzare sacchetti.\nA seconda del prodotto desiderato e della velocit\u00e0, dal pi\u00f9 veloce e pi\u00f9 stretto al pi\u00f9 lento e pi\u00f9 largo, la pressione pu\u00f2 essere effettuata mediante:\nIl pu'er pressato viene rimosso dal sacchetto di stoffa e collocato su scaffalature a grata per l'essiccatura all'aria, che a seconda dell'umidit\u00e0 delle torte pressate pu\u00f2 richiedere diverse settimane o mesi. Le torte di pu'er sono poi individualmente avvolte a mano e confezionate in unit\u00e0 maggiori per il commercio.\nClassificazione.\nA parte le annate migliori, i t\u00e8 Pu'er possono essere classificati in diversi modi: per forma, metodo di lavorazione, regione di provenienza, coltivazione, grado, e stagione.\nForma.\nIl Pu'er viene compresso in varie di forme. Tra le forme che si vedono meno ci sono: \u201cpagode melone\u201d accatastati, pilastri, zucche, \u5143\u5b9d yu\u00e1nb\u01ceo (antico lingotto d\u2019oro), e piccole mattonelle (2\u20135\u00a0cm di larghezza). Il Pu'er \u00e8 anche compresso nei steli cavi di bamb\u00f9 o confezionato e legato in una palla dentro la buccia di vari agrumi.\nMetodo di lavorazione e ossidazione.\nAnche se i t\u00e8 Pu'er sono spesso collettivamente classificati nei mercati di t\u00e8 occidentali e in Asia orientale come t\u00e8 postfermentati o t\u00e8 neri rispettivamente, i t\u00e8 Pu'er in realt\u00e0 possono essere posizionati in tre tipi di metodi di lavorazione, vale a dire: t\u00e8 verde, t\u00e8 fermentato e t\u00e8 post-fermentato.\nI Pu'er possono essere t\u00e8 verdi se risultano leggermente trattati prima di essere pressati in torte. Tale pu'er \u00e8 indicato come maocha se non pressato e come \" pu'er verde / crudo\" se pressato. Anche se non sempre gradevoli, sono relativamente a buon mercato e sono noti per invecchiare bene per un massimo di 20 o 30 anni. Il Pu'er pu\u00f2 essere anche un t\u00e8 fermentato se ha sub\u00ecto una lenta fermentazione con microbi per un massimo di un anno. Questo pu'er viene indicato come \"pu'er maturo / cotto\", e ha un sapore morbido e facilmente bevibile. I pu'er invecchiati sono t\u00e8 postfermentati. Se il t\u00e8 invecchiato proviene dal pu'er verde, il t\u00e8 sar\u00e0 dolce nel gusto, ma comunque pulito nel sapore.\nSecondo il processo di produzione, sono comunemente disponibili sul mercato, quattro tipi principali di pu'er:\nRegioni di produzione.\nYunnan.\nLa provincia dello Yunnan produce la stragrande maggioranza del t\u00e8 Pu'er. Infatti, il nome del t\u00e8 proviene da quello della provincia, provincia autonoma di Pu'er Hani e Yi. Il Pu'er \u00e8 prodotto in quasi tutte le contee e prefetture della provincia, ma le zone pi\u00f9 famose per il Pu'er sono conosciute come le Sei Famose Montagne del t\u00e8 (cinese: \u516d\u5927\u8336\u5c71; pinyin: Li\u00f9 d\u00e0 ch\u00e1 sh\u0101n).\nLe sei famose montagne del t\u00e8.\nLe sei famose montagne del t\u00e8 sono un gruppo di montagne nello Xishuangbanna che sono rinomate per i loro climi e ambienti, che non solo forniscono ottime condizioni di crescita per il pu'er, ma anche per produrre un unico profilo di gusto (simile al terroir nel vino) nei t\u00e8 pu\u2019er prodotti. Nel corso della storia, le montagne indicate come \u201cmontagne del t\u00e8\u201d o sono state modificate o elencate in modo diverso.\nNei documenti ufficiali della dinastia Qing per la prefettura di Pu'er (\u666e\u6d31\u5e9c\u5fd7 prefettura di Pu\u2019er), si diceva che le pi\u00f9 antiche montagne designate storicamente erano nominate secondo i sei oggetti commemorativi che furono lasciati sulle montagne da Zhuge Liang, e utilizzando i caratteri cinesi del lingua madre della regione. Questi monti si trovano tutti a nord-est del Fiume Lancang (Mekong), tutti fra loro vicini. I nomi delle montagne, nei caratteri cinesi semplificati sono:\nAnche a sud-ovest del fiume da tempi antichi ci sono sei famosi monti del t\u00e8 che sono meno conosciuti a causa del loro isolamento dal fiume. Essi sono:\nPer vari motivi, entro la fine della dinastia Qing o l'inizio del periodo della Repubblica Popolare Cinese, la produzione del t\u00e8 in queste montagne \u00e8 scesa drasticamente, a causa di incendi boschivi di grandi dimensioni, la sovra raccolta, proibitive imposte imperiali o la trascuratezza generale. [21 ] Per rivitalizzare la produzione del t\u00e8 nella zona, il governo cinese nel 1962 ha selezionato un nuovo gruppo di sei famose montagne del t\u00e8 che sono state nominate in base ai t\u00e8 pi\u00f9 importanti che vi si producevano al momento, includendo la montagna Youle dalle sei originali.\nAltre zone dello Yunnan.\nAnche molte altre aree dello Yunnan producono t\u00e8 Pu'er. Le prefetture dello Yunnan che sono grandi produttori di pu'er comprendono Lincang, Dehong, Simao, Xishuangbanna, e Wenshan. Altre famose montagne del t\u00e8 in Yunnan includono, fra le altre:\nLa regione \u00e8 solo un elemento di valutazione di un t\u00e8 Pu'er, e i pu'er dalle regioni dello Yunnan \u00e8 apprezzato come proveniente da una delle sei famose montagne del t\u00e8 se risponde anche ad altri criteri, come ad esempio la crescita selvatica o se lavorati a mano.\nAltre province.\nBench\u00e9 lo Yunnan produca la maggior parte dei pu'er, anche altre regioni della Cina, tra cui Hunan e Guangdong, hanno prodotto questo tipo di t\u00e8. Il Guangyun Gong a disco, per esempio, anche se le prime produzioni erano composte di puro m\u00e1och\u00e1 dello Yunnan, dopo il 1960 i dischi erano caratterizzati da una miscela di Yunnan e m\u00e1och\u00e1 Guangdong, e la recente produzione di questi dischi \u00e8 composta prevalentemente da quest'ultimo. Alla fine del 2008, il governo cinese ha approvato una norma che dichiara il t\u00e8 Puer come un \"prodotto a indicazione geografica\", che limiterebbe la denominazione di t\u00e8 Puer, a quello prodotto in regioni specifiche della provincia dello Yunnan. La norma \u00e8 stata contestata, in particolare da parte dei produttori di Guangdong.\nAltre nazioni.\nOltre alla Cina, anche le nazioni di confine dello Yunnan Vietnam, Laos e Birmania sono conosciute per la produzione di t\u00e8 Pu'er, ma solo una minima parte di questo fa la sua strada verso il mercato cinese o internazionale.\nColtivazione.\nNella classificazione del t\u00e8 Pu'er, altrettanto importante o forse anche pi\u00f9 della regione o perfino del grado, \u00e8 il metodo di coltivazione. Il t\u00e8 Pu'er pu\u00f2 provenire da tre differenti metodi di coltivazione:\nDeterminare se un t\u00e8 \u00e8 o non \u00e8 selvatico \u00e8 un compito impegnativo, reso pi\u00f9 difficile dalla terminologia incoerente e poco chiara per l'etichettatura in lingua cinese. Termini come y\u011bsh\u0113ng (\u91ce\u751f; letteralmente \"selvatico\" o \"incolto\"), qi\u00e1om\u00f9 (\u4e54\u6728; letteralmente \"albero alto\"), y\u011bsh\u0113ng qi\u00e1om\u00f9 (\u91ce\u751f\u4e54\u6728; letteralmente \"alberi incolti\"), e g\u01d4sh\u00f9 si trovano sulle etichette dei dischi di selvatici e \"alberi selvaggi\", e sui dischi misti, che contengono le foglie di piante di t\u00e8 di varie coltivazioni. Queste etichette incoerenti e spesso ingannevoli possono facilmente confondere gli acquirenti di t\u00e8 non iniziati, indipendentemente dalla loro padronanza della lingua cinese. Inoltre, la mancanza di informazioni specifiche sulle fonti delle foglie di t\u00e8 negli incarti stampati e gli identificatori allegati con i dischi di pu'er rendono l'identificazione del t\u00e8 un compito difficile. Le riviste di Pu'er e simili guide annuali come The Profound World of Chi Tse, Pu-erh Yearbook e Pu-erh Teapot Magazine contengono fonti attendibili per le informazioni sulle foglie. Le fabbriche di t\u00e8 sono generalmente oneste circa le fonti delle loro foglie, ma qualcuno che non abbia accesso alla fabbrica di t\u00e8 o ad altre informazioni \u00e8 spesso alla merc\u00e9 di intermediari o di venditori senza scrupoli. Molti appassionati di t\u00e8 pu'er cercano di mantenere rapporti con i fornitori sui quali sentono di poter contare per contribuire a mitigare il problema di trovare la \u201cverit\u00e0\u201d sulle foglie.\nPurtroppo, anche nel migliore dei casi, quando un giornale, le informazioni dalla fabbrica e il venditore affidabile sono tutti d'accordo ad assicurare che un t\u00e8 sia veramente di foglia selvatica, i falsi riempiono il mercato e rendono il problema ancora pi\u00f9 complicato. Dato che i collezionisti spesso dubitano dell'affidabilit\u00e0 delle informazioni scritte, alcuni credono che alcuni aspetti fisici della foglia possano indicare il tipo della sua coltivazione. Ad esempio, i bevitori citano le prove di un albero veramente vecchio e selvatico in un sapore di mentolo (\"canfora\" nella terminologia specialistica del t\u00e8) presumibilmente causato da alberi di canfora che crescono tra gli alberi di t\u00e8 selvatico nelle foreste di t\u00e8 dello Yunnan. Inoltre, la presenza di vene spesse e bordo a denti di sega sulle foglie insieme con sapore di canfora sono presi come prova di t\u00e8 selvatico.\nGrado.\nIl Pu'er pu\u00f2 essere ordinato in 10 o pi\u00f9 gradi. In genere, i gradi sono determinati dalla grandezza e qualit\u00e0 delle foglie, con un alto numero di grado si intende che le foglie sono pi\u00f9 tenere, pi\u00f9 grandi, rotte o meno. La classificazione \u00e8 raramente costante tra le fabbriche, con foglie di t\u00e8 di primo grado non necessariamente si producono torte di primo grado. Gradi diversi hanno gusti diversi e molte mattonelle presentano una miscela di parecchi gradi scelta per bilanciare i sapori e la forza.\nStagione.\nAnche la stagione del raccolto svolge un ruolo importante nel sapore del Pu'er. Il t\u00e8 di primavera \u00e8 il pi\u00f9 apprezzato, seguito dal t\u00e8 d'autunno e, infine, il t\u00e8 d'estate. Solo raramente il Pu'er \u00e8 prodotto nei mesi invernali, e spesso questo \u00e8 quello che viene chiamato t\u00e8 \"all'inizio della primavera\". Il t\u00e8, come raccolta e produzione, segue il modello del tempo piuttosto che rigide linee guida mensile.\nFabbriche di t\u00e8.\nLe fabbriche sono generalmente responsabili della produzione di t\u00e8 Pu'er. Mentre alcuni individui sorvegliano piccole produzioni di fascia alta, come i marchi Xizihao e Yanqinghao, la maggior parte del t\u00e8 sul mercato \u00e8 pressato da fabbriche o gruppi. Fino a poco tempo, le fabbriche erano tutte di propriet\u00e0 dello Stato e sotto la supervisione della \"China National Native Produce &amp; Animal Byproducts Import &amp; Export Company\" (CNNP), unnan Branch. Kunming Tea Factory, Menghai Tea Factory, Pu'er Tea Factory e Xiaguan Tea Factory sono le pi\u00f9 importanti di queste fabbriche di propriet\u00e0 statale. Mentre la CNNP opera ancora oggi, sono poche le fabbriche di propriet\u00e0 dello Stato, e fuori dei contratti CNNP ci sono molte produzioni in fabbriche di propriet\u00e0 privata.\nDiverse fabbriche di t\u00e8 hanno ottenuto una buona reputazione. Menghai Tea Factory e Xiaguan Tea Factory, che furono fondate nel 1940, hanno goduto di buona reputazione, ma queste fabbriche affrontano ora la concorrenza di molte emergenti fabbriche private. Ad esempio, Haiwan Tea Factory, fondata dall'ex proprietario della fabbrica Menghai Zhou Bing Liang nel 1999, gode di una buona reputazione, cos\u00ec come Changtai Tea Group, Mengku Tea Company, e altri nuovi produttori di t\u00e8 che si formano negli anni Novanta. Tuttavia, a causa di incongruenze di produzione e di variazioni delle tecniche di lavorazione, la reputazione di una societ\u00e0 o fabbrica di t\u00e8 pu\u00f2 variare a seconda dell'anno o di specifici dischi di t\u00e8 prodotti durante l'anno. La fabbrica che produce \u00e8 spesso il primo o il secondo elemento elencato quando fa riferimento a un disco di pu'er, l'altro \u00e8 l'anno di produzione.\nEtichettatura.\nLe fabbriche di t\u00e8, in particolare le ex fabbriche di propriet\u00e0 del governo, producono molti dischi da loro proprie miscele di t\u00e8, indicate da un numero di etichetta. Il numero di etichetta si compone di quattro cifre. Le prime due cifre indicano l'anno in cui la miscela \u00e8 stata prodotta per la prima volta, la terza cifra il grado delle foglie usate nella miscela, e l'ultima cifra rappresenta la fabbrica. Il numero 7542, per esempio, indicherebbe una miscela del 1975 con foglia di t\u00e8 di quarto grado prodotta dalla Menghai Tea Factory (rappresentata dal \u2018'2\u2019'). Ci sono anche quelli che credono che il terzo numero indica una miscela per un particolare anno di produzione.\nTutte le forme di t\u00e8 possono essere prodotte da ricette numerate. Non tutte le ricette sono numerate, e non tutti i dischi sono prodotti da ricette. Il termine \"ricetta\", che dovrebbe essere aggiunta, non sempre \u00e8 indice di coerenza, come la qualit\u00e0 di alcune ricette cambia di anno in anno, cos\u00ec come il contenuto del disco. Forse solo le fabbriche che producono le ricette sanno realmente ci\u00f2 che le rende abbastanza coerenti da etichettarle con questi numeri.\nOccasionalmente, un codice a tre cifre \u00e8 unito al numero ricetta da un trattino. La prima cifra di questo codice \u00e8 l'anno di produzione del disco e gli altri due numeri indicano il numero di produzione nell'anno. Per esempio, la sequenza numerica 8653-602, indicherebbe la seconda produzione nel 2006 della ricetta 8653. Alcune produzioni di dischi sono valutate rispetto ad altre perch\u00e9 il numero di produzione pu\u00f2 indicare se un t\u00e8 \u00e8 stato prodotto prima o dopo in una stagione o in un anno. Questa informazione permette di essere in grado di individuare i dischi prodotti con una partita migliore di \u2018'm\u00e1och\u00e1'\u2019.\nConfezionamento del t\u00e8.\nIl t\u00e8 Pu'er \u00e8 appositamente confezionato per il commercio, l'identificazione e la conservazione. Queste caratteristiche vengono utilizzate dai bevitori di t\u00e8 e dai collezionisti per determinarne l'autenticit\u00e0.\nDischi singoli.\nI dischi di t\u00e8 Pu'er, o \"b\u012dngch\u00e1\", sono quasi sempre venduti con:\nRecentemente i \"nei fei\" sono diventati sempre pi\u00f9 importanti per identificare e prevenire le contraffazioni. La Menghai Tea Factory, in particolare, ha iniziato a microstampare e i biglietti, nel tentativo di frenare la crescita di t\u00e8 contraffatti trovati sul mercato alla fine degli anni \u201890 e nei primi anni 2000. Alcuni nei fei includono anche l'anno di raccolta e sono specifici di una certa produzione per aiutare a identificare il disco e prevenire la contraffazione attraverso un eccesso di etichette di marca diversa.\nVendita all'ingrosso.\nSe acquistato in grandi quantit\u00e0, il t\u00e8 Pu'er viene generalmente venduto in pile, indicate come \"t\u014fng\" (\u7b52: oggetto a forma di tubo), che vengono avvolte in gusci di germoglio di bamb\u00f9, gambo di bamb\u00f9 o carta ruvida. Alcuni \"t\u014fng\" di pu'er d'annata conterranno un \"t\u014fng pi\u00e0o\" (\u7b52\u7968), o biglietto del \"t\u014fng\", ma \u00e8 meno comune trovarne in produzioni dopo l'anno 2000. Il numero di \"b\u012dngch\u00e1\" in un \"t\u014fng\" varia a seconda del peso dei singoli \"b\u012dngch\u00e1\". Per esempio un \"t\u014fng pu\u00f2 contenere:\"\nDodici \"t\u014fng\" sono chiamati uno \"ji\u00e0n\" (\u4ef6), anche se alcuni produttori o fabbriche variano il numero dei \"t\u014fng\" che equivalgono a uno \"ji\u00e0n\". Un \"jian\" di t\u00e8, che \u00e8 legato insieme in un cesto di bamb\u00f9, di solito avr\u00e0 una grossa etichetta di lotto (\u5927\u7968; pinyin: d\u00e0pi\u00e0o, grande biglietto) apposta al suo fianco che dar\u00e0 informazioni quali: il numero di lotto del t\u00e8 in una certa stagione, la quantit\u00e0 della produzione, il tipo di t\u00e8 e la fabbrica dove \u00e8 stato prodotto.\nInvecchiamento e conservazione.\nIl t\u00e8 \"Pu'er\" di tutte le variet\u00e0, forme e colture pu\u00f2 essere invecchiato per migliorare il suo sapore, ma le propriet\u00e0 fisiche del t\u00e8 influiranno sulla velocit\u00e0 di invecchiamento e sulla qualit\u00e0. Queste propriet\u00e0 includono:\nAltrettanto importanti per la qualit\u00e0 del t\u00e8 sono i fattori ambientali di conservazione che possono influenzarne la rapidit\u00e0 e la riuscita dell\u2019invecchiamento. Essi includono:\nQuando conservato come parte di un \"tong\", il materiale dell'involucro del \"tong\", se \u00e8 fatto di bucce germoglio di bamb\u00f9, foglie di bamb\u00f9 o carta spessa, pu\u00f2 anche influire sulla qualit\u00e0 del processo di invecchiamento. I metodi di imballaggio modificano i fattori ambientali e possono anche contribuire al sapore del t\u00e8 stesso. A seguito di quanto detto \u00e8 opportuno sottolineare che un buon t\u00e8 Pu'er ben stagionato non \u00e8 valutato solo per la sua et\u00e0. Come tutte le cose nella vita, verr\u00e0 un momento in cui un disco di pu'er raggiunger\u00e0 il suo picco prima di inciampare in un declino. A causa delle molte ricette e dei diversi metodi di trasformazione utilizzati per la produzione di diversi lotti di Pu'er, l'et\u00e0 ottimale per ogni invecchiamento pu\u00f2 variare; per alcuni pu'er possono trascorrere anche 10 anni, mentre per altri 20, 30 o pi\u00f9 anni. \u00c8 importante verificare lo stato di invecchiamento del disco per sapere quando ha raggiunto il picco in modo da dare le cure adeguate per arrestare il processo di invecchiamento."}
{"id": "3405763", "revid": "1442080", "url": "https://it.wikipedia.org/wiki?curid=3405763", "title": "Men's Rimouski Challenger 2011 - Singolare", "text": "Il singolare del Men's Rimouski Challenger 2011 \u00e8 stato un torneo di tennis facente parte dell'ATP Challenger Tour 2011.\nRik De Voest era il detentore del titolo, ma quest'anno non ha partecipato.\nFritz Wolmarans ha battuto in finale Bobby Reynolds 6\u20137(2), 6\u20133, 7\u20136(3)."}
{"id": "3405765", "revid": "767487", "url": "https://it.wikipedia.org/wiki?curid=3405765", "title": "Myki", "text": "Myki (, in turco: \"Mustaf\u00e7ova\", in bulgaro: \"Mustaf\u010dovo\", \"\u041c\u0443\u0441\u0442\u0430\u0444\u0447\u043e\u0432\u043e\") \u00e8 un comune della Grecia situato nella periferia della Macedonia orientale e Tracia (unit\u00e0 periferica di Xanthi) con 16.091 abitanti secondo i dati del censimento 2001\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 633\u00a0km\u00b2 e la popolazione \u00e8 passata da 11.393 a 16.091 abitanti"}
{"id": "3405767", "revid": "486946", "url": "https://it.wikipedia.org/wiki?curid=3405767", "title": "Chiesa cattolica in Isole Cayman", "text": ""}
{"id": "3405768", "revid": "124735652", "url": "https://it.wikipedia.org/wiki?curid=3405768", "title": "Iodio-131", "text": "Lo iodio-131 (131I), noto in medicina nucleare come radioiodio (anche se si conoscono molti altri isotopi radioattivi di questo elemento), \u00e8 un radioisotopo importante dello iodio. La sua emivita di decadimento radioattivo \u00e8 di circa 8 giorni. I suoi utilizzi sono principalmente nell'ambito medico e farmaceutico. Gioca un ruolo anche come un pericolo radioattivo tra i maggiori tra quelli presenti nei prodotti della fissione nucleare (scorie radioattive) e costituisce uno dei principali fattori di rischio per la salute risultante dalle esplosioni nucleari endo-atmosferiche negli anni cinquanta, oltre che dall'inquinamento atmosferico risultante dal disastro di \u010cernobyl'. Questo perch\u00e9 lo iodio-131 \u00e8 uno dei prodotti principali della fissione dell'uranio, del plutonio e indirettamente del torio, ammontando a circa il 3% del totale dei prodotti di fissione.\nA causa della sua modalit\u00e0 di decadimento beta, lo iodio-131 \u00e8 estremamente tossico in caso di contaminazione interna o cutanea andando a danneggiare le cellule che riesce a penetrare, la radiazione beta riesce a percorrere fino a qualche mm nel tessuto biologico. Inoltre seguendo il metabolismo dello Iodio, a seguito di contaminazione interna andr\u00e0 a fissarsi nella tiroide. Per questa ragione, alte dosi di questo isotopo sono spesso paradossalmente meno pericolose rispetto a quelle basse, dal momento che tendono a uccidere i tessuti tiroidei che altrimenti andrebbero incontro a mutazione e successiva promozione cancerogena come risultato della radiazione. Dunque attualmente si impiega lo iodio-131 in dosi piene evitando le piccole dosi nell'uso medico e progressivamente viene usato soltanto in dosi terapeutiche alte e massimali come mezzo per uccidere i tessuti bersaglio. Questo \u00e8 noto come \"uso terapeutico\".\nLo iodio-131 pu\u00f2 essere \"visto\" dalle tecniche di visualizzazione della medicina nucleare (ad esempio la gamma camera) quando viene somministrato per uso terapeutico dal momento che circa il 10% della sua energia e radiazione viene emesso come raggi gamma. Comunque, dal momento che il 90% della radiazione (raggi beta) causa danno tissutale senza contribuire alla capacit\u00e0 di rilevare e visualizzare l'isotopo, si preferisce usare altri radioisotopi dello iodio meno tossici, quando si richiede soltanto l'imaging nucleare.\nAltri radioisotopi dello iodio sono spesso creati con tecniche costose, ad esempio con l'irradiazione nel reattore nucleare di costose capsule di gas xeno pressurizzato.\nSi pensa che dosi molto piccole di iodio-131 ricevute accidentalmente, molto superiori a quelle usate nel trattamento medico, siano la maggiore cause dell'incremento dei tumori alla tiroide dopo contaminazione nucleare accidentale. Questi cancri avvengono per il danno residuale ai tessuti causato dalla radiazione emessa dall'isotopo non naturale iodio-131, e spesso appaiono anni dopo l'esposizione, molto dopo il decadimento quasi totale dello iodio-131.\nProduzione dello iodio-131.\nLa maggior parte della produzione dello iodio-131 avviene per attivazione neutronica, ossia per irraggiamento con neutroni di un bersaglio di tellurio naturale in un reattore nucleare. L'irradiazione del tellurio naturale produce quasi esclusivamente iodio-131 come unico radionuclide con una emivita maggiore di qualche ora, dal momento che altri e pi\u00f9 leggeri isotopi del tellurio diventano isotopi stabili pi\u00f9 pesanti, oppure iodio stabile o gas xeno. Comunque il nuclide pi\u00f9 pesante del tellurio che si trova in natura, il tellurio-130 (34% del tellurio naturale) assorbe un neutrone ed emette un raggio beta per diventare tellurio-131, che decade con una emivita di 25 minuti per diventare iodio-131.\nUn composto di tellurio pu\u00f2 essere irradiato quando il tellurio \u00e8 legato come un ossido a una colonna di scambio ionico, e in seguito lo iodio-131 (alogeno molto elettronegativo) che si forma viene diluito in una soluzione alcalina. Pi\u00f9 comunemente, il tellurio elementare in polvere viene irradiato e in seguito lo iodio-131 viene separato da esso per distillazione secca dello iodio, che ha una pressione di vapore molto inferiore. L'elemento viene dissolto in una soluzione lievemente alcalina nella maniera standard, per produrre iodio-131 come ioduro e ipoiodito (che presto viene ridotto a ioduro).\nDecadimento radioattivo.\nLo iodio-131 (131I) decade con un'emivita di 8,02 giorni con emissione di particelle beta e di raggi gamma. Questo nuclide dell'atomo di iodio ha 78 neutroni nel nucleo, mentre il nuclide stabile iodio-127 (127I) ha 74 neutroni. Col decadimento, 131I si trasforma nello xeno-131 (131Xe):\nLe emissioni primarie del decadimento del 131I sono raggi gamma da (81% d'abbondanza) e particelle beta con un'energia massima di 606\u00a0keV (89% d'abbondanza).\nLe particelle beta, a causa della loro elevata energia media (190 keV; 606 kev \u00e8 il massimo, ma \u00e8 rilevabile un tipico spettro di decadimento-beta) hanno una penetrazione nei tessuti da 0,6 mm a 2\u00a0mm.\nLo iodio-131 \u00e8 un prodotto di fissione con una resa del 2,878% dell'uranio-235, e pu\u00f2 essere rilasciato nelle esplosioni nucleari e negli incidenti nucleari. Nonostante tutto, la corta emivita implica che non si trova in quantit\u00e0 significative nel combustibile nucleare esaurito, a differenza dello iodio-129 che ha una emivita pari a miliardi di volte quella dello iodio-131.\nEffetti dell'esposizione allo iodio-131.\nLo iodio contenuto negli alimenti viene assorbito dal corpo e in seguito \u00e8 concentrato preferenzialmente nella tiroide dove \u00e8 indispensabile per il corretto funzionamento della ghiandola e per la produzione dell'ormone tiroxina. Quando lo 131I \u00e8 presente in alti livelli nell'ambiente come risultato del fallout radioattivo, pu\u00f2 essere assorbito attraverso il cibo contaminato, e si accumuler\u00e0 nella tiroide. Mentre decade, pu\u00f2 causare danno alla tiroide. Il principale rischio dell'esposizione a 131I \u00e8 un'aumentata incidenza (probabilistica) di cancro alla tiroide radiogenico nel proseguimento della vita. Altri rischi sono la possibilit\u00e0 di tumefazioni non cancerose e di tiroidite.\nIl rischio successivo di cancro alla tiroide sembra diminuire all'aumentare dell'et\u00e0 al tempo dell'esposizione alla contaminazione con 131I. La maggior parte delle stime di rischio sono basate su studi nei quali l'esposizione alle radiazioni si verific\u00f2 per bambini o adolescenti. Quando vengono esposti gli adulti diventa difficile per gli epidemiologi rilevare una differenza statisticamente significativa nei tassi di malattia alla tiroide rispetto a quello di un gruppo di et\u00e0 simile non esposto al radioiodio.\nIl rischio pu\u00f2 essere mitigato assumendo supplementi allo iodio, incrementando la quantit\u00e0 totale di iodio nel corpo e dunque riducendo l'assorbimento e la ritenzione nei tessuti e abbassando cos\u00ec la proporzione relativa dello iodio radioattivo. Sfortunatamente questi supplementi non vennero distribuiti alla popolazione che viveva nei pressi della centrale nucleare di \u010cernobyl' in Bielorussia e Ucraina, anche se sono stati ampiamente distribuiti ai bambini in Polonia.\nNegli Stati Uniti, le dosi di 131I (derivate dal fallout nucleare delle esplosioni nucleari nel Nevada) si verificarono durante gli anni cinquanta e i primi anni sessanta, e vennero assorbite da bambini che consumavano latte fresco e i suoi derivati, contaminati come risultato dei test atmosferici di armi nucleari. Il National Cancer Institute nordamericano fornisce informazioni addizionali sugli effetti avversi alla salute risultanti dall'esposizione a 131I nel fallout, come anche le stime di esposizione individualizzate, per quelli nati prima del 1971, per ognuna delle 3 070 contee negli Stati Uniti. I calcoli sono presi da dati riguardanti il fallout dai test di armi nucleari condotti nel Nevada Test Site.\nTerapia e prevenzione.\nUn comune metodo profilattico per la prevenzione dell'esposizione allo iodio-131 \u00e8 quella di saturare la tiroide con l'isotopo di iodio pi\u00f9 comune in natura, lo iodio-127 (non radioattivo), somministrandolo come ioduro (lo iodio elementare non pu\u00f2 essere usato a questo scopo, dal momento che \u00e8 tossico per ingestione in grosse quantit\u00e0). Lo ioduro di potassio viene somministrato per la prevenzione dell'assorbimento del radioiodio da parte della tiroide, dopo un incidente nucleare: esso previene che la tiroide assorba lo iodio-131 radioattivo, e dunque evita l'avvelenamento radioattivo causato al corpo dal radioiodio. Questo metodo terapeutico viene per la maggior parte eseguito somministrando ioduro di potassio alle persone a rischio. La dose per gli adulti \u00e8 di di ioduro di potassio al giorno, fornita in unica dose giornaliera, oppure divisa in due porzioni (65\u00a0mg due volte al giorno).\nUtilizzi medici e farmaceutici.\nViene utilizzato in medicina nucleare terapeuticamente e pu\u00f2 essere visualizzato con scanner diagnostici quando viene somministrato come terapia. L'utilizzo dell'isotopo 131I come sale di ioduro sfrutta il meccanismo di assorbimento dello iodio grazie alle cellule normali della ghiandola tiroide. Esempi del suo utilizzo nella terapia radiante sono quelli dove si cerca la distruzione del tessuto dopo l'assorbimento dello iodio da parte del tessuto.\nGli utilizzi principali dell'isotopo 131I includono il trattamento della tireotossicosi (ipertiroidismo) e di alcuni tipi di cancro alla tiroide che assorbono iodio. L'isotopo 131I viene dunque usato come radioterapia tramite radioisotopi nella cura dell'ipertiroidismo provocato dalla sindrome di Graves, e a volte per trattare noduli tiroidei iperattivi (tessuto tiroideo che produce troppi ormoni, senza essere diventato un tumore maligno). L'utilizzo terapeutico del radioiodio per trattare l'ipertiroidismo nella malattia di Graves venne riferito per la prima volta da Saul Hertz nel 1941.\nL'isotopo 131I viene usato anche come un'etichetta radioattiva per alcuni tipi di radiofarmaco che possono essere impiegati in terapia, per esempio la 131I-metaiodobenzylguanidine (131I-MIBG) per l'imaging e la terapia del feocromocitoma e del neuroblastoma. In tutti questi usi terapeutici, l'isotopo 131I distrugge i tessuti bersaglio per mezzo della radiazione beta (a corto raggio). Circa il 90% del danno radioattivo che esplica sui tessuti \u00e8 dovuto alla radiazione beta, e il resto \u00e8 causato dalla radiazione gamma (a distanze maggiori dal radioisotopo). Pu\u00f2 essere visto nelle scansioni diagnostiche dopo il suo utilizzo come radioterapico, perch\u00e9 \u00e8 anche un emettitore gamma.\nA causa della carcinogenicit\u00e0 della radiazione beta sulla tiroide causata anche da piccole dosi, lo iodio-131 \u00e8 raramente utilizzato primariamente o solamente per la diagnosi (anche se nel passato questo avveniva pi\u00f9 comunemente a causa della relativa facilit\u00e0 di produzione di questo isotopo e al suo basso costo). Invece lo iodio-123 che \u00e8 un emettitore di raggi gamma molto pi\u00f9 puro \u00e8 usato nei test diagnostici (scansione della tiroide nella medicina nucleare). Lo iodio-125 ha una emivita pi\u00f9 lunga e viene occasionalmente usato quando \u00e8 necessaria una emivita pi\u00f9 lunga del radioiodio per la diagnosi, e nel trattamento brachiterapico (gli isotopi vengono confinati in piccole capsule di metallo simili a semi), mentre la radiazione gamma di bassa energia, senza una componente beta, rende utile l'impiego dello iodio-125. Gli altri radioisotopi dello iodio non vengono mai usati nella brachi-terapia.\nA causa dell'utilizzo dello 131I come isotopo medico molte spedizioni di routine di biosolidi vengono bloccate e rimandate indietro alla frontiera tra Canada e Stati Uniti. Spesso, in modo abusivo e delinquenziale, il materiale radioattivo nelle deiezioni umane viene scaricato direttamente da centri medici, oppure vengono espulsi (con gli escrementi o con l'urina) dai pazienti dopo un trattamento.\nIsolamento post-terapeutico.\nI pazienti riceventi il trattamento con l'isotopo iodio-131 vengono avvertiti di evitare rapporti sessuali per un mese (oppure per meno tempo, dipendendo dalla dose somministrata) e alle donne viene detto di evitare ogni gravidanza per i sei mesi successivi. \u00abQuesto \u00e8 dovuto a rischi teorici di sviluppare danni di ogni genere al feto (da aborto spontaneo a malformazione), anche se la quantit\u00e0 di radioattivit\u00e0 pu\u00f2 essere piccola e non esiste finora un'evidente prova medica di rischi attuali dovuti alla terapia con radioiodio. Questa precauzione dovrebbe eliminare essenzialmente l'esposizione diretta alla radioattivit\u00e0 e soprattutto riduce la possibilit\u00e0 di concepimento con sperma che pu\u00f2 teoricamente essere stato danneggiato dall'esposizione al radioiodio.\u00bb Queste linee guida variano da ospedale a ospedale e dipenderanno anche dalla dose di radiazione somministrata. Alcuni consigliano di non abbracciare o di tenere in braccio bambini quando la radiazione \u00e8 ancora alta, e si raccomanda di tenere una distanza da uno a due metri.\nLo iodio-131 sar\u00e0 a mano a mano eliminato dal corpo anche per via del suo decadimento radioattivo. Durante il corso del suo decadimento, piccole quantit\u00e0 vengono eliminate attraverso il sudore e la rimozione dei rifiuti (urinazione). Per questa ragione potrebbe essere consigliabile di pulire toilette, lavelli, lenzuola dei letti con regolarit\u00e0 e vestiti usati dalla persona che ha ricevuto il trattamento. Questo dovrebbe aiutare a minimizzare l'esposizione accidentale causata a membri della famiglia, specialmente bambini. L'utilizzo di sostanze decontaminanti specialmente destinate allo iodio radioattivo pu\u00f2 essere consigliato. Due prodotti comuni usati da alcune istituzioni sono il \"Bind-It Decontaminant\" (Laboratory Technologies, Inc.) e \"I-Bind\". Bisogna evitare i prodotti di decontaminazione radioattiva generici dal momento che questi possono essere sparsi o venire volatilizzati.\nAttualmente molti aeroporti hanno sensori di radiazioni per poter rilevare il contrabbando di materiali radioattivi (impiegabili ad esempio nel terrorismo nucleare e nella fabbricazione della bomba sporca). I pazienti devono essere avvertiti che se scelgono di viaggiare per via aerea, potrebbero attivare i sensori di radiazione anche fino a 95 giorni dopo la terapia con 131I."}
{"id": "3405769", "revid": "1442080", "url": "https://it.wikipedia.org/wiki?curid=3405769", "title": "Men's Rimouski Challenger 2011 - Doppio", "text": "Il doppio del Men's Rimouski Challenger 2011 \u00e8 stato un torneo di tennis facente parte dell'ATP Challenger Tour 2011.\nKaden Hensel e Adam Hubble erano i detentori del titolo, ma quest'anno non hanno partecipato.\nTreat Conrad Huey e Vasek Pospisil hanno battuto in finale David Rice e Sean Thornley 6\u20130, 6\u20131."}
{"id": "3405773", "revid": "767487", "url": "https://it.wikipedia.org/wiki?curid=3405773", "title": "Nestos (Tracia)", "text": "Nestos () \u00e8 un comune della Grecia situato nella periferia della Macedonia orientale e Tracia (unit\u00e0 periferica di Kavala) con 22.218 abitanti secondo i dati del censimento 2001\n\u00c8 stato costituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3405774", "revid": "31360", "url": "https://it.wikipedia.org/wiki?curid=3405774", "title": "Radioiodio", "text": ""}
{"id": "3405775", "revid": "110970018", "url": "https://it.wikipedia.org/wiki?curid=3405775", "title": "Pizzo Montalto", "text": "Il Pizzo Montalto (2.705 ) \u00e8 una montagna della Catena dell'Andolla nelle Alpi Pennine. Si trova in Piemonte (Provincia del Verbano-Cusio-Ossola).\nLa montagna \u00e8 collocata tra la Valle Antrona e la Val Bognanco a non molta distanza dal confine con la Svizzera.\nSalita alla vetta.\nSi pu\u00f2 salire sulla vetta partendo da \"Cheggio\", frazione di Antrona Schieranco."}
{"id": "3405776", "revid": "92723", "url": "https://it.wikipedia.org/wiki?curid=3405776", "title": "Disastro di Cernobil", "text": ""}
{"id": "3405778", "revid": "599013", "url": "https://it.wikipedia.org/wiki?curid=3405778", "title": "Rpf", "text": ""}
{"id": "3405779", "revid": "1305772", "url": "https://it.wikipedia.org/wiki?curid=3405779", "title": "Hearst", "text": ""}
{"id": "3405780", "revid": "287204", "url": "https://it.wikipedia.org/wiki?curid=3405780", "title": "Nazionale di pallanuoto maschile dell'Iran", "text": "La nazionale di pallanuoto maschile dell'Iran \u00e8 la rappresentativa iraniana nelle competizioni internazionali di pallanuoto maschile. \u00c8 gestita dalla \"Iran Amateur Swimming Federation\".\nL'Iran ha partecipato ad un'Olimpiade e due campionati mondiali senza mai conquistare posizioni di prestigio. Il suo unico successo di rilevanza internazionale \u00e8 stato l'oro conquistato ai Giochi asiatici in occasione dell'edizione casalinga del 1970."}
{"id": "3405782", "revid": "767487", "url": "https://it.wikipedia.org/wiki?curid=3405782", "title": "Orlando (produttore discografico)", "text": "Fratello minore della celebre Dalida, che ha raggiunto l'apice del suo successo dalla fine degli anni cinquanta fino ai primi anni ottanta, dapprima intraprende anch'egli un percorso artistico simile, cui per\u00f2 pone fine nel 1965 per prendere in mano la carriera della sorella, divenendone produttore e consigliere fino al 1987, anno in cui la cantante italo-francese si toglie la vita con un'overdose di barbiturici.\nOrlando continuer\u00e0 a lavorare per la memoria della sorella e a promuovere attivamente la sua carriera postuma.\nBiografia.\nBruno Gigliotti nasce a Choubrah, quartiere del Cairo, da genitori calabresi originari di Serrastretta, il 29 luglio 1936, ultimogenito di tre figli: il maggiore, Orlando (1930-1992) e Iolanda Cristina (1933-1987). Suo padre, Pietro Gigliotti (1904-1945), era primo violino all'Opera del Cairo, mentre sua madre, Filomena Giuseppina d\u2019Alba (1904-1971) era una sarta.\nDopo una breve carriera da cantante agli inizi degli anni sessanta, nel 1970 Orlando comincia a gestire la carriera della sorella maggiore Iolanda Gigliotti, conosciuta col nome di Dalida. Ne divenne quindi produttore con la sua Orlando International Shows e Grand-Fr\u00e8re du Show-Biz (letteralmente \"Fratello maggiore nell'ambito dello show business\"). Dopo la morte della sorella, avvenuta per suicidio nella notte tra il 2 e il 3 maggio 1987, continua a lavorare per la sua memoria.\nIl 5 settembre 1992 muore all\u2019et\u00e0 di 62 anni il fratello maggiore, Orlando.\nOrlando \u00e8 anche editore, con la casa editrice Editions Bambino (in omaggio al primo successo di Dalida nel 1956).\nTalent-scout, contribu\u00ec all'affermazione di Shake pseudonimo di Sheikh Abdullah Ahmad Bakhbereh, cantante malese di fine anni settanta, della cantante belga Melody nel 1989 (\"Y'a pas que les grands qui r\u00eavent\", \"Chariot d'\u00e9toiles\"), di Fr\u00e9d\u00e9ric Ch\u00e2teau, di Les Vagabonds e di Indra, star della musica dance, agli inizi degli anni novanta (\"Let's go crazy\", \"Misery\", \"Temptation\").\nDal 1996 \u00e8 produttore (come Bruno Gigliotti) della cantante H\u00e9l\u00e8ne S\u00e9gara, distribuita dalla BG. Con alcuni brani come \"Je vous aime, adieu\", \"Il y a trop de gens qui t'aiment\", \"L'amour est un soleil\" e \"M\u00e9fie-toi de moi\", Gigliotti \u00e8 stato pi\u00f9 volte nelle classifiche di vendita di dischi nei paesi francofoni."}
{"id": "3405784", "revid": "110157", "url": "https://it.wikipedia.org/wiki?curid=3405784", "title": "Kazbek Tuayev", "text": "Tra il 1984 e il 1987 e tra il 1990 e il 1991 \u00e8 il direttore sportivo del .\nCarriera.\nClub.\nDurante la sua carriera ha giocato principalmente con il Neftchi Baku.\nNazionale.\nConta 3 presenze con la Nazionale sovietica.\nAllenatore.\nPer un certo periodo \u00e8 tornato al Neftchi Baku come allenatore."}
{"id": "3405785", "revid": "1543377", "url": "https://it.wikipedia.org/wiki?curid=3405785", "title": "Pangaio", "text": "Pangaio (, in bulgaro: \"Ku\u0161nitsa\", \"\u041a\u0443\u0448\u043d\u0438\u0446\u0430\") \u00e8 un comune della Grecia situato nella periferia della Macedonia orientale e Tracia (unit\u00e0 periferica di Kavala) con 31.644 abitanti secondo i dati del censimento 2001\n\u00c8 stato costituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3405787", "revid": "2091899", "url": "https://it.wikipedia.org/wiki?curid=3405787", "title": "Thomas Ashwell", "text": "Biografia.\nLa sua ammissione alla \"St. George's Chapel\" come cantore nel 1491 suggerisce una data di nascita intorno al 1478, ma nessun'altra informazione sulla sua vita risulta nota. Rimase alla St. George's fino al 1493 e una fonte del \"Tattershall College\" nel Lincolnshire lo indica come cantore nel 1502 e 1503. Egli occup\u00f2 una posizione di rilievo alla Cattedrale di Lincoln nel 1508, secondo una fonte locale, e fu alla Cattedrale di Durham come cantore o maestro del coro di voci bianche e compositore di musiche per la \"Lady Chapel\" nel 1513. Nessun'altra informazione sul resto della sua vita. Gli archivi della Cattedrale di Durham indicano il suo primo successore in William Robson, che gli succedette nel 1527, e questo potrebbe indicare che Ashwell sia morto in torno a quella data.\nOpere.\nSolo alcuni frammenti delle sue composizioni sono giunti fino a noi. Come generalmente per le composizioni di musica sacra in lingua latina pre-Riforma in Inghilterra, la grande maggioranza dei manoscritti sono stati distrutti nel corso del dissoluzione dei monasteri ordinata da Enrico VIII (mentre una gran parte di musica sacra in lingua inglese venne distrutta durante il regno successivo di Maria I, nel corso del suo tentativo di re-imporre la Chiesa cattolica sulle isole Britanniche).\nDue messe a sei voci complete sono contenute nel \"Forrest-Heyther Partbooks\", copiate da John Taverner al \"Cardinal College\" nel 1526-1530. Con la caduta del cardinale Wolsey, fondatore del College nel 1529, l'istituzione non fu pi\u00f9 in grado di destinare risorse alla musica e cos\u00ec la stesura del manoscritto venne interrotta e questa fu probabilmente la ragione della partenza di Taverner qualche anno dopo. Questa prima stesura contiene la \"Missa Jesu Christe\" (a 6 voci) e altre dieci opere di diversi autori, tra cui Taverner.\nL'altra messa (\"Missa Ave Maria\", anche a 6 voci, che \u00e8 la pi\u00f9 complessa delle due ed una anticipazione della messa di Taverner, \"Gloria tibi Trinitas\") venne copiata in diversi libri corali della met\u00e0 del XVI secolo assieme al altri cinque pezzi di altri compositori, anche se le date di composizione delle messe di Ashwell erano considerevolmente anteriori: il loro stile indica che la loro composizione potrebbe essere stata anteriore al suo insediamento a Durham. Poche altre sue opere sono contenute in altre fonti, la maggior parte solo in frammenti, compreso un frammento di messa per \"St. Cuthbert\", che dovrebbe essere relativo al periodo di Durham. Una canzone, \"She may be callyd a sovrant lady\", stampata in una collezione del 1530, \u00e8 l'unica sua opera di musica profana a noi pervenuta.\nCollegamento con Taverner.\nIl fatto che John Taverner possa essere stato un suo allievo, appare labile ma suggestivo. La teoria, abbastanza infondata, esiste da lungo tempo visto che Taverner era un cantore a Tattershall, e AShwell in quel tempo era l\u00ec. Taverner sembra essere stato almeno molto familiare con le due messe di Ashwell, visto che sembra le abbia usate come modelli per alcune sue messe (se l'apparente datazione non fosse corretta e invece sia stato Ashwell a basarsi su quelle di Taverner). Il collegamento con Ashwell si basa soprattutto sull'inserimento di due delle sue messe nel \"Forrest-Heyther Partbooks\", copiato da Taverner, o su sua richiesta, quando egli divenne direttore dell'attivit\u00e0 musicale al \"Cardinal College\" di Oxford nel 1526. La prima parte del libro corale \"Forrest-Heyther\" inizia con la messa di Taverner, \"Gloria tibi Trinitas\" (che sembra avere molto in comune con la messa \"Ave Maria\" di Ashwell) a sei voci e l'unica altra messa a sei voci \u00e8 quella di Ashwell, \"Jesu Christe\". Tutte le altre opere di questa prima parte del libro sono a cinque voci (comunque, il pezzo che segue immediatamente, \"Gloria tibi Trinitas\", \u00e8 la messa, basata sull'esacordo, di Avery/Davy Burton: ma anche se ci sono solo cinque voci, sembra che una sesta sia stata involontariamente omessa). Questo libro contiene musica in genere piuttosto recente rispetto a quella di Ashwell, e la sua inclusione sarebbe tipica di un rapporto studente-insegnante.\nTuttavia, pu\u00f2 anche in qualche modo spiegarsi la presenza di Ashwell nel libro \"Forrest-Heyther\" ricordando che venne compilato nel nuovo \"Cardinal College\" di Wolsey e che Wolsey era stato vescovo di Durham in precedenza, e molti dei compositori presenti nel libro era collegati con le istituzioni legate a Wolsey. Potrebbe essere che il libro sia stato anche lo scopo di omaggiare i compositori pi\u00f9 importanti che operarono nelle diocesi di Wolsey.\nLa fama di Ashwell dur\u00f2 almeno fino alla fine del XVI secolo, quando Thomas Morley lo indic\u00f2 come un'autorit\u00e0 nel suo trattato del 1597, \"A Plaine and Easie Introduction to Practicall Musicke\"."}
{"id": "3405791", "revid": "599013", "url": "https://it.wikipedia.org/wiki?curid=3405791", "title": "Knut Henry Haraldsen", "text": "Carriera.\nClub.\nHaraldsen inizi\u00f2 la carriera con la maglia del Vig\u00f8r. Si trasfer\u00ec poi allo Start, per cui esord\u00ec nella Tippeligaen il 5 maggio 1996, nella sconfitta casalinga per due a uno contro lo Stab\u00e6k. Il 19 agosto dello stesso anno, segn\u00f2 il primo gol nella massima divisione: and\u00f2 a referto nella sconfitta per quattro a due contro il V\u00e5lerenga.\nNel 1997, pass\u00f2 al V\u00e5lerenga (all'epoca in 1. divisjon). In quella stagione, la squadra vinse il campionato e centr\u00f2 il successo nell'edizione stagionale della Coppa di Norvegia: Haraldsen fu titolare nella finale contro lo Str\u00f8msgodset, vinta per quattro a due. Nel 2001, fu ceduto in prestito al Bryne: debutt\u00f2 con questa maglia il 16 aprile, giocando titolare nel pareggio a reti inviolate in casa del Lillestr\u00f8m. Il 30 settembre segn\u00f2 l'unica rete in campionato per questa squadra, nel pareggio per uno a uno contro lo Str\u00f8msgodset. Torn\u00f2 poi al V\u00e5lerenga, con cui vinse la Coppa di Norvegia 2002.\nNel 2003, si trasfer\u00ec ai belgi del Westerlo. Vi rimase fino al 2005, quando torn\u00f2 in \npatria per giocare nello HamKam. Esord\u00ec con questa casacca il 3 luglio, nella sconfitta per due a zero sul campo del Brann. Per la prima rete dovette attendere fino al 3 maggio 2006, quando segn\u00f2 nella sconfitta per due a uno contro il Lillestr\u00f8m.\nIl 31 gennaio 2009, fu ufficializzato il suo ritorno allo Start.\nNazionale.\nHaraldsen gioc\u00f2 12 partite per la . Debutt\u00f2 il 19 agosto 1997, nel pareggio a reti inviolate contro la ."}
{"id": "3405795", "revid": "31886", "url": "https://it.wikipedia.org/wiki?curid=3405795", "title": "Guerra gotica (402-403)", "text": "La guerra gotica del 402-403 fu combattuta tra l'Impero romano d'Occidente e i Visigoti di Alarico I.\nNel 395 i Visigoti, insediati all'interno dell'Impero (pi\u00f9 precisamente nell'Illirico orientale) come \"Foederati\" (alleati) di Roma fin dal 382, si rivoltarono eleggendo come loro re Alarico I e devastando la Grecia e la Tracia: il loro intento era ottenere condizioni di insediamento all'interno dell'Impero ancora pi\u00f9 favorevoli di quelle ottenute nel 382. Dopo aver devastato l'Illirico Orientale, nel 397 Alarico e i Visigoti firmarono un nuovo \"foedus\" con l'Impero d'Oriente: i Visigoti ottennero nuove terre da coltivare e Alarico divenne \"magister militum per Illyricum\".\nDopo aver rafforzato il suo esercito con armi pi\u00f9 moderne prese dagli arsenali romani della diocesi di Dacia, Alarico nel 401 decise di abbandonare le province orientali e invadere invece quelle della \"pars occidentis\". Il motivo per cui prese questa decisione era il cambiamento della situazione politica nell'Impero d'Oriente: in seguito alla presa al potere del partito antibarbarico, avvenuta nel 400, la corte romano-orientale non era pi\u00f9 disposta ad accettare il trattato stretto da Eutropio con i Visigoti di Alarico, e lo consider\u00f2 non pi\u00f9 valido.\nNel 401, pertanto, Alarico invase l'Italia, nel tentativo di costringere l'Imperatore d'Occidente Onorio a concedere ai Visigoti un insediamento permanente all'interno della parte occidentale. Sconfitto dal generale Stilicone, reggente di Onorio, dapprima a Pollenzo (402) e poi a Verona (403), negozi\u00f2 un trattato con Stilicone in cui gli veniva imposto il ritiro dalla penisola: in cambio ad Alarico e ai suoi Visigoti fu concesso di stabilirsi in Dalmazia e in Pannonia in cambio del loro impegno ad assistere Stilicone nel suo tentativo di sottrarre all'Impero d'Oriente l'Illirico orientale.\nL'Imperatore festeggi\u00f2 la vittoria sui Goti con un'entrata trionfale a Roma, dopodich\u00e9 decise di spostare la capitale a Ravenna, strategicamente pi\u00f9 difendibile di Milano (402). Nel 404 ritorn\u00f2 di nuovo a Roma per celebrare un altro trionfo. La visita dell'Imperatore a Roma venne accolta con entusiasmo, anche dal poeta Claudio Claudiano che aveva gi\u00e0 scritto un poema sulla vittoria dei Romani a Pollentia. Successivamente scrisse anche un poema celebrativo sulla vittoria di Verona.\nComunque sia, nonostante la bravura di Stilicone, la parte occidentale dell'Impero romano, nonostante fosse pi\u00f9 strategicamente difendibile della parte orientale, era in netta crisi: nel 405 le orde barbariche di Radagaiso invasero di nuovo l'Impero e anche se Stilicone riusc\u00ec a sconfiggerli non riusc\u00ec a fermare l'irruzione (avvenuta il 31 dicembre 406) di molte popolazioni barbariche nella Gallia, che in breve tempo devastarono intere parti di paese, per poi occupare permanentemente gran parte della Spagna (409). A peggiorare la situazione vi furono rivolte e nomine di usurpatori nelle Gallie e in Britannia e una nuova invasione dell'Impero da parte di Alarico I.\nQuesti fu di nuovo spinto al ritiro da Stilicone tramite pagamento di un tributo, ma la politica di compromesso adottata dal generale con i Goti non fu gradita dalla corte che accus\u00f2 il generale di tradimento condannandolo alla pena capitale. Senza pi\u00f9 Stilicone a contrastarlo, Alarico espugn\u00f2 Roma e la saccheggi\u00f2 nel 410. La parte occidentale dell'Impero era ormai in crisi e nel 476 croll\u00f2 definitivamente.\nContesto storico.\nAll'inizio del 395 (o forse gi\u00e0 verso la fine del 394, come suppone la Cesa) i Visigoti, insediati all'interno dell'Impero (pi\u00f9 precisamente nell'Illirico orientale) come \"Foederati\" (alleati) di Roma fin dal 382, si rivoltarono eleggendo come loro re Alarico I e devastando la Grecia e la Tracia. Secondo Giordane i motivi della rivolta sarebbero da ricercare nel fatto che i figli di Teodosio I e nuovi Imperatori, Arcadio e Onorio, avessero interrotto i sussidi e i doni che inviavano ai loro alleati Goti per i loro servigi. La Cesa, invece, ritiene inattendibile Giordane e, in base alla sua tesi che la rivolta dei Goti sarebbe cominciata gi\u00e0 alla fine del 394, ritiene che i doni ai Goti furono sospesi in conseguenza della loro rivolta. In effetti, secondo la storiografia moderna, i Goti avevano gi\u00e0 sufficienti motivazioni per rivoltarsi anche senza la sospensione dei doni: le incursioni unne in Tracia, che avvennero tra la fine del 394 e gli inizi del 395 e che colpirono soprattutto le famiglie di Goti insediate in quella regione, nonch\u00e9 le pesanti perdite subite nella battaglia del Frigido dai \"foederati\" goti al servizio dell'Impero, causarono verosimilmente un crescente risentimento dei Goti nei confronti dell'Impero.\nI \"foederati\" Goti, dopo aver perso 10.000 dei loro soldati combattendo al servizio dell'Impero nella battaglia del Frigido, probabilmente temettero che i Romani intendessero indebolirli facendoli combattere in prima linea per loro conto, per poi approfittare delle pesanti perdite subite dai Goti per sottometterli e togliere loro ogni autonomia all'interno dell'Impero. Inoltre, anche i contadini goti in Tracia, attaccati dagli Unni proprio mentre i loro guerrieri erano in Occidente a combattere per l'Imperatore Teodosio contro l'usurpatore Eugenio, dovettero nutrire un sempre pi\u00f9 crescente risentimento per l'Impero, che li aveva lasciati indifesi dalle incursioni unne. I Visigoti, volendo quindi mettere al sicuro la loro autonomia all'interno dell'Impero (garantita dallo status di \"Foederati\"), decisero di rivoltarsi eleggendo come loro capo e re Alarico I, che secondo Giordane discendeva dalla famiglia dei Balti.\nNel frattempo, spentosi Teodosio in Italia il 17 gennaio 395, Stilicone divenne reggente dell'Impero d'Occidente e, avendo a disposizione l'intero esercito romano, sia di Occidente che di Oriente, tenne per s\u00e9 i soldati pi\u00f9 prodi e coraggiosi, e fece ritornare in Oriente quelli che riteneva pi\u00f9 deboli. Stilicone rivendic\u00f2 di essere stato nominato custode di entrambi i figli di Teodosio, e questo incrin\u00f2 di fatto i suoi rapporti con i primi ministri di Arcadio, che non intendevano cedere a Stilicone la reggenza sull'Imperatore d'Oriente, perch\u00e9 ci\u00f2 avrebbe implicato per loro la perdita del potere acquisito fino a quel momento. Non a caso, quando Rufino, reggente e tutore di Arcadio, venne a conoscenza della pretesa di Stilicone di essere stato nominato da Teodosio reggente anche di Arcadio, sentendosi minacciato, cerc\u00f2 in tutti i modi di impedire una spedizione di Stilicone in Oriente, perch\u00e9 temeva che sarebbe stata volta a rimuoverlo.\nNel frattempo, per\u00f2, l'Impero d'Oriente fu invaso sia dagli Unni che dai \"Foederati\" Goti in rivolta. Diverse fonti (come Zosimo, Claudiano e Socrate Scolastico) accusano Rufino di aver sobillato i Barbari - gli Unni e i Goti di Alarico - ad invadere l'Impero, con il movente di approfittare dell'indebolimento conseguente dello stato per detronizzare Arcadio e usurpare la porpora, come sembra suggerire anche il seguente passo di Zosimo:\nAnche Claudiano, nel suo libello contro Rufino (\"In Rufinum\"), raffigura Rufino come estremamente soddisfatto delle devastazioni apportate dai Goti di Alarico, prossimi ad assediare addirittura la stessa Costantinopoli, e porta come prova del presunto tradimento di Rufino il fatto che Alarico avesse \"casualmente\" evitato di saccheggiare proprio i possedimenti terrieri di Rufino durante la sua marcia verso Costantinopoli e il fatto che Rufino si rec\u00f2 all'accampamento di Alarico per negoziare un accordo con lui proprio travestito da goto, come a confermare una collusione con i Goti. \u00c8 per\u00f2 possibile che queste voci di tradimento fossero false: secondo JB Bury, che non crede al tradimento di Rufino, \u00abAlarico potrebbe aver voluto, non attirare sospetti sul Prefetto, quanto piuttosto farselo amico e ottenere condizioni pi\u00f9 favorevoli\u00bb. Tuttavia, anche altre fonti, come Zosimo, Marcellino, Socrate e Sozomeno riportano la notizia del tradimento di Rufino, il che ha portato un altro studioso, Hodgkin, a concludere che \u00abci sono troppe testimonianze per consentirci di smentirle [le accuse] come una mera invenzione dei suoi [di Rufino] nemici\u00bb. Si narra che Rufino si rec\u00f2 presso l'accampamento gotico, vestito come un goto, e con la diplomazia avesse spinto Alarico ad abbandonare i dintorni della Capitale e dirigersi pi\u00f9 ad Occidente. Zosimo a proposito scrive:\nZosimo accusa inoltre Rufino di aver ordinato al proconsole dell'Acaia, Antioco, e al comandante della guarnigione delle Termopili, Geronzio, di non opporre resistenza all'invasione di Alarico della Grecia e anzi appoggiarlo. Secondo Hodgkin, \u00abcircondato da cos\u00ec tanti pericoli, sembra che Rufino avesse concepito l'idea disperata di mettere un barbaro contro l'altro, di salvarsi dal vandalo Stilicone per mezzo di Alarico il goto\u00bb. \u00c8 possibile, quindi, che abbia dirottato le orde di Alarico verso la Grecia proprio per ostacolare una probabile spedizione di Stilicone in quei territori, di giurisdizione dell'Impero d'Oriente ma rivendicati dall'Impero d'Occidente; \u00e8 possibile anche che Rufino avesse raggiunto un accordo con Alarico promettendogli la carica di \"magister militum\" nel caso fosse riuscito a ostacolare le mire di Stilicone. Non \u00e8 da escludere che il \"tradimento\" di Rufino tramandato dalle fonti ostili e di parte possa essere consistito semplicemente in questo accordo con Alarico che lo dirott\u00f2 nei territori rivendicati da Stilicone, ma \u00e8 improbabile che Rufino avesse appoggiato il capo dei Goti fin dall'inizio, esultando addirittura - come insinua Claudiano, prevenuto nei suoi confronti in quanto avversario politico di Stilicone e quindi particolarmente propenso alla sua diffamazione - alla notizia delle loro devastazioni. La Cesa, invece, non \u00e8 d'accordo sulla tesi che Rufino avrebbe raggiunto un accordo segreto con Alarico, sobillandolo ad invadere la Grecia, facendo notare che \u00e8 basata sul resoconto confuso e ingarbugliato di Zosimo, che deve essere usato con cautela; la studiosa sostiene invece che l'accordo raggiunto tra Rufino e Alarico consistette esclusivamente in un riscatto, e nega che gi\u00e0 in questo frangente Rufino avesse gi\u00e0 concesso ad Alarico la carica di \"magister militum\" e ai Goti le nuove terre di insediamento.\nSecondo l'ordine cronologico seguito da gran parte della storiografia moderna, i Goti di Alarico, essendosi rivoltati e sfruttando forse il presunto tradimento di Rufino insinuato da alcune fonti, marciarono dalla Tracia fino in Macedonia e in Tessaglia, devastandole. Socrate Scolastico riferisce di uno scontro proprio in Tessaglia, alle foci del fiume Peneo, in prossimit\u00e0 di un passo per il monte Pindo che conduceva a Nicopoli in Epiro, tra Alarico e i Tessali, in cui questi ultimi uccisero all'incirca 3.000 soldati goti. Questo episodio \u00e8 tuttavia di incerta collocazione cronologica, e pu\u00f2 essere datato anche al 397, durante la marcia dei Goti dal Peloponneso all'Epiro. Nella primavera del 395, tuttavia, intervennero in soccorso dell'Impero d'Oriente le armate di Stilicone, che lasci\u00f2 l'Italia portando con s\u00e9 nell'Illirico le truppe occidentali ed orientali a propria disposizione con il pretesto di liberare i Balcani dai saccheggi di Alarico. Secondo JB Bury e le fonti antiche, in realt\u00e0 un altro motivo politico spinse Stilicone a muoversi in Oriente: nel 379, l'Imperatore d'Occidente Graziano aveva ceduto all'Impero d'Oriente le diocesi di Macedonia e Dacia, e Stilicone esigeva la restituzione da parte della \"pars orientis\" di quelle due diocesi all'Occidente romano, sostenendo che queste fossero state le ultime volont\u00e0 di Teodosio. Probabilmente Stilicone intendeva riguadagnare il controllo dell'Illirico orientale perch\u00e9 necessitava di soldati per fronteggiare le minacce esterne ed era conscio che l'Illirico aveva da sempre fornito all'Impero ottimi soldati. Altri studiosi tuttavia negano che gi\u00e0 nel 395 Stilicone rivendicasse l'Illirico Orientale per l'Occidente romano, ritenendo che Stilicone all'epoca rivendicasse esclusivamente la reggenza dell'Imperatore Arcadio, sulla base della sua asserzione che Teodosio lo avesse nominato reggente di entrambi gli imperatori.\nSecondo i panegirici di Claudio Claudiano, che tende ad esagerare i successi di Stilicone, \u00abStilicone aveva appena attraversato le Alpi quando alla notizia del suo arrivo le orde barbariche cominciarono a restringere i loro saccheggi e per il timore del suo avvicinarsi si riunirono alla pianura e si chiusero nei loro pascoli dentro un anello difensivo\u00bb, dove, a dire di Claudiano, \u00abcostruirono una inespugnabile fortificazione con un doppio fossato\u00bb e \u00abpiazzarono i loro carri [...] come se formassero delle mura\u00bb. A questo punto, secondo Claudiano, il panico colse anche Rufino, quando seppe dell'avvicinarsi di Stilicone, suo nemico politico. Rufino, temendo che Stilicone, con il pretesto di liberare l'Illirico dai Goti di Alarico, intendesse invece marciare a Costantinopoli per deporlo e sostituirsi a lui nella reggenza dell'Imperatore d'Oriente, si rec\u00f2 da Arcadio e cerc\u00f2 di convincerlo a scrivere a Stilicone per indurlo a tornare in Italia: secondo i panegirici di Claudiano, Rufino disse ad Arcadio che Stilicone, che, in qualit\u00e0 di reggente di Onorio, aveva gi\u00e0 sotto il suo controllo Italia, Gallia, Spagna, Britannia ed Africa, minacciava di impadronirsi anche del controllo dell'Oriente, e lo convinse a scrivergli, ordinandogli di \u00ablasciare l'Illiria, rispedire in Oriente le sue truppe orientali, dividere gli ostaggi in modo equo tra i due fratelli\u00bb. Nel frattempo Stilicone stava preparandosi alla battaglia con Alarico, disponendo nell'ala sinistra le truppe armene, nell'ala destra quelle galliche.\nLa battaglia tra Stilicone e Alarico, tuttavia, non pot\u00e9 aver luogo, in quanto il generale romano ricevette la lettera che Rufino aveva dettato all'Imperatore Arcadio; dopo aver letto l'ordine di Arcadio di tornare in Italia, Stilicone, secondo Claudiano per rispetto dell'ordine dell'Imperatore ma verosimilmente perch\u00e9 aveva perso il controllo delle truppe orientali, ordin\u00f2 alle truppe orientali che militavano nel suo esercito di tornare a servire Arcadio e torn\u00f2 con il resto del suo esercito in Italia. Le truppe romano-orientali che avevano preso parte alla spedizione contro l'usurpatore Eugenio e che Stilicone aveva rispedito in Oriente su richiesta dello stesso Rufino, condotte da Gainas, avevano ricevuto per\u00f2 l'ordine da parte del reggente di Onorio di uccidere al loro arrivo Rufino, e cos\u00ec fecero: indotto Rufino a uscire dalla citt\u00e0 per riceverli, lo assaltarono all'improvviso uccidendolo (27 novembre 395). Al posto di Rufino fu eletto come primo ministro e reggente dell'Imperatore Eutropio, un eunuco di corte.\nNel frattempo, Alarico continuava a devastare i Balcani. Zosimo narra che, una volta avvicinatosi alle Termopili, Alarico avrebbe inviato messaggeri al proconsole di Acaia Antioco e al comandante della guarnigione delle Termopili Geronzio, per informarli del suo arrivo. Zosimo insinua che Geronzio, seguendo le istruzioni ricevute da Rufino in seguito ai presunti \"accordi segreti\" con Alarico, avrebbe ordinato alla guarnigione delle Termopili di far passare Alarico e i suoi Goti, permettendo loro di penetrare in Grecia. Per il tradimento di Rufino, e dei suoi complici Antioco e Geronzio, Alarico pot\u00e9 cos\u00ec devastare l'intera Grecia, compresa la Beozia, saccheggiando le citt\u00e0, massacrando vecchi e bambini, e deportando come prigionieri donne e bambini, insieme ad un ampio bottino di guerra. Solo Tebe fu risparmiata dal saccheggio in parte per la resistenza delle mura, in parte per l'impazienza di Alarico di dirigersi verso Atene, che sperava di conquistare riducendola alla fame; a tal fine, durante l'assedio di Atene, Alarico occup\u00f2 il Pireo, il porto della citt\u00e0, per impedire l'arrivo di rifornimenti in citt\u00e0.\nA questo punto Zosimo, essendo appunto superstizioso e pagano, narra la storia completamente inattendibile e leggendaria dell'intervento della dea Minerva e del semidio Achille, divinit\u00e0 pagane, in soccorso della citt\u00e0, che avrebbe indotto Alarico ad essere clemente con la citt\u00e0 inviando messaggeri per negoziare la resa della fortificazione con la promessa che si sarebbe astenuto dal saccheggio e dal massacro. Essendo stata accolta la proposta di Alarico, quest'ultimo entr\u00f2 ad Atene scortato da pochi soldati; dopo essere stato trattato con molta ospitalit\u00e0 dalla popolazione di Atene, e, dopo aver ricevuto alcuni doni, Alarico part\u00ec, lasciando la citt\u00e0 e l'intera Attica indenne da saccheggi e procedendo invece verso Megara, che espugn\u00f2 al primo tentativo, e poi verso il Peloponneso, senza incontrare resistenza. Zosimo, che parla ancora di tradimenti, narra che Geronzio avrebbe permesso ad Alarico di attraversare l'Istmo, oltre il quale tutte le citt\u00e0, senza fortificazioni perch\u00e9 gi\u00e0 protette dall'Istmo, potevano essere espugnate con estrema facilit\u00e0. A causa del tradimento di Geronzio, Alarico pot\u00e9 cos\u00ec espugnare Corinto e tutte le cittadine nelle sue vicinanze, nonch\u00e9 Argo, Sparta e le citt\u00e0 circostanti. I saccheggi e le violenze commesse dai Visigoti in Grecia furono accompagnate dalla distruzione di molti dei luoghi di culto pagani, attribuita da Eunapio (un pagano fanatico) a monaci cristiani al seguito dell'esercito di Alarico:\nPer Eunapio l'invasione della Grecia di Alarico costituiva l'inizio dell'era della \u00abdistruzione dei templi e della rovina della Grecia\u00bb, quando \u00abi sacri templi sarebbero stati rasi al suolo al suolo e devastati\u00bb e \u00abil culto delle dee (Demetra e Kore) sarebbe giunto alla fine\u00bb. Si ritiene che nel 396 i Visigoti distrussero il tempio di Demetra, sancendo la definitiva interruzione delle celebrazioni dei misteri eleusini. Le autorit\u00e0 imperiali non si opposero all'avanzata di Alarico, anzi fonti come Zosimo ed Eunapio le accusano addirittura di tradimento e di collusione con i Visigoti. Alcuni studiosi hanno spiegato la mancata reazione del governo imperiale alle devastazioni di Alarico con la tesi che le truppe rispedite a Costantinopoli da Stilicone fossero state spedite nelle province della diocesi d'Oriente per contrastare le devastanti incursioni degli Unni, ritenuti dalle autorit\u00e0 imperiali una minaccia pi\u00f9 prioritaria rispetto ai Visigoti. Altri studiosi, invece, suggeriscono che Alarico avesse raggiunto gi\u00e0 un accordo con le autorit\u00e0 imperiali, e fosse stato incaricato dal governo imperiale di difendere la Grecia dalle invasioni di Stilicone, che la rivendicava per l'Occidente romano; in tale prospettiva, non \u00e8 da escludere che Alarico avesse ricevuto da Rufino l'ordine di distruggere i templi pagani. In ogni modo, molti studiosi continuano a propendere per la tesi tradizionale secondo cui l'accordo tra Alarico e Costantinopoli fu raggiunto solo dopo la devastazione di Acaia ed Epiro, e che le incursioni dei Goti in rivolta in Grecia furono devastanti. Del resto, Claudiano rende esplicito che Alarico ottenne la carica di \"magister militum per Illyricum\" solo dopo aver devastato Acaia ed Epiro, e lo stesso Zosimo scrive che i saccheggi dei Visigoti in Grecia furono talmente devastanti che le loro tracce erano presenti ancora al tempo in cui scriveva lo storico, cosa difficilmente spiegabile se Alarico avesse agito come funzionario imperiale.\nNella primavera del 397, Stilicone, rafforzato il suo esercito con nuove reclute barbare, fece imbarcare un considerevole numero di truppe per l'Acaia, con il pretesto di liberarla dai saccheggi dei Goti; sbarcato a Corinto, Stilicone costrinse i Barbari a ritirarsi a \"Pholoe\" in Arcadia, dove, a dire di Zosimo, avrebbe potuto annientarli agevolmente, \u00abse non si fosse abbandonato alla lussuria e alla licenziosit\u00e0; allo stesso modo permise ai suoi soldati di predare quel poco lasciato dai Barbari, dando quindi al nemico l'opportunit\u00e0 di partire dal Peloponneso, per trasportare il loro bottino con s\u00e9 in Epiro, e saccheggiare tutte le citt\u00e0 in quella regione; quando Stilicone ne venne a conoscenza, part\u00ec per l'Italia senza aver combinato nulla, a parte l'aver portato ai Greci ulteriori calamit\u00e0 tramite i soldati che aveva portato con s\u00e9\u00bb. Evidentemente Stilicone ebbe problemi a controllare la disciplina delle proprie truppe, molte delle quali erano di origine barbarica, essendo state appena reclutate dalle trib\u00f9 germaniche al di l\u00e0 del Reno. Claudiano, riferendosi allo stesso episodio, asserisce che Stilicone riusc\u00ec a bloccare i Goti su un colle affamandoli, ma non riferisce come i Goti gli sfuggirono. Alarico era riuscito a fuggire dalla stretta romana tagliando le linee di circonvallazione in un luogo non sorvegliato; mentre Zosimo attribu\u00ec interamente la responsabilit\u00e0 a Stilicone, accusandolo di aver perso tempo nei bagordi dando l'opportunit\u00e0 al nemico di mettersi in salvo, e Orosio \u00e8 nello stesso avviso, accusandolo di tradimento e di collusione con il nemico, Claudiano, panegirista di Stilicone, d\u00e0 ancora una volta la colpa al governo romano-orientale, che avrebbe di nuovo fermato Stilicone, spingendolo al ritiro, per poi firmare un nuovo \"foedus\" con i Visigoti di Alarico.\nAlcuni studiosi hanno supposto, sulla base di alcune generiche allusioni contenute in alcuni panegirici di Claudiano, che Stilicone avesse esitato ad annientare Alarico perch\u00e9 intenzionato a negoziare con lui un trattato di non aggressione tra le due parti (per dissuadere i Goti dall'invadere l'Italia) o addirittura una potenziale alleanza contro l'Impero d'Oriente; tale teoria \u00e8 stata contestata da altri studiosi, come la Cesa, che forniscono una interpretazione alternativa di quei versi. L'esitazione di Stilicone ad attaccare Alarico non fece che attirare nuovi sospetti sul suo conto in Oriente, ed Eutropio ne approfitt\u00f2 per spingere il senato bizantino a dichiarare Stilicone nemico pubblico dell'Impero d'Oriente, accusandolo di collusione con Alarico. Nel frattempo Eutropio negozi\u00f2 un trattato di pace con Alarico e i Visigoti, in base al quale i Visigoti ottennero nuove terre di insediamento in Macedonia e Alarico divenne \"magister militum per Illyricum\". Il governo centrale fu cos\u00ec costretto a riconoscere Alarico come capo unico dei Goti, situazione ben pi\u00f9 preoccupante rispetto all'epoca teodosiana in cui i \"Foederati\" Goti erano governati da pi\u00f9 capi, perch\u00e9 ci\u00f2 significava che sarebbe risultato ancora pi\u00f9 difficile per il governo centrale controllare i Goti. Stando a Claudiano, inoltre, la carica militare romana ricevuta consent\u00ec ad Alarico di rinforzare ulteriormente l'esercito gotico sotto il suo comando, rifornendolo di armi di produzione romana. In base a un passo di Sinesio che definisce vergognose le vittorie ottenute mediante i \"foederati\" goti, si pu\u00f2 supporre che, in cambio delle nuove favorevoli concessioni, i Visigoti si fossero impegnati ancora una volta a fornire aiuto militare ai Romani inviando su richiesta contingenti alleati in appoggio dell'esercito regolare romano nel corso di specifiche campagne militari.\nClaudiano, panegirista di Stilicone, espresse indignazione per il trattato, scrivendo che, per effetto di quello stesso trattato, \u00abil devastatore dell'Acaia e dell'Epiro privo di difese [Alarico] \u00e8 ora signore dell'Illiria; ora entra come amico dentro le mura che un tempo assediava, e amministra la giustizia a quegli stessi uomini le cui mogli aveva sedotto e i cui bambini aveva assassinato. E questa sarebbe la punizione di un nemico...?\u00bb Anche Sinesio, nel suo discorso (\"De regno\") rivolto all'Imperatore Arcadio, critic\u00f2 il trattato:\nNella stessa opera, Sinesio potrebbe aver fatto una possibile allusione ad Alarico e alla alta carica romana da lui ricevuta in seguito al trattato, nel passo seguente:\nSinesio deplorava il fatto che Alarico e i suoi Visigoti avessero raggiunto un'influenza cotanto elevata a corte e auspicava una epurazione dei barbari dall'esercito, perch\u00e9 temeva che Alarico e, in generale, tutti gli altri generali romani di origini barbariche, potessero alla fine provocare deliberatamente la caduta dell'Impero romano dall'interno.\nConflitto.\nI Visigoti di Alarico, dopo aver devastato la Grecia, vennero a patti con l'Imperatore d'Oriente Arcadio, che nomin\u00f2 Alarico \"magister militum per Illyricum\". Dopo aver rafforzato il suo esercito con armi pi\u00f9 moderne prese dagli arsenali romani della diocesi di Dacia, Alarico nel 401 decise di abbandonare le province orientali e invadere invece quelle della \"pars occidentis\".\nNon sono ben chiare le motivazioni che spinsero Alarico ad abbandonare l'Oriente romano per spostarsi pi\u00f9 ad Occidente. Le fonti primarie che trattano questo argomento sono scarne e confusionarie: Giordane fonde in un'unica campagna militare le due invasioni dell'Italia di Alarico (del 401-403 e del 408-410), facendo una notevole confusione, e in ogni caso non chiarisce le motivazioni dell'agire di Alarico; Zosimo addirittura sembra all'oscuro dell'invasione dell'Italia del 401-403 dato che non la tratta minimamente nella sua \"Storia Nuova\"; nemmeno i panegirici di Claudiano, che costituiscono la fonte principale, sono di aiuto, attribuendo in maniera semplicistica l'invasione di Alarico alla mera brama del re visigoto di acquisire fama perpetua penetrando nell'Urbe, rimasta inespugnata dai tempi di Brenno.\nIn ogni caso il motivo per cui prese questa decisione dovette essere legato al cambiamento della situazione politica nell'Impero d'Oriente: nel corso del 399/400 il generale romano di origini gote Gainas, connazionale di Alarico, aveva tentato di impadronirsi del potere, riuscendo ad ottenere l'esecuzione di Eutropio, ma i suoi piani fallirono quando scoppi\u00f2 nella Capitale una sommossa antigermanica nel corso della quale furono uccisi molti dei soldati di Gainas. Gainas, rivoltatosi, fu poi sconfitto dal generale Fravitta e, tentato invano rifugio oltre Danubio, fu ucciso dagli Unni di Uldino. In seguito alla caduta in disgrazia di Gainas, la corte romano-orientale non era pi\u00f9 disposta ad accettare il trattato stretto da Eutropio con i Visigoti di Alarico, e lo consider\u00f2 non pi\u00f9 valido.\nNumerose teorie sono state formulate dagli studiosi moderni per provare a spiegare le motivazioni che spinsero Alarico a invadere l'Italia. Tutte queste teorie hanno in comune il fatto che, in seguito alla caduta di Eutropio e alla rovina di Gainas, Alarico non avesse pi\u00f9 l'appoggio dell'Impero d'Oriente. In passato fu avanzata da alcuni studiosi, come \u00c9milienne Demougeot ed Ernst Stein, la congettura che, in modo analogo a quanto sarebbe poi successo nel 489 con il re ostrogoto Teodorico, Alarico e i Visigoti sarebbero stati sobillati dai diplomatici di Arcadio a invadere l'Italia al duplice fine di danneggiare Stilicone e al contempo liberarsi della loro scomoda presenza. I suddetti studiosi portano a supporto della propria tesi i cattivi rapporti tra Stilicone e i primi ministri di Arcadio, soprattutto Rufino ed Eutropio, e la conseguente conflittualit\u00e0 tra le due \"partes\", nonch\u00e9 una possibile allusione di Claudiano:\nTuttavia, in tempo recente, tale teoria \u00e8 stata contestata da diversi studiosi (come Bayless, Cameron e Cesa), anche perch\u00e9 \u00e8 stato dimostrato che i rapporti tra le due \"partes\" migliorarono decisamente nel periodo 401-403, per poi peggiorare di nuovo solo a partire dal 404, per cui appare improbabile che la corte orientale avesse sobillato Alarico a invadere l'Italia; inoltre, secondo Bayless, appare evidente che la perfidia o l'inganno a cui Claudiano fa accenno si riferisca ai Goti e non alla \"pars orientis\"; inoltre, considerato che nei panegirici precedenti Claudiano non aveva esitato a lanciare esplicitamente pesanti accuse contro la corte orientale, accusandola anche di cooperazione con i Barbari, si dovrebbe supporre che, se il panegirista avesse voluto riferirsi a un presunto appoggio della \"pars orientis\" all'invasione di Alarico, l'avrebbe accusata esplicitamente. Non \u00e8 da escludere, secondo una congettura alternativa, che Alarico fosse stato scacciato dalla \"pars orientis\" e costretto a spostarsi nell'Occidente romano dall'intervento militare degli Unni di Uldino, che, in qualit\u00e0 di alleati dell'Impero d'Oriente, potrebbero aver ricevuto da Arcadio l'ordine di attaccare i Visigoti. Secondo Burns, invece, nel 395 tutto l'Illirico sarebbe stato sotto la giurisdizione della parte orientale e solo nel 399/400 sarebbe avvenuto il trasferimento dell'Illirico Occidentale (Pannonia, Dalmazia e Norico) alla parte occidentale; con il trasferimento della Pannonia alla parte occidentale, stabilito da Gainas e Aureliano, sarebbero passati al servizio di Onorio anche i \"Foederati\" Goti di Alarico, che, non avendo ottenuto per\u00f2 dalla corte occidentale la stessa paga e gli stessi privilegi goduti quando erano al servizio di Costantinopoli, avrebbero deciso di invadere l'Italia per rivendicare i propri diritti.\nSfruttando l'irruzione in Rezia e Norico dei Vandali e di altri barbari (secondo una congettura di JB Bury condotti da Radagaiso), Alarico invase l'Italia, probabilmente nel novembre 401. Determinato a non ritornare in Illiria, ma ad ottenere un insediamento per il suo popolo (i Visigoti) sul suolo italico, port\u00f2 con s\u00e9 tutto il suo popolo e le spoglie ottenute dai saccheggi in Oriente. Da Belgrado attravers\u00f2 la valle della Sava passando per Lubiana, e, attraversando le Alpi Giulie, entr\u00f2 in Italia, assaltando la fortezza di Aquileia, la principale fortezza a difesa di quel tratto vulnerabile di limes alpino. Secondo Claudiano, una battaglia tra Romani e Visigoti ebbe luogo nei pressi di Aquileia, nella quale Alarico riusc\u00ec a conseguire un successo, pur non riuscendo ad espugnare la citt\u00e0. Secondo JB Bury oltrepass\u00f2 le Alpi a novembre 401 e nel giro di due mesi sottomise la provincia di Venezia e Istria. Secondo Hodgkin l'invasione ebbe inizio nell'anno 400.\nUn rigo della cronaca di Prospero Tirone suggerisce che i Visigoti di Alarico I agirono in concerto con un altro invasore: le orde barbariche alla testa del goto Radagaiso, il quale avrebbe invaso di nuovo l'Italia cinque anni dopo, venendo per\u00f2 sgominato da Stilicone. Secondo la cronaca di Prospero Tirone, Radagaiso sarebbe entrato in Italia in concerto con Alarico nell'anno 400, e nello stesso anno e in quello seguente, secondo le misteriose allusioni dei panegirici di Claudiano, vi furono delle incursioni ad opera di barbari in Rezia, provincia che faceva appunto parte dell'Italia a quell'epoca. Secondo una congettura di Hodgkin e JB Bury, dunque, le orde di Radagaiso, in concerto con i Visigoti di Alarico, avrebbero invaso la Rezia, mentre i Visigoti di Alarico invasero la penisola dalle Alpi Giulie, occupando la provincia di Venezia e Istria.\nOccupata la provincia di \"Venetia et Histria\", Alarico diresse il suo esercito in direzione di Milano, capitale dell'Impero romano d'Occidente, con l'intento di espugnarla o perlomeno costringere l'Imperatore ad accettare la pace alle sue condizioni. Quando la notizia dell'invasione e del pericoloso avvicinarsi dell'esercito goto alla Capitale raggiunse la corte imperiale a Milano, l'Imperatore e i cortigiani, colti dal panico, presero in seria considerazione la possibilit\u00e0 di fuggire in Corsica o Sardegna, o, in alternativa, fuggire in Gallia, dove avrebbero potuto fondare una nuova Roma sulle rive della Senna o del Rodano. Stilicone, invece, secondo almeno il suo panegirista Claudiano, si oppose alla fuga e ridiede coraggio alla corte imperiale. Secondo Stilicone, \u00e8 vero che i Visigoti avevano con perfidia invaso la \"pars occidentis\" mentre le truppe romane erano intente a reprimere le incursioni dei barbari in Rezia, ma l'Italia aveva sopportato in passato sventure peggiori di questa, e non bisognava perdere la speranza e abbandonare la madrepatria al suo destino, fuggendo in Gallia, ma combattere fino all'ultimo per difenderla; Stilicone assicur\u00f2 inoltre che si sarebbe diretto verso nord per raccogliere un esercito dalle guarnigioni di quei luoghi e sarebbe presto tornato \u00abper vendicare la maest\u00e0 insultata di Roma\u00bb. Stilicone part\u00ec dunque per la provincia di Rezia, raggiungendola dopo aver attraversato il Lago di Como: era l'inverno del 401-2.\nNel giro di breve tempo, Stilicone riusc\u00ec a respingere le incursioni dei Barbari in Rezia, che, secondo Hodgkin e JB Bury, erano condotti da Radagaiso. Non solo li respinse oltre il Danubio, ma riusc\u00ec anche a reclutare alcuni dei barbari vinti nell'esercito romano. Una volta messa al sicuro la Rezia dalle incursioni nemiche, Stilicone part\u00ec con le legioni della Rezia alla difesa di Milano, assediata da Alarico: conscio che per poter vincere Alarico avesse bisogno del maggior numero possibile di soldati, Stilicone fu costretto a sguarnire il Reno e la Britannia di truppe, richiamandole alla difesa dell'Italia. La Cesa esprime dubbi sul fatto che Stilicone abbia davvero atteso l'arrivo delle legioni galliche e britanniche prima di lasciare la Rezia per muovere contro Alarico, considerata la considerevole distanza di quelle province dall'Italia che ne avrebbe ritardato di molto il loro arrivo: \u00e8 possibile che tali rinforzi siano giunti solo in seguito, quando il generalissimo era gi\u00e0 tornato in Italia.\nRinforzato il suo esercito con il reclutamento dei mercenari barbari e con il richiamo di ulteriori truppe dalla Gallia e dalla Britannia, Stilicone riusc\u00ec ad attraversare i ponti sull'Adda, nonostante fossero caduti in mano gotica, e a raggiungere tempestivamente Milano, assediata da Alarico; il re goto fu cos\u00ec costretto dall'arrivo di Stilicone a levare l'assedio alla capitale d'Occidente (febbraio 402). L'Imperatore Onorio, talmente terrorizzato dall'invasione barbarica da aver preso in considerazione la possibilit\u00e0 di fuggire nelle Gallie, fu cos\u00ec salvato dall'intervento tempestivo di Stilicone, mentre il barbaro, dopo aver abbandonato l'assedio, si diresse in direzione di Asti, che assedi\u00f2. Anche questo assedio fall\u00ec e Alarico decise quindi di dirigersi verso Pollenzo, probabilmente nel tentativo di invadere la Gallia. La Cesa interpreta invece i movimenti dei Goti in maniera diversa: essi in un primo momento avevano effettivamente intenzione di dirigersi in Gallia, ma successivamente, forse intimoriti dalla notizia dell'arrivo imminente delle truppe galliche e britanniche, decisero di deviare verso Sud, nel tentativo di raggiungere le Alpi Marittime.\nLa battaglia di Pollenzo si combatt\u00e9 il giorno di Pasqua (6 aprile 402) e fu una battaglia dall'esito incerto, interrotta solo dall'arrivo della notte. Il panegirista di Stilicone, Claudiano, la dipinge come una grande vittoria dei Romani, mentre fonti filogotiche, Cassiodoro e Giordane, la rappresentano come vittoria dei Visigoti; secondo gli studiosi moderni, la battaglia fu s\u00ec una vittoria dei Romani, ma non cos\u00ec netta come ci vorrebbe far credere Claudiano, bens\u00ec una vittoria di misura. In un primo momento, i Goti sembrarono poter avere il sopravvento, mettendo in seria difficolt\u00e0 la cavalleria alana al servizio dei Romani, ma a capovolgere l'esito della battaglia fu l'intervento della fanteria romana condotta dallo stesso Stilicone, che inflisse pesanti perdite al nemico, costringendo Alarico con le truppe residue alla fuga. L'accampamento gotico fu saccheggiato dalle truppe romane, che si impadronirono di un ampio bottino, liberarono numerosi prigionieri e catturarono preziosi ostaggi, come i familiari dello stesso Alarico. Tuttavia, a conferma che la vittoria romana a Pollenzo non fu decisiva, questa sconfitta non ferm\u00f2 le ambizioni di Alarico, che si diresse in direzione dell'Etruria avvicinandosi minacciosamente verso Roma. Stilicone allora apr\u00ec le negoziazioni e riusc\u00ec a convincere Alarico ad abbandonare la penisola. Lo stesso Claudiano ammette che Alarico fu spinto a trattare con Stilicone non per le perdite subite a Pollenzo ma per gli ostaggi goti catturati da Stilicone in quella battaglia. Si potrebbe concludere che l'indisciplina della cavalleria alana aveva impedito ai Romani di conseguire una completa vittoria a Pollenzo e Stilicone fu cos\u00ec costretto alla diplomazia e all'uso degli ostaggi per spingere il nemico, certamente indebolito ma ancora potente, al ritiro; probabilmente il fatto che i Goti si fossero rinforzati con le armi romane ottenute mentre Alarico era \"magister militum per Illyricum\" pu\u00f2 aver contribuito alla loro mancata completa sconfitta.\nGli accordi presumibilmente prevedevano il ritiro dei Goti dall'Italia e l'impegno di Stilicone di non attaccarli durante la ritirata e di restituire loro gli ostaggi una volta varcate le Alpi. Tuttavia, giunti nei pressi di Verona (forse nel 403), i Goti violarono gli accordi, spingendo Stilicone a dare loro battaglia. Claudiano \u00e8 vago sulla violazione degli accordi da parte gotica, forse i Goti avevano intenzione di deviare verso la Rezia per invadere la Gallia, forse i Romani intendevano punire i Goti per aver compiuto alcuni atti di saccheggio durante la loro ritirata contravvenendo cos\u00ec ai patti, forse Stilicone cercava quella vittoria decisiva che gli era mancata a Pollenzo. Sconfitto da Stilicone e sfuggito a stento alla cattura, Alarico occup\u00f2 il Brennero, inseguito dall'armata romana; l'esercito goto, decimato dalla fame, dalle malattie e dalla defezione di interi reggimenti in favore dei Romani, sembrerebbe essere stato interamente alla merc\u00e9 del generale romano, che, tuttavia, misteriosamente, decise di non dare il colpo di grazia ad Alarico, ripetendo un comportamento gi\u00e0 attuato in precedenza in Tessaglia, nel Peloponneso, e in Liguria. Alcuni studiosi hanno criticato aspramente Stilicone per non aver annientato Alarico quando ne aveva la possibilit\u00e0 consentendogli sempre una via di fuga: secondo JB Bury, \u00abse un'altra persona al posto di questo generale germanico fosse stato alla testa dello stato, se la difesa delle province fosse stata affidata a un comandante romano con l'abilit\u00e0 e il carattere di Teodosio o Valentiniano I, i Visigoti e il loro re sarebbero stati definitivamente annientati, e sarebbero state evitate molte calamit\u00e0 dovute alla politica indulgente del Vandalo a cui Teodosio aveva in modo poco saggio affidato le sorti di Roma\u00bb. Altri studiosi, invece, difendono Stilicone sostenendo che le battaglie di Verona e di Pollenzo non furono decisive e che Stilicone non avrebbe mai avuto la concreta possibilit\u00e0 di annientare Alarico.\nLa maggior parte degli studiosi ha supposto che, per ottenere il loro ritiro dall'Italia, Stilicone fosse entrato in negoziazioni con Alarico e avesse concesso ai Goti di stanziarsi nei distretti di frontiera tra la Dalmazia e la Pannonia, da dove avrebbero dovuto aiutare Stilicone ad annettere l'Illirico orientale; inoltre Alarico avrebbe ricevuto la carica di \"Comes Illyrici\" (generale dell'esercito di campo dell'Illirico Occidentale). Questa ipotesi si basa su un ambiguo brano di Sozomeno, in cui viene affermato che nel 405-406 Alarico, nominato generale romano per intercessione di Stilicone, prima di invadere l'Epiro, era insediato nella \u00abregione dei Barbari ai confini di Dalmazia e Pannonia\u00bb (\u03b5\u03c7 \u03c4\u1fc6\u03c2 \u03c0\u03c1\u03cc\u03c2 \u03c4\u1fc7 \u0394\u03b1\u03bb\u03bc\u03b1\u03c4\u03af\u03b1 \u03ba\u03b1\u03af \u03a0\u03b1\u03bd\u03bd\u03bf\u03bd\u03af\u03b1 \u03b2\u03ac\u03c1\u03b2\u03b1\u03c1\u03bf\u03c5 \u03b3\u1fc6), da identificare secondo i suddetti studiosi con territori romano-occidentali appartenenti alla diocesi di Pannonia. Altri studiosi ritengono invece che Stilicone stipul\u00f2 un'alleanza con i Goti solo nel 405/406, che nel 403 concesse ad Alarico solo un salvacondotto che gli garantiva la ritirata dall'Italia senza subire ulteriori attacchi, e che i Goti fossero tornati nell'Illirico Orientale. Essi, oltre a sostenere la tesi dell'identificazione della \u00abregione dei Barbari ai confini di Dalmazia e Pannonia\u00bb menzionata da Sozomeno con una provincia dell'Illirico Orientale ai confini con l'Impero d'Occidente (come \"Moesia I\" e \"Praevalitana\"), portano come indizio a favore della propria tesi una lettera scritta nel 404 da Onorio al fratello e collega Arcadio, in cui deplorava i saccheggi nell'Illirico Orientale per mano di non meglio precisati Barbari, da identificare secondo i suddetti studiosi con i Visigoti di Alarico.\nConseguenze.\nNel 403 l'Imperatore decise di festeggiare la vittoria sui Goti con un'entrata trionfale a Roma, nella quale fece ritorno all'inizio del 404 per inaugurarvi il suo sesto consolato. L'Imperatore, nel corso della sua breve permanenza nell'Urbe, risiedette nell'antico Palazzo dei Cesari sul Colle Palatino. Era da oltre un secolo che la Citt\u00e0 Eterna non assisteva a un trionfo. La visita dell'Imperatore a Roma venne conseguentemente accolta con entusiasmo, anche dal poeta Claudio Claudiano, che aveva gi\u00e0 scritto un poema sulla vittoria dei Romani a Pollenzo, e che, successivamente, scrisse anche un poema celebrativo sulla vittoria di Verona. Anche il poeta cristiano Prudenzio colse l'occasione della visita dell'Imperatore per comporre un poema contro il pagano Quinto Aurelio Simmaco: nel poema, in cui affiorano riferimenti alle vittorie riportate da Stilicone su Alarico, Prudenzio si scaglia contro il persistere del Paganesimo nell'Urbe, e prega l'Imperatore di abolire definitivamente i giochi gladiatorii, richiesta poi accolta l'anno stesso. Secondo il parere di Prudenzio, la vittoria di Stilicone su Alarico superava in gloria quella riportata da Scipione su Annibale, in quanto rappresentava il trionfo della civilt\u00e0 romana divenuta cristiana contro la barbarie che ancora abbracciava il Paganesimo.\nL'invasione di Alarico non aveva mancato di generare panico in tutta la penisola e molti cittadini fuggirono dalle citt\u00e0 prima dell'arrivo dell'invasore: chi pot\u00e9 cerc\u00f2 rifugio in Sicilia o Sardegna, e persino Onorio pens\u00f2 di fuggire in Gallia prima di essere convinto a rimanere a Milano da Stilicone. La facilit\u00e0 con cui Alarico era arrivato fino alle porte di Milano aveva rivelato la fragilit\u00e0 delle difese: molte delle citt\u00e0, con le mura in pessimo stato, non poterono resistere all'invasore, mentre altre gli aprirono le porte. Lo stesso Imperatore si trov\u00f2 assediato a Milano da Alarico prima che intervenisse l'esercito di Stilicone a sventare l'assedio. Proprio in seguito al grave pericolo corso, Onorio prese in considerazione la possibilit\u00e0 di spostare la capitale altrove: alcuni cortigiani gli proposero di ristabilire la capitale a Roma, ma alla fine prevalse il parere di Stilicone, che propendeva per Ravenna. E fu cos\u00ec che nel 402 la capitale dell'Impero fu spostata a Ravenna, strategicamente pi\u00f9 difendibile di Milano perch\u00e9 protetta dalle paludi.\nSecondo il giudizio severo di JB Bury, la decisione da parte di Stilicone di non annientare definitivamente Alarico e i suoi \"foederati\" Visigoti, ma di allearsi, piuttosto, con lui, contro la parte orientale dell'Impero romano, risult\u00f2 deleterio a lungo termine: i Visigoti uscirono presto fuori dal controllo di Roma, riuscendo addirittura nell'impresa di saccheggiare la Citt\u00e0 Eterna nel 410, nonch\u00e9 a fondare un regno federato praticamente autonomo dall'Impero in Aquitania (418). Altri studiosi hanno espresso un giudizio pi\u00f9 positivo sull'operato del generalissimo d'Occidente: hanno tenuto in considerazione il fatto che Claudiano potrebbe aver esagerato la portata delle vittorie romane a Pollenzo e a Verona, e hanno sostenuto che in realt\u00e0 Stilicone non si trov\u00f2 mai nell'effettiva possibilit\u00e0 concreta di dare il colpo di grazia ad Alarico; essi, in genere, attribuiscono la responsabilit\u00e0 per il sacco di Roma di Alarico pi\u00f9 all'inettitudine dei funzionari e dei comandanti militari che succedettero a Stilicone, che non a quest'ultimo.\nResta comunque il fatto che Stilicone, a corto di soldati e condividendo la politica filogotica di Teodosio, cerc\u00f2 sempre un'intesa con Alarico, nel tentativo di coinvolgerlo nella difesa dell'Impero. L'intenzione di Stilicone era impiegare Alarico e le sue truppe federate visigote contro l'Impero d'Oriente al fine di costringere Arcadio a cedere all'Impero d'Occidente l'Illirico orientale da tanto tempo rivendicato dal generale. A fornire a Stilicone il pretesto per riprendere le ostilit\u00e0 contro il governo di Costantinopoli fu il trattamento riservato dalla corte orientale ad alcuni ambasciatori romano-occidentali: essi, recatisi presso la corte di Arcadio per protestare contro il trattamento riservato al patriarca di Costantinopoli Giovanni Crisostomo, furono arrestati e imprigionati, il che costitu\u00ec un grave affronto alla corte romano-occidentale. Dopo aver tentato inutilmente la via diplomatica, Stilicone rifiut\u00f2 di riconoscere il console romano-orientale per l'anno 405 e viet\u00f2 alle navi romano-orientali l'accesso ai porti romano-occidentali; al contempo, si mise in contatto con Alarico, ordinandogli di invadere l'Epiro, all'epoca sotto la giurisdizione di Costantinopoli, e attendere in quella provincia l'arrivo delle truppe romano-occidentali. Le intenzioni di Stilicone erano evidentemente di costringere Arcadio a restituire all'Occidente romano l'Illirico orientale per poi concedere ad Alarico il governo militare delle province conquistate, con la carica di \"magister militum per Illyricum\". Con la conquista dell'Illirico Orientale, Stilicone avrebbe acquisito un'ottima fonte di truppe di elevata qualit\u00e0, avendo da sempre l'Illirico fornito soldati di ottima qualit\u00e0 all'Impero (si pensi agli Imperatori illirici); inoltre, il generale romano era conscio che, per raggiungere un'intesa con Alarico per coinvolgerlo nella difesa dell'Impero, gli avrebbe dovuto concedere delle terre all'interno dell'Impero e la carica di \"magister militum\", e pens\u00f2 che affidargli il governo militare delle province dell'Illirico Orientale, una volta riconquistate, fosse la soluzione migliore. Proprio in vista dell'auspicato ritorno dell'Illirico orientale sotto la giurisdizione della parte occidentale, Stilicone aveva gi\u00e0 eletto il prefetto del pretorio dell'Illirico, Giovio, ancora prima che le operazioni cominciassero effettivamente. L'invasione dell'Italia da parte di Radagaiso, avvenuta nel corso del 405-406, e l'invasione della Gallia del 406-407 (sia da parte di Vandali, Alani e Suebi, che da parte delle truppe ribelli sotto il comando dell'usurpatore Costantino III), trattennero Stilicone dal raggiungere Alarico in Epiro, e alla fine la spedizione fu annullata.\nAlarico, contrariato per l'annullamento della spedizione senza aver ricevuto nemmeno un rimborso spese per il mantenimento delle proprie truppe, decise di marciare in Norico, da dove minacci\u00f2 un attacco all'Italia nel caso il governo di Onorio non gli avesse pagato 4.000 libbre d'oro, da intendersi come rimborso spese per tutto il tempo trascorso dai Visigoti in Epiro in attesa di Stilicone, senza ricevere n\u00e9 stipendi, n\u00e9 compensi di altra forma per i servigi che stavano prestando in favore del generale. Il senato, riunitosi, sembrava propendere per la guerra piuttosto che al pagamento dei \"foederati\" di Alarico, quando intervenne Stilicone che spieg\u00f2 che il re goto era intervenuto in Epiro per assistere l'Impero d'Occidente nel tentativo di recuperare l'Illirico orientale e che la spedizione avrebbe avuto successo se Onorio non l'avesse annullata persuaso in ci\u00f2 da Serena, moglie del generale, che mirava, contrariamente ai piani del marito, alla concordia tra le due parti dell'Impero; il generale concluse il discorso asserendo che Alarico rivendicava a ragione il pagamento proprio per i servigi resi all'Impero d'Occidente nell'Illirico. Il senato, di fronte alla superiore autorit\u00e0 di Stilicone, accett\u00f2 controvoglia di versare il tributo ad Alarico, ma non tutti si sottomisero: un senatore di nome Lampadio afferm\u00f2 audacemente che il pagamento al re goto non era \u00abuna pace ma un trattato di servit\u00f9\u00bb, per poi rifugiarsi in chiesa timoroso delle insidie di Stilicone.\nStilicone, a questo punto, intendeva utilizzare i \"foederati\" goti di Alarico per recuperare il controllo della Gallia, in quel momento in mano dell'usurpatore Costantino III, nonch\u00e9 devastata da Vandali, Alani e Suebi; a tal fine, nel corso di un incontro avvenuto a Bologna con Onorio, fu scritta una lettera da consegnare al re goto per informarlo del suo nuovo incarico. Stilicone rassicur\u00f2 Onorio che lui stesso si sarebbe recato a Costantinopoli per mettere al sicuro la successione di Teodosio II, succeduto da poco tempo ad Arcadio. Dopo che Onorio part\u00ec alla volta di Pavia, tuttavia, Stilicone esit\u00f2 a partire per Costantinopoli. Nel frattempo, la fazione della corte di Onorio contraria alla politica filogotica e antibizantina di Stilicone, capeggiata dal cortigiano Olimpio, decise di passare all'azione per provocare la rovina del generale. Olimpio intendeva provocare una rivolta dell'esercito romano radunato a Pavia in vista della prevista campagna in Gallia contro l'usurpatore Costantino III: il cortigiano intrigante insinu\u00f2 di fronte all'Imperatore e alle truppe che Stilicone fosse la causa di tutte le calamit\u00e0 che stavano flagellando l'Impero. Lo accus\u00f2 di stare brigando con Alarico, di aver sobillato i Vandali, gli Alani e gli Svevi a invadere la Gallia e di avere intenzione di recarsi a Costantinopoli per detronizzare Teodosio II e porre al suo posto sul trono romano-orientale suo figlio Eucherio; inoltre, insinu\u00f2 che, ben presto, avrebbe sfruttato l'indebolimento dell'Impero per detronizzare Onorio stesso. L'esercito di Pavia, sobillato da Olimpio, si rivolt\u00f2, mettendo a sacco la citt\u00e0 e giustiziando i principali sostenitori di Stilicone. Onorio, convinto da Olimpio della fondatezza delle accuse di tradimento che pendevano su Stilicone, ordin\u00f2 alle truppe di Ravenna di catturarlo e giustiziarlo. Stilicone, che stava recandosi di tutta fretta a Ravenna nel tentativo di conferire con Onorio e tentare disperatamente di persuaderlo dell'infondatezza delle accuse di tradimento, non appena seppe del mandato di cattura, si rifugi\u00f2 in una chiesa di Ravenna. Le truppe di Onorio entrarono nella chiesa e lo persuasero ad uscire, presentandogli una prima lettera in cui veniva ordinato semplicemente il suo arresto e la sua detenzione in carcere, ma non la sua esecuzione. Tuttavia, non appena Stilicone usc\u00ec dalla chiesa, le truppe gli lessero una seconda lettera in cui veniva ordinata la sua esecuzione per crimini commessi a danni dello stato romano. A questo punto, i partigiani di Stilicone, che erano nelle vicinanze, tentarono di intervenire per impedire l'esecuzione, ma il generalissimo li ferm\u00f2 all'istante, accettando con rassegnazione stoica la propria sorte. Stilicone fu giustiziato il 22 o il 23 agosto 408 per opera di Eracliano.\nIn seguito all'esecuzione di Stilicone, i suoi sostenitori e parenti finirono per essere trascinati nella sua rovina. La figlia di Stilicone Termanzia, che aveva sposato l'Imperatore Onorio, fu ripudiata dal marito, che annull\u00f2 il matrimonio; la moglie del generale, Serena, fu giustiziata con l'accusa di stare brigando con Alarico, mentre il figlio Eucherio fu giustiziato da sicari inviati da Onorio e Olimpio; tutti i beni di Stilicone furono confiscati e incamerati nello stato, mentre tutti quelli che avessero avuto un qualche legame con il generalissimo subirono torture atroci. In seguito alla presa di potere da parte di Olimpio, che con la nomina a \"magister officiorum\" era da poco diventato il primo ministro di Onorio, assunse il controllo dello stato la fazione antibarbarica contraria all'imbarbarimento dell'esercito e alla negoziazione con Alarico: ci\u00f2, tuttavia, provoc\u00f2 effetti deleteri per l'Impero, con un indebolimento dell'esercito. Il massacro delle famiglie dei guerrieri mercenari assoldati da Stilicone, attuato dai soldati romani forse sobillati da Olimpio, non fece altro che spingere i suddetti mercenari a disertare e aggregarsi all'esercito di Alarico, chiedendo al re visigoto di vendicare il massacro delle loro famiglie dovuto all'ingratitudine dei Romani. Alarico ebbe cos\u00ec il pretesto per invadere di nuovo l'Italia al fine di ottenere condizioni sempre pi\u00f9 favorevoli per i suoi guerrieri mercenari ricattando il governo di Ravenna: Alarico rivendicava in particolare un insediamento permanente all'interno dell'Impero per i suoi guerrieri mercenari e per le famiglie al loro seguito.\nPrima di invadere la penisola, decise per\u00f2 di tentare di ottenere per via diplomatica ci\u00f2 che bramava prima di essere costretto ad impugnare le armi per ottenerlo con la forza. Visto ogni tentativo diplomatico fallire, Alarico decise di invadere l'Italia senza nemmeno attendere l'arrivo delle truppe gotiche alla testa del cognato Ataulfo. Nonostante l'invasione fosse ormai immanente, Olimpio trascur\u00f2 ogni tentativo di arginarla congedando dall'esercito un generale di grande talento come Saro semplicemente perch\u00e9 di origini gotiche, mentre al contrario affid\u00f2 le armate a comandanti inetti del calibro di Turpilione, Varane e Vigilanzio. Il risultato fu che Alarico per tre anni devast\u00f2 la penisola senza trovare esercito che gli si opponesse (se si esclude un'armata di seimila soldati provenienti dalla Dalmazia e quasi immediatamente annientata dall'esercito gotico) riuscendo addirittura nell'impresa di saccheggiare Roma per tre giorni (410). Alarico per\u00ec alcuni mesi dopo in Calabria senza essere riuscito nell'impresa di ottenere un insediamento permanente per il suo popolo: ogni tentativo di negoziazione con Onorio (nel corso dei quali Alarico aveva proposto come provincia dove stabilirsi in cambio della pace il Norico) era fallito.\nIl suo successore, Ataulfo, port\u00f2 i Goti in Gallia nel 412, dopo aver devastato per altri due anni l'Italia \"come locuste\", e portando con s\u00e9 come ostaggi Galla Placidia, sorella dell'Imperatore, e Prisco Attalo, un patrizio eletto da Alarico come Imperatore fantoccio dei Visigoti salvo poi deporlo. Una pace definitiva con l'Impero arriv\u00f2 solo nel 415, allorch\u00e9 il nuovo generale di Onorio, Flavio Costanzo, concesse ai Goti di insediarsi in qualit\u00e0 di \"foederati\" in Aquitania: in cambio i Goti avrebbero combattuto i Vandali, gli Alani e gli Suebi che avevano occupato militarmente gran parte della Spagna e avrebbero restituito Galla Placidia. Fu comunque solo verso la fine del 418, comunque, che avvenne effettivamente l'insediamento in Aquitania, dopo che i Visigoti avevano passato gran parte del 416, del 417 e del 418 a combattere per conto dell'Impero i Vandali, gli Alani e gli Svevi in Spagna. I Goti ottennero, in base all\"'hospitalitas\", almeno un terzo delle terre e delle abitazioni della regione, e godettero dell'esenzione dalle imposte; il territorio, almeno inizialmente, rimaneva comunque legalmente di propriet\u00e0 dell'Impero, tanto che per qualche tempo continuarono ad operare nella regione i funzionari civili romani, malgrado l'insediamento dei Visigoti. Nei fatti, comunque, i Visigoti riuscirono, non solo ad ottenere il possesso definitivo delle province da loro occupate, ma persino ad espandere i territori da essi controllati su tutta la Gallia a sud della Loira e su gran parte della Spagna. L'indipendenza completa dall'Impero, ormai praticamente ridotto solo all'Italia e alla Dalmazia, arriv\u00f2 comunque solo nel 475, appena un anno prima della sua caduta finale.\nBibliografia.\nFonti primarie\nStudi moderni"}
{"id": "3405799", "revid": "125956514", "url": "https://it.wikipedia.org/wiki?curid=3405799", "title": "Comandi e basi della NATO", "text": "L'\"Organizzazione del Trattato dell'Atlantico del Nord\" non ha un proprio esercito, ma una serie di comandi e basi NATO in Europa e nel Mondo dipendono dalla struttura militare.\nL'Allied Command Transformation (ACT) con sede a Norfolk (UK), responsabile per la formazione, la dottrina e la trasformazione e l'Allied Command Operation con sede a Mons (Belgio) che svolge attivit\u00e0 di comando sulle forze NATO impiegate in operazioni, nonch\u00e9 svolge comando sugli Enti territoriali dislocati in Europa. Fanno parte della struttura militare anche gli otto \"High readiness forces/Rapidly Deployable Corps\" dislocati sul territorio europeo.\nInfine vi sono le basi operative avanzate della NATO, le \"Forward Operating Base\".\nAllied Command Transformation.\nL'ACT ha alle sue dipendenze:\nAllied Command Operations.\nL'Allied Command Operations ha il suo comando presso SHAPE a Mons in Belgio sotto il comando del SACEUR anche a capo del comando unificato delle forze americane in Europa (USEUCOM).\nI principali comandi intermedi dell'ACO sono i due Joint Force Command (JFC) di Brusnssum, responsabile per il nord Europa e il JFC di Napoli, responsabile dell'area meridionale. Dal JFC Naples dipendono inoltre gli HQ NATO presso Sarajevo, Skopje e Tirana.\nRiepilogando, la struttura dell'Allied Command Operation \u00e8:\nA seguito della ristrutturazione messa in atto negli anni 2012 e 2013 mirata a ridurre gli enti responsabili delle forze terrestri, navali e aeree, sono stati fusi sei precedenti comandi in tre. In passato, infatti, ognuno dei due JFC aveva alle dipendenze tre comandi, e pi\u00f9 precisamente: dal JFC di Brunssum dipendevano un \"Combined Command-Land\" a Heidelberg in Germania per le forze terrestri, un \"Combined Command-Maritime\" a Northwood nel Regno Unito per le forze navali e un \"Combined Command-Air\" a Ramstein in Germania per le forze aeree. Similmente, dal JFC di Napoli dipendevano un \"Combined Command-Land\" a Madrid in Spagna, un \"Combined Command-Maritime\" a Napoli e un Combined Command-Air a Smirne in Turchia. Le strutture sono state fuse e attualmente la struttura di comando \u00e8 articolata in tre enti:\nAgenzie.\nUna grande riorganizzazione delle Agenzie NATO \u00e8 stata decisa nell'incontro dei ministri della difesa dei 28 stati membri dell'Alleanza in data 8 giugno 2011. Le precedenti 43 agenzie sono state riorganizzate e riunite nelle seguenti 4:\nRapidly Deployable Corps.\nL'obiettivo primario della NATO era dotarsi di un congruo ed adeguato quantitativo di assetti militari da dispiegare in un periodo di tempo pi\u00f9 breve possibile. Sulla base di tali necessit\u00e0 sono sorti nel tempo otto RDC con tre diversi livelli di prontezza.\nForward Operating Base.\nLe \"FOB\" (Forward Operating Base) sono basi militari, con posizione militare avanzata, utilizzate per supportare operazioni tattiche della NATO."}
{"id": "3405801", "revid": "125548148", "url": "https://it.wikipedia.org/wiki?curid=3405801", "title": "Vittorio Zecchin", "text": "Biografia.\nFiglio di un tecnico vetraio muranese, Luigi, si diploma all'Accademia di Belle Arti di Venezia. Insofferente verso la cultura verista tardo-ottocentesca che qui incontra, si sente piuttosto attratto dagli stimoli offerti dalle Biennali veneziane, che frequenta entrando in contatto con le ricerche simboliste e con l'ambiente della Secessione Viennese. Nel 1914 presenta alla XI Biennale, assieme al pittore Teodoro Wolf Ferrari, alcuni vetri realizzati presso la vetreria Barovier. Dopo il 1918 privilegia le arti applicate. Dal 1921 al 1925 \u00e8 direttore artistico della societ\u00e0 Vetri Soffiati Muranesi Cappellin Venini &amp; C., per la quale crea pezzi classicheggianti in vetro leggero e con colori delicati; ispirati allo stile pittorico del XVI secolo dei pittori veneti, questi vasi furono i primi esempi di lavori moderni in vetro di Murano. Conclusa l'esperienza con Cappellin Venini, continua, nel corso degli anni Trenta, a dedicarsi alla creazione di vetri raffinatissimi, collaborando con diverse vetrerie: Ferro-Toso (1930), A.Ve.M. Arte Vetraria Muranese (1932-1933), Salir (1932-1938), Barovier Seguso Ferro (1933-1934) e Fratelli Toso (1938).\nSempre durante gli anni Trenta e nell'ultimo decennio della sua vita, si dedica anche all'insegnamento, collaborando con diversi istituti professionali veneziani, tra cui la \u201cScuola per l'Industria Vetraria\u201d di Murano (nel 1934) e la scuola per apprendisti vetrai \u201cAbate Zanetti\u201d (dal 1936), avvalendosi nell'attivit\u00e0 didattica di due opuscoli redatti da lui stesso, l'uno sulla storia del vetro, l'altro sul mosaico; ed anche la scuola professionale Vendramin Corner, ove si occupa di arazzi e ricami."}
{"id": "3405805", "revid": "339392", "url": "https://it.wikipedia.org/wiki?curid=3405805", "title": "4Rete", "text": ""}
{"id": "3405806", "revid": "287204", "url": "https://it.wikipedia.org/wiki?curid=3405806", "title": "Tempes", "text": "Tempes () \u00e8 un comune della Grecia situato nella periferia della Tessaglia (unit\u00e0 periferica di Larissa) con 15.439 abitanti secondo i dati del censimento 2001\nIl comune \u00e8 stato istituito a seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni."}
{"id": "3405810", "revid": "24443", "url": "https://it.wikipedia.org/wiki?curid=3405810", "title": "Pizzo Straciugo", "text": "Il Pizzo Straciugo (2.712 ) \u00e8 una montagna della Catena dell'Andolla nelle Alpi Pennine. Si trova sul confine tra l'Italia (Piemonte) e la Svizzera (Canton Vallese).\nDal versante italiano la montagna domina la Val Bognanco mentre dal versante svizzero si trova sul lato della Zwischbergental.\nSalita alla vetta.\nSi pu\u00f2 salire sulla montagna partendo da \"Gomba\" (1.243\u00a0m) frazione di Bognanco."}
{"id": "3405811", "revid": "109903948", "url": "https://it.wikipedia.org/wiki?curid=3405811", "title": "Roata Chiusani", "text": "Roata Chiusani (\"Ro\u00e0\" in piemontese) \u00e8 una frazione del comune di Centallo, in provincia di Cuneo. Dista 4,38 chilometri dal centro del comune cui appartiene.\nLa frazione di Roata Chiusani sorge a 452 metri sul livello del mare. Nella frazione risiedono 567 abitanti.\nOrigine del nome.\nRoata, da ruata, borgata allineata lungo la strada principale; Chiusani erano i signori del luogo, che si incontravano in una \u201ccasa di caccia\u201d qui, vicina al capoluogo.\nStoria.\nIl piccolo nucleo di case appartiene nel Medioevo agli abati di Pedona. Il bosco viene poi trasformato in un fertile campo. Il borgo passa ai Marchesi di Saluzzo. Nel Settecento sub\u00ec una terribile pestilenza e ne fu poi liberato, secondo la tradizione, per intercessione della Madonna Addolorata.\nEconomia.\nOltre l'agricoltura sono altre attivit\u00e0 economiche come forniture di pollame, macchine agricole e cassette per frutta esportate anche all'estero.\nInfrastrutture e trasporti.\nAutobus.\nLa frazione di Roata Chiusani non \u00e8 servita da trasporto su ferro, ma solo da linee di trasporto pubblico locale:\nIn questo modo, la frazione \u00e8 collegata alla citt\u00e0 di Cuneo, cos\u00ec da permettere ai cittadini l'accesso agli altri collegamenti offerti dal trasporto pubblico, urbano ed extraurbano, e alla Stazione di Cuneo."}
{"id": "3405814", "revid": "767487", "url": "https://it.wikipedia.org/wiki?curid=3405814", "title": "Il Canzoniere Piceno Popularia", "text": "Il Canzoniere Piceno Popularia \u00e8 un gruppo di musica popolare italiano, fondato ad Ascoli Piceno nella met\u00e0 degli anni settanta da alcuni giovani appassionati provenienti da differenti esperienze musicali.\nBiografia.\nAgli esordi il gruppo si \u00e8 dedicato alla riproposizione di canti di protesta e di lotta, sia storici che dei vari autori di quegli anni (Ivan Della Mea, Paolo Pietrangeli, Gualtiero Bertelli, Fausto Amodei, Michele Straniero...).\nImmediatamente dopo inizia un percorso di ricerca intorno alla musica, usi e costumi della tradizione popolare contadina della terra del Piceno, giungendo cos\u00ec a creare un vasto archivio di brani raccolti nelle campagne Picene dalla viva voce degli anziani portatori della tradizione.\nIl repertorio cos\u00ec raccolto viene rielaborato e riproposto in vari spettacoli e si concretizza nel 1979 con la realizzazione del LP \"Pecorale maledetto\" (etichetta \"GAS\") entrato poi a far parte del patrimonio della Discoteca di Stato (Bibl; Colloc; Invent. 115.110142;132582). \nSempre nel 1979 arriva il primo riconoscimento a livello nazionale con la partecipazione ad una rassegna nazionale di musica popolare al folkstudio di Roma, partecipazione che si ripeter\u00e0 l'anno successivo. \nNello stesso periodo il gruppo \u00e8 anche ospite del programma radiofonico \"Quando la gente canta\", condotto su Radio1 da Otello Profazio.\nNe frattempo il gruppo continua la realizzazione di spettacoli di musica popolare: \"Popularia\" nel 1978, \"La battaglia di Lepanto\" nel 1979 (che prende spunto della partecipazione di 150 abitanti di un paese montano dell'entroterra ascolano, Spelonga, allo scontro svoltosi nel 1571 nel golfo di Lepanto tra la flotta cristiana, guidata da Don Giovanni D'Austria con Marcantonio Colonna comandante dei pontifici, e quella Ottomana guidata da Mehemet Ali), \"Cecco Negromante\" nel 1980 (opera monografica dedicata a Francesco Stabili di Simeone detto Cecco d'Ascoli, poeta, medico, professore universitario e astrologo/astronomo, mandato al rogo dalla santa inquisizione nel 1327), \"Ulisse\" nel 1982.\nAgli inizi degli anni '80, il gruppo inizia ad interessarsi della musica medievale e realizza lo spettacolo \"I Colori del Medioevo\", con la regia di Berardo Zocaro, dove i brani musicali si intervallano con brani recitati dall'attrice Mariella Converti.\nLa ricerca nell'ambito della musica medievale prosegue con lo studio dell'opera dei Trovatori, dei Trovieri, delle Cantigas, dei \"Carmina Burana\", delle musica e poesia Arabe.\nL'alternanza tra musica popolare e musica medievale \u00e8 presente anche nella partecipazione del gruppo al progetto \"Trib\u00f9 italiche\" della casa editrice EDT di Torino, raccolta di 20\u00a0cd dedicati alla musica delle regioni italiane. Infatti, nel cd dedicato alle Marche sono presenti due brani del Canzoniere Piceno - Popularia: \"Fate largo a lu sonatore\", brano della tradizione picena, e \"Como o nome da virgen\" tratto dalle \"Cantigas de Santa Maria\".\nIl gruppo \u00e8 attualmente in attivit\u00e0 e si dedica, come si pu\u00f2 dedurre ascoltando le ultime produzioni, alla ricerca di nuove modalit\u00e0 di rielaborazioni musicali di brani tradizionali e medievali, componendo anche musiche originali per poesie di autori dialettali come Bice Piacentini o Giovanni Vespasiani.\nLe ultime produzioni in ordine di tempo sono i cd \"Viaggio in terza classe\", \"Per terra e per mare\" e \"Hic sunt leones\".\nAttualmente il gruppo si avvale della collaborazione di Roberto Lucanero (fisarmonica, organetto diatonico, organo portativo) e di Luca Andrea Vittori (basso fretless)."}
{"id": "3405817", "revid": "436907", "url": "https://it.wikipedia.org/wiki?curid=3405817", "title": "Singoli al numero uno nella Billboard Hot 100 nel 2008", "text": "La Billboard Hot 100 \u00e8 una classifica dei singoli pi\u00f9 venduti negli Stati Uniti d'America redatta dal magazine \"Billboard\" e stilata sulla base dei dati di vendita calcolati non solo sugli album venduti \"fisicamente\", ma anche sulle vendite digitali e sui passaggi in radio.\nNel 2008 sono state 14 le canzoni a raggiungere la vetta della classifica."}
{"id": "3405818", "revid": "767487", "url": "https://it.wikipedia.org/wiki?curid=3405818", "title": "La vagabonda (film)", "text": "La vagabonda \u00e8 un film muto del 1918 diretto da Musidora e da Eugenio Perego. Perego \u00e8 stato un regista milanese che, nella sua carriera, dal 1913 al 1927, gir\u00f2 quarantadue film.Per Musidora, celeberrima protagonista dei serial di Louis Feuillade, questa \u00e8 una delle sei pellicole che diresse dal 1918 al 1924. L'attrice ne fu anche sceneggiatrice e interprete principale.\nIl soggetto \u00e8 uno dei numerosissimi adattamenti per lo schermo di un romanzo di Colette.\nProduzione.\nIl film fu prodotto dalla Film d'Arte Italiana\nDistribuzione.\nDistribuito dalla Film d'Arte Italiana, il film usc\u00ec nelle sale nel 1918.\nData di uscita.\nIMDb\nAlias"}
{"id": "3405824", "revid": "767487", "url": "https://it.wikipedia.org/wiki?curid=3405824", "title": "Jim Johansen", "text": "Carriera.\nClub.\nHarstad e Str\u00f8msgodset.\nJohansen ha iniziato la carriera con la maglia dell'Harstad, squadra della sua citt\u00e0 natia. Il 6 novembre 2009 \u00e8 stato ufficializzato il suo trasferimento allo Str\u00f8msgodset, dopo aver superato un provino. Ha debuttato nell'Eliteserien l'11 aprile 2010, sostituendo Muhamed Keita nel successo casalingo per 4-2 sul Sandefjord. Il 13 maggio sono arrivate le prime reti per il club, quando ha segnato una doppietta al Modum, nell'edizione stagionale del Norgesmesterskapet. Il 24 ottobre ha segnato i primi gol nella massima divisione norvegese, con una doppietta ai danni dell'H\u00f8nefoss.\nBod\u00f8/Glimt.\nIl 19 gennaio 2011 \u00e8 stato reso noto il suo passaggio al Bod\u00f8/Glimt, in 1. divisjon. Ha esordito con questa maglia il 3 aprile, nella sconfitta per 3-0 in casa dell'H\u00f8dd. Il 25 aprile ha siglato la prima rete, su calcio di rigore, nel pareggio per 1-1 contro l'HamKam. Ha contribuito alla vittoria finale del campionato 2013 e alla conseguente promozione del club in Eliteserien. Il 29 novembre 2013, ha rinnovato il contratto che lo legava al club per i successivi due anni.\nBryne.\nL'11 agosto 2014, \u00e8 passato al Bryne con la formula del prestito. Ha debuttato il 13 agosto, sostituendo Oddbj\u00f8rn Skartun nella vittoria per 2-1 sull'Ullensaker/Kisa. Il 24 agosto ha realizzato la prima rete, nella sconfitta casalinga per 1-2 contro il Ranheim.\nSogndal.\nIl 30 marzo 2015 \u00e8 passato al Sogndal con la formula del prestito fino alla data di riapertura della successiva finestra di trasferimento estiva, prevista in data 15 luglio. Tornato al Bod\u00f8/Glimt, \u00e8 rimasto svincolato al termine del campionato 2015.\nNotodden.\nIl 16 febbraio 2016, il Notodden ha reso noto d'aver tesserato Johansen, che ha firmato un contratto biennale con il Notodden, compagine di 2. divisjon.\nStatistiche.\nPresenze e reti nei club.\n\"Statistiche aggiornate al 20 novembre 2017.\""}
{"id": "3405825", "revid": "767487", "url": "https://it.wikipedia.org/wiki?curid=3405825", "title": "Vitalij \u0160ev\u010denko", "text": "Carriera.\nClub.\nDurante la sua carriera ha giocato principalmente con il \u010cornomorec' Odessa.\nNazionale.\nConta 12 presenze e 4 reti con la Nazionale sovietica.\nAllenatore.\nDopo aver terminato la carriera da giocatore, conta numerose squadre allenate."}
{"id": "3405827", "revid": "39319533", "url": "https://it.wikipedia.org/wiki?curid=3405827", "title": "Distretto di Taj\u0161et", "text": ""}
{"id": "3405829", "revid": "39319551", "url": "https://it.wikipedia.org/wiki?curid=3405829", "title": "Lan Party", "text": ""}
{"id": "3405833", "revid": "599013", "url": "https://it.wikipedia.org/wiki?curid=3405833", "title": "Julio Zamora", "text": "Caratteristiche tecniche.\nGiocava come attaccante, ricoprendo il ruolo di centravanti, ma fu impiegato anche come centrocampista di fascia sinistra.\nCarriera.\nClub.\nNel 1985 debutt\u00f2 con la prima squadra del Newell's Old Boys, societ\u00e0 della sua citt\u00e0 natale, Rosario. Rimase con il club rossonero fino al 1987, anno in cui fu acquistato dall'Atl\u00e9tico Madrid, che, dopo averlo incluso nella rosa della squadra B, lo mand\u00f2 in prestito al Sabadell, con cui gioc\u00f2 16 partite in Primera Divisi\u00f3n 1987-1988, segnando anche due gol. Torn\u00f2 poi in patria, accasandosi al River Plate di Buenos Aires, con cui prese parte a due stagioni, vincendo la Primera Divisi\u00f3n 1989-1990. Nel 1990 torn\u00f2 a vestire la casacca del Newell's, con cui gioc\u00f2 per tre annate, vincendo altri due campionati. Nel 1993 fu acquistato dal Cruz Azul, squadra della Primera Divisi\u00f3n de M\u00e9xico. In Centroamerica, Zamora rimase per quattro stagioni, partecipando anche alla CONCACAF Champions' Cup (vinta nel 1996). Torn\u00f2 per la terza volta al Newell's tra il 1996 e il 1998, prima di passare al Jorge Wilstermann, in Bolivia, con cui disput\u00f2 la Liga de F\u00fatbol Profesional Boliviano 1999. Chiuse poi la carriera nel Platense.\nNazionale.\nZamora venne chiamato in Nazionale per la prima volta nel 1992, e vi debutt\u00f2 nello stesso anno, in una partita amichevole. Nel 1993 fu convocato dal commissario tecnico Alfio Basile per la Copa Am\u00e9rica 1993, competizione in cui per\u00f2 non scese mai in campo. Raccolse le ultime due presenze nelle qualificazioni al campionato mondiale di calcio 1994."}
{"id": "3405834", "revid": "179980", "url": "https://it.wikipedia.org/wiki?curid=3405834", "title": "Julio Alberto Zamora", "text": ""}
{"id": "3405835", "revid": "39319627", "url": "https://it.wikipedia.org/wiki?curid=3405835", "title": "Distretto di Tulun", "text": ""}
{"id": "3405839", "revid": "287204", "url": "https://it.wikipedia.org/wiki?curid=3405839", "title": "Chiesa cattolica a S\u00e3o Tom\u00e9 e Pr\u00edncipe", "text": "La Chiesa cattolica a S\u00e3o Tom\u00e9 e Pr\u00edncipe \u00e8 parte della Chiesa cattolica in comunione con il vescovo di Roma, il papa.\nOrganizzazione territoriale.\nL'unica circoscrizione ecclesiastica presente nel piccolo stato \u00e8 la diocesi di S\u00e3o Tom\u00e9 e Pr\u00edncipe che \u00e8 immediatamente soggetta alla Santa Sede.\nLa popolazione cattolica corrisponde a circa 110\u00a0000 persone su un totale di 150\u00a0000 abitanti.\nNunziatura apostolica.\nLa nunziatura apostolica di S\u00e3o Tom\u00e9 e Pr\u00edncipe \u00e8 stata istituita il 21 dicembre 1984 con il breve \"Ex ipso quo fungimur\" di papa Giovanni Paolo II.\nConferenza episcopale.\nL'episcopato di S\u00e3o Tom\u00e9 e Pr\u00edncipe \u00e8 membro della Conferenza episcopale di Angola e S\u00e3o Tom\u00e9 (\"Confer\u00eancia Episcopal de Angola e S\u00e3o Tom\u00e9\", CEAST), cui aderiscono anche i vescovi dell'Angola."}
{"id": "3405840", "revid": "798140", "url": "https://it.wikipedia.org/wiki?curid=3405840", "title": "2 euro commemorativi emessi nel 2011", "text": ""}
{"id": "3405843", "revid": "392684", "url": "https://it.wikipedia.org/wiki?curid=3405843", "title": "Argo-16", "text": ""}
{"id": "3405844", "revid": "110157", "url": "https://it.wikipedia.org/wiki?curid=3405844", "title": "Ni\u017eneilimskij rajon", "text": "Il Ni\u017eneilimskij rajon () \u00e8 un rajon dell'Oblast' di Irkutsk, nella Russia asiatica; il capoluogo \u00e8 \u017deleznogorsk-Ilimskij. Istituito il 28 giugno 1926, ricopre una superficie di 58.659 chilometri quadrati e ospita una popolazione di circa 36.000 abitanti."}
{"id": "3405845", "revid": "767487", "url": "https://it.wikipedia.org/wiki?curid=3405845", "title": "Taj\u0161etskij rajon", "text": "Il Taj\u0161etskij rajon () \u00e8 un rajon dell'Oblast' di Irkutsk, nella Russia asiatica; il capoluogo \u00e8 Taj\u0161et. Istituito il 25 maggio 1925, ricopre una superficie di 27.800 chilometri quadrati e ospita una popolazione di circa 27.000 abitanti."}
{"id": "3405846", "revid": "767487", "url": "https://it.wikipedia.org/wiki?curid=3405846", "title": "Tulunskij rajon", "text": "Il Tulunskij rajon () \u00e8 un rajon dell'Oblast' di Irkutsk, nella Russia asiatica; il capoluogo \u00e8 Tulun. Istituito nel 1927, ricopre una superficie di 13.561 chilometri quadrati e ospita una popolazione di circa 28.000 abitanti."}
{"id": "3405849", "revid": "392684", "url": "https://it.wikipedia.org/wiki?curid=3405849", "title": "Dakota C47", "text": ""}
{"id": "3405850", "revid": "282094", "url": "https://it.wikipedia.org/wiki?curid=3405850", "title": "Irenico", "text": ""}
{"id": "3405856", "revid": "287204", "url": "https://it.wikipedia.org/wiki?curid=3405856", "title": "Volo Aeroper\u00f9 603", "text": ""}
{"id": "3405858", "revid": "1632387", "url": "https://it.wikipedia.org/wiki?curid=3405858", "title": "The Coffinshakers", "text": "The Coffinshakers \u00e8 un gruppo musicale Death Country proveniente dalla Svezia, formatasi nel 1995 dal suo Leader Rob Coffinshaker."}
{"id": "3405862", "revid": "1543377", "url": "https://it.wikipedia.org/wiki?curid=3405862", "title": "Christoffer Svae", "text": "Biografia.\nPartecip\u00f2 all'et\u00e0 di 27 anni ai XXI Giochi olimpici invernali edizione disputata a Vancouver nella Columbia Britannica, (Canada) nel febbraio del 2010, riuscendo ad ottenere la medaglia d'argento nella squadra norvegese con i connazionali Torger Nerg\u00e5rd, Thomas Ulsrud, H\u00e5vard Vad Petersson e Thomas L\u00f8vold.\nNell'edizione la nazionale canadese ottenne la medaglia d'oro, la svizzera quella di bronzo."}
{"id": "3405865", "revid": "767487", "url": "https://it.wikipedia.org/wiki?curid=3405865", "title": "Tu n'\u00e9pouseras jamais un avocat", "text": "Tu n'\u00e9pouseras jamais un avocat \u00e8 un cortometraggio muto del 1914 diretto da Louis Feuillade.Il protagonista Marcel L\u00e9vesque aveva debuttato nel 1913 al cinema come sceneggiatore, ma era passato subito davanti alla cinepresa come attore. Nella sua carriera, durata fino al 1957, L\u00e9vesque girer\u00e0 una settantina di film, molti dei quali diretto da Feuillade. Uno dei suoi ruoli da ricordare \u00e8 quello di Mazamette in \"Les Vampires\".\nProduzione.\nIl film fu prodotto dalla Soci\u00e9t\u00e9 des Etablissements L. Gaumont\nDistribuzione.\nDistribuito dalla Soci\u00e9t\u00e9 des Etablissements L. Gaumont, usc\u00ec nelle sale francesi nel giugno 1914."}
{"id": "3405869", "revid": "123975641", "url": "https://it.wikipedia.org/wiki?curid=3405869", "title": "Monnickendam", "text": "Monnickendam \u00e8 una citt\u00e0 della provincia olandese dell'Olanda Settentrionale. Capoluogo del comune di Waterland, sorge lungo le rive dell'IJsselmeer, a 10 km a nord di Amsterdam e 8 a sud di Purmerend. Ha una popolazione di circa 10,128 abitanti.\nStoria.\nMonnickendam ottenne nel 1355 i diritti civili, mentre nel 1500 e nel 1513 fu danneggiata da due incendi. Nel 1591 venne costruita la torre dell'orologio, mentre undici anni dopo venne ricostruita la quattrocentesca chiesa di St. Nicholas. La sinagoga venne costruita nel 1894. Nel 1991 Monnickendam, fino ad allora comune autonomo, venne aggregato al comune di Waterland, di cui divenne capoluogo e centro principale."}
{"id": "3405873", "revid": "1543377", "url": "https://it.wikipedia.org/wiki?curid=3405873", "title": "H\u00e5vard Vad Petersson", "text": "Biografia.\nPartecip\u00f2 all'et\u00e0 di 26 anni ai XXI Giochi olimpici invernali edizione disputata a Vancouver nella Columbia Britannica, (Canada) nel febbraio del 2010, riuscendo ad ottenere la medaglia d'argento nella squadra norvegese con i connazionali Torger Nerg\u00e5rd, Christoffer Svae, Thomas Ulsrud e Thomas L\u00f8vold.\nNell'edizione la nazionale canadese ottenne la medaglia d'oro, la svizzera quella di bronzo. Vinse una medaglia d'argento ai campionati mondiali di curling nel 2010 e due di bronzo (2008, 2009)."}
{"id": "3405878", "revid": "1543377", "url": "https://it.wikipedia.org/wiki?curid=3405878", "title": "Thomas L\u00f8vold", "text": "Biografia.\nPartecip\u00f2 ai XXI Giochi olimpici invernali edizione disputata a Vancouver nella Columbia Britannica, (Canada) nel febbraio del 2010, riuscendo ad ottenere la medaglia d'argento nella squadra norvegese con i connazionali Torger Nerg\u00e5rd, Christoffer Svae, H\u00e5vard Vad Petersson e Thomas Ulsrud.\nNell'edizione la nazionale canadese ottenne la medaglia d'oro, la svizzera quella di bronzo. Vinse una medaglia d'argento ai campionati mondiali di curling nel 2010 e una di bronzo nel 2009."}
{"id": "3405879", "revid": "1522738", "url": "https://it.wikipedia.org/wiki?curid=3405879", "title": "Anti-Wanda", "text": ""}
{"id": "3405882", "revid": "115902346", "url": "https://it.wikipedia.org/wiki?curid=3405882", "title": "Vladimiro di Bulgaria", "text": "Regno.\nAscese al trono dopo che il padre, \"knjaz\" Boris I, decise di ritirarsi in monastero. \nIl nuovo sovrano assunse una politica conservatrice e tradizionalista, facendosi campione della fede pagana tradizionale bulgara di contro ai sostenitori del cristianesimo che, sotto il padre, avevano acquisito potere.\nSotto il suo regno vennero perseguitati i non pagani e distrutte numerose chiese.\nPer questo motivo venne deposto dal padre, che aveva conservato un significativo potere in Bulgaria, e sostituito dal fratello minore Simeone, terzogenito del re.\nLa sua politica filopagana gli attir\u00f2 l'antipatia dei cronisti cristiani, che lo descrissero in modo poco lusinghiero. Vladimiro \u00e8 stato accecato da Boris ed rinchiuso in una torre."}
{"id": "3405886", "revid": "39320432", "url": "https://it.wikipedia.org/wiki?curid=3405886", "title": "Tornado-ECR", "text": ""}
{"id": "3405893", "revid": "149485", "url": "https://it.wikipedia.org/wiki?curid=3405893", "title": "Marc Kennedy", "text": "Biografia.\nSi mise in mostra all'Universiade di Tarvisio 2003 in cui vinse il torneo maschile.\nSi laurer\u00f2 campione iridato ai modiali nel Grand Forks 2008. L'anno successivo vinse la medaglia d'argento a Moncton 2009.\nNel febbraio 2010, all'et\u00e0 di 28 anni, rappresent\u00f2 il ai Giochi olimpici invernali di vincenfo il torneo maschile con i connazionali Kevin Martin, John Morris, Adam Enright e Ben Hebert.\nAi modiali di Basilea 2016 riusc\u00ec a vincere il suo secondo oro iridato.\nPartecip\u00f2 per la seconda volta ai Giochi olimpici ai , dove si classific\u00f2 al 4\u00ba posto nel torneo maschile, dopo la sconfitta contro la nella finale per il gradino pi\u00f9 basso del podio.\nFece la sua terza apparizione olimpica a , in cui vinse la medaglia di bronzo nel torneo maschile, con i compagni Brad Gushue, Mark Nichols, Brett Gallant e Geoff Walker, dopo aver superato gli nella finale per il terzo posto."}
{"id": "3405899", "revid": "767487", "url": "https://it.wikipedia.org/wiki?curid=3405899", "title": "Respiro (Studio 3)", "text": "Respiro \u00e8 un album degli Studio 3 del 2010."}
{"id": "3405901", "revid": "399", "url": "https://it.wikipedia.org/wiki?curid=3405901", "title": "Non smettere di sognare - La serie", "text": ""}
{"id": "3405904", "revid": "1543377", "url": "https://it.wikipedia.org/wiki?curid=3405904", "title": "Luigi Battei", "text": "Primogenito di cinque figli, il padre Filippo (detto Antonio) era un legatore di libri che aveva una cartolibreria nei pressi della chiesa dell'Annunziata. Suo nonno Giovanni era stato rilegatore e bibliotecario presso la corte della duchessa Maria Luigia, e fu autore di pregiate rilegature ancora oggi conservate nella Biblioteca Palatina.\nDopo aver seguito un corso di disegno alla Reale Accademia di Belle Arti consegue un diploma tecnico. All'et\u00e0 di 16 anni comincia a lavorare come commesso nella libreria del prof. Giovanni Adorni. Fervente patriota, nel 1866 si arruola nel 9\u00ba Reggimento del Corpo Volontari Italiani (comandato dal figlio dell'eroe dei due mondi, Menotti Garibaldi) per partecipare alla campagna del Trentino della terza guerra d'indipendenza. Combatte in prima linea nella sanguinosa battaglia di Bezzecca, meritandosi una medaglia d'argento al Valor Militare.\nTornato a Parma, nel 1868 assume la gestione della libreria Adorni. Grazie anche all'aiuto di alcuni amici il 12 settembre 1872 apre una propria libreria in strada Santa Lucia (attualmente strada Cavour), chiusa definitivamente nel 2013. Dopo poco tempo espande l'attivit\u00e0 aprendo uno stabilimento tipografico-editoriale, mentre la libreria diventa un frequentato salotto letterario, luogo d'incontro degli intellettuali parmigiani di quel tempo. Dotato di grande energia e passione per il suo lavoro, nel 1882 rileva una litografia con annesso laboratorio fotografico. Fu il primo a riuscire a fotografare il sipario del Teatro Regio, opera di Giovan Battista Borghesi, illuminandolo con l'accensione di polveri di magnesio.\nNel 1897 trasferisce la tipografia, la litografia e il laboratorio fotografico in un grande fabbricato di via Melloni, a fianco dell'antico monastero di San Paolo. In seguito apre un altro laboratorio fotografico in via Aurelio Saffi e una legatoria in borgo del Correggio. Nel 1908 i suoi dipendenti, tra operai, tecnici, impiegati e addetti alle librerie sono ben 135. Molto sensibile alle problematiche sociali, Luigi Battei fu tra i primi imprenditori italiani ad introdurre per i suoi dipendenti un'assicurazione contro gli infortuni e la malattia e una riduzione dell'orario di lavoro. Istitu\u00ec un servizio mensa gratuito, aperto anche ai giovani ospiti dell'orfanotrofio cittadino. La sua casa editrice, specializzata in libri scolastici, testi scientifici e universitari, forniva libri in tutto il territorio italiano, con l'approvazione del Ministero della Pubblica Istruzione.\nNel 1888 pubblic\u00f2 il \"Manuale tipografico di Luigi Battei\", considerato secondo per valore solo a quello del Bodoni. Fond\u00f2 il settimanale \"Campane d'Italia\" e la rivista di cultura e attualit\u00e0 \"Il Corriere di Parma\", quest'ultima ancora oggi pubblicata.\nIl 12 agosto 1896 il governo italiano lo insign\u00ec del titolo di \"Cavaliere dell'Ordine della Corona d'Italia\" per il suo alto impegno professionale e il forte sviluppo impresso all'arte tipografica.\nLa citt\u00e0 di Parma gli ha intitolato una via che collega viale Torelli con strada Zarotto, ed ha apposto una targa memoria in via Melloni, per ricordare che proprio l\u00ec aveva sede il suo grande stabilimento tipografico, litografico e fotografico.\nNel 2007, nel 160\u00ba anniversario della nascita, sulla facciata della casa dove nacque, al civico n. 6 di borgo Taschieri (ora il civico n. 4 di borgo Pietro Cocconi), \u00e8 stata posta una targa marmorea in sua memoria, con una cerimonia presenziata dal sindaco di Parma Pietro Vignali.\nLa libreria Battei e la casa editrice Luigi Battei sono oggi gestite dal suo pronipote Antonio Battei."}
{"id": "3405905", "revid": "28592", "url": "https://it.wikipedia.org/wiki?curid=3405905", "title": "Asteroide del sistema solare", "text": ""}
{"id": "3405907", "revid": "295700", "url": "https://it.wikipedia.org/wiki?curid=3405907", "title": "Guerra in Ossezia del Sud (1991-1992)", "text": ""}
{"id": "3405909", "revid": "28592", "url": "https://it.wikipedia.org/wiki?curid=3405909", "title": "Ducato di Schleswig", "text": ""}
{"id": "3405910", "revid": "963244", "url": "https://it.wikipedia.org/wiki?curid=3405910", "title": "Vescovato di M\u00fcnster", "text": ""}
{"id": "3405912", "revid": "834", "url": "https://it.wikipedia.org/wiki?curid=3405912", "title": "Computer security", "text": ""}
{"id": "3405918", "revid": "287204", "url": "https://it.wikipedia.org/wiki?curid=3405918", "title": "Bisnipote", "text": ""}
{"id": "3405935", "revid": "339392", "url": "https://it.wikipedia.org/wiki?curid=3405935", "title": "No-fly zone in Libia nel 2011", "text": ""}
{"id": "3405939", "revid": "253269", "url": "https://it.wikipedia.org/wiki?curid=3405939", "title": "Calum Gittins", "text": "Figlio dell'attore Paul Gittins e della scrittrice e produttrice Philippa Boyens. Ha una sorella, Phoebe.\nHa fatto il suo debutto cinematografico a 16 anni interpretando Halet nel film \"Il Signore degli Anelli - Le due torri\", del 2002.\nHa successivamente recitato nel film drammatico/biografico \"Il discorso del re\"."}
{"id": "3405940", "revid": "767487", "url": "https://it.wikipedia.org/wiki?curid=3405940", "title": "Robert McFaul Campbell", "text": "Carriera.\nCon la Nazionale nordirlandese ha preso parte ai Mondiali 1982."}
{"id": "3405941", "revid": "767487", "url": "https://it.wikipedia.org/wiki?curid=3405941", "title": "Roby Milione", "text": "Biografia.\nInizia la sua carriera di cantante e bassista all'inizio dell'estate del 1959, quando decide insieme ad Aldo Salvi (1933-2009) pianista, compositore e scrittore, di dar vita al complesso rock i 5 Astor.\nNell'autunno dello stesso anno, Ladislao Sugar, titolare delle Messaggerie Musicali e della CGD, decide di avere nella propria squadra (Dorelli, Betty Curtis, ecc.) anche un cantante rock. La scelta cade sul diciottenne Roby Milione, che firma un contratto discografico triennale.\nL'incarico per il lancio musicale \u00e8 affidato al maestro Gianfranco Intra, che compone per l'occasione \"Rock Satana\", il cui testo, inusuale per l'epoca, \u00e8 redatto dal noto paroliere Enrico Gentile. Per il lato B del disco viene scelta la canzone 'country' di Ned Miller, \"Luna scura\" (\"Dark Moon\"), rielaborata come \"fast\" e con testo di Misselvia. L'orchestra diretta da Gianfranco Intra \u00e8 formata, come era d'uso all'epoca, da una quarantina di elementi (oltre al gruppo vocale I Kronos). Il solo di tromba \u00e8 affidato a Oscar Valdambrini. L'incisione avviene, nell'ottobre 1959, nello Studio di Carosone.\nIl lancio del pezzo, che vede Roby Milione come cantante solista, doveva avvenire soprattutto attraverso la partecipazione all'allora noto programma radio settimanale delle Messaggerie Musicali. Ma tutto si vanifica quando la RAI di Milano, dopo tre settimane di programmazione, decide che la canzone non pu\u00f2 pi\u00f9 essere trasmessa a causa del suo testo. Un provvedimento di censura che aveva e avrebbe colpito in quegli anni non poche canzoni.. Di fatto, la canzone non ha nulla di \"satanico\" ed \u00e8 forse il rock stesso come tale a rappresentare, agli occhi dei benpensanti, motivo di corruzione dei giovani. Nonostante queste difficolt\u00e0, il disco otterr\u00e0 un discreto successo.\nNel 1961 viene pubblicato il secondo 45 giri, con i brani \"La strada del cielo\" (cover di \"Halfway to Heaven\" di Conway Twittyn, con musica di Aaron Schroeder e Martin Kalmanoff) e \"Ma credimi\" (cover di \"Believe Me\" dei Royal Teens, con musica di Bob Conte, Mildred Austin e Joseph Villa. Il testo di \"La strada del cielo\" \u00e8 firmato Mogol, quello di \"Ma credimi\" da Umberto Bertini. Per l'incisione questa volta vengono scelti i 5 Astor (rinforzati, per l'occasione, con alcuni altri elementi), il complesso con il quale Roby Milione aveva iniziato la sua carriera.\nDopo alcune tourn\u00e9e, Roby Milione e il sassofonista lasciano il gruppo e, mentre gli Astor proseguono con Aldo Salvi e nuovi elementi, il cantante forma un nuovo gruppo con Umbertino Di Caprio, gi\u00e0 batterista de I Marcellini.\nDopo questa ulteriore breve esperienza, Roby Milione, verso la fine del 1962, lascia la CGD e abbandona la carriera musicale. Ma non terminer\u00e0 la storia di Rock Satana perch\u00e9 a distanza di oltre mezzo secolo verr\u00e0 reinterpretata dalla Rock Gang \"Positiva\" che ne far\u00e0 anche un video interessante e originale."}
{"id": "3405943", "revid": "110157", "url": "https://it.wikipedia.org/wiki?curid=3405943", "title": "Jitka Nov\u00e1\u010dkov\u00e1", "text": "La Novackova aveva gi\u00e0 esperienze da modella professionista, avendo iniziato a lavorare nel settore all'et\u00e0 di nove anni. In precedenza era stata anche semifinalista al concorso Elite Model Look Czech Republic 2009, e la testimonial dell'azienda di abbigliamento sportivo \"Nordlbanc\" nella sua campagna primavera/estate 2009, diffusa in Repubblica Ceca e Slovacchia.\nIn qualit\u00e0 di rappresentante ufficiale della Repubblica Ceca, Jitka Nov\u00e1\u010dkov\u00e1 ha partecipato al concorso di bellezza internazionale Miss Universo 2011, che si \u00e8 tenuto a S\u00e3o Paulo, in Brasile il 12 settembre 2011."}
{"id": "3405944", "revid": "287204", "url": "https://it.wikipedia.org/wiki?curid=3405944", "title": "Vittoria o morte", "text": "Vittoria o morte \u00e8 una frase usata diverse volte nel passato come motto o come grido di battaglia."}
{"id": "3405948", "revid": "1543377", "url": "https://it.wikipedia.org/wiki?curid=3405948", "title": "Claudia Schiess", "text": "Di padre ecuadoregno e madre svizzera, prima di partecipare a Miss Ecuador 2011, la Schiess era stata incaricata dall'organizzazione di Miss Ecuador di rappresentare la nazione a Miss Supranational 2010, che si era tenuto il 28 agosto 2010 a P\u0142ock in Polonia.\nIn qualit\u00e0 di rappresentante ufficiale dell'Ecuador, Claudia Schiess ha partecipato al concorso di bellezza internazionale Miss Universo 2011, che si \u00e8 tenuto a S\u00e3o Paulo, in Brasile il 12 settembre 2011."}
{"id": "3405955", "revid": "1750468", "url": "https://it.wikipedia.org/wiki?curid=3405955", "title": "A tutto ritmo", "text": "A tutto ritmo (\"Shake It Up\") \u00e8 una serie televisiva del 2010, creata da Chris Thompson, che ha debuttato negli Stati Uniti sul canale Disney Channel il 7 novembre 2010; in Italia \u00e8 in onda dal 27 maggio 2011 sul canale Disney Channel e dal 2 settembre 2013 in chiaro su Italia 1.\nLa seconda stagione negli Stati Uniti \u00e8 in onda dal 18 settembre 2011 e dal 2 dicembre 2011 in Italia. Nel giugno 2012 \u00e8 stata annunciata la terza stagione della serie, inoltre, \u00e8 stato anche annunciato uno special intitolato \"A tutto ritmo in Giappone\" che andr\u00e0 in onda negli Stati Uniti il 17 agosto 2012 e in Italia il 22 dicembre 2012. Il film \u00e8 andato in onda in Italia il 22 dicembre 2012, la terza stagione andr\u00e0 in onda l'8 febbraio 2013 sullo stesso canale. Il 25 luglio 2013, Disney Channel ha deciso di non rinnovare la serie per una quarta stagione, perci\u00f2 la serie si fermer\u00e0 all'episodio 26 della terza stagione, concludendo la serie senza un adeguato finale.\nTrama.\nLa serie si basa sulla vita di due normali adolescenti, Cece e Rocky, migliori amiche fin dall'infanzia ed entrambe con il sogno di diventare ballerine professioniste. Il loro sogno si realizza quando entrano a far parte del loro show preferito, Shake it up Chicago. Oltre a ballare le due ragazze affrontano varie avventure cacciandosi spesso nei guai accompagnate dal fratello minore di Cece, Flynn,dal fratello maggiore di Rocky, Ty, dall'amico Deuce e dagli amici-nemici Gunther e Tinka.\nColonna sonora.\nLa colonna sonora della serie, \"Shake It Up\", \u00e8 cantata dalla ex-star Disney Selena Gomez.\n\"\" \u00e8 la colonna sonora di \"A tutto ritmo\" che nella serie serve come base alle coreografie di Bella Thorne e Zendaya Coleman e tutto il cast di \"Shake It Up, Chicago!\".\n\"\" \u00e8, invece, la colonna sonora della seconda stagione di \"A tutto ritmo\", che serve come base delle coreografie di Bella Thorne e Zendaya durante la seconda stagione.\n\"\" \u00e8 la colonna sonora del film episodio di \"A tutto ritmo\".\n\"\" \u00e8 la colonna sonora della terza stagione di \"A tutto ritmo\". In America l'album uscir\u00e0 nei negozi e su amazon il 5 marzo 2013.\nEpisodi speciali.\nAh s\u00ec? Questo lo chiami ballare?\n\u00c8 il primo episodio speciale di un'ora. L'episodio \u00e8 andato in onda il 2 ottobre 2011 negli Stati Uniti e il 25-26 gennaio 2012 in Italia.\nCrossover.\nCharlie a tutto ritmo.\nNella prima stagione \u00e8 stato realizzato un crossover con la serie Buona fortuna Charlie. L'episodio \u00e8 andato in onda il 5 giugno 2011 negli Stati Uniti e il 25 novembre dello stesso anno in Italia.\nFilm televisivo.\nA tutto ritmo: In Giappone.\n\u00c8 stato annunciato un film prodotto per Disney Channel basato sulla serie, insieme al seguito del film \"Lemonade Mouth\".. Il film televisivo si intitola A tutto ritmo - In Giappone ed \u00e8 andato in onda negli Stati Uniti il 17 agosto 2012, mentre in Italia il 22 dicembre 2012.\nEpisodio finale.\nIl 10 novembre 2013 negli Stati Uniti \u00e8 andato in onda l'ultimo episodio della serie dal titolo Remember Me, in Italia \u00e8 stato trasmesso il 10 ottobre 2014. Questo \u00e8 il terzo episodio della serie che non contiene alla fine del titolo l'espressione It Up, dopo \"Up &amp; Away\" e \"Made in Japan\".\nVersione indiana.\nIn India, \u00e8 stata prodotta una versione indiana della serie, con appunto il cast indiano, interpretante gli stessi personaggi.\nControversie.\nLa sera del 23 dicembre 2011 \u00e8 stata mandata negli USA una replica dell'episodio \"Svignamocela!\" (\"Party It Up\"), dove una modella si complimentava con le due protagoniste con la frase \"Potrei mangiarvi in un solo boccone... beh, se solo mangiassi.\" (in originale \"I could just eat you up...well, if I ate\"). L'ex star di Disney Channel Demi Lovato, che ha lasciato \"Sonny tra le stelle\" nell'autunno del 2010 per consulenze su problemi personali, ha commentato l'episodio, criticando il network attraverso Twitter per l'inclusione della battuta sull'anoressia nervosa, visto che lei aveva lottato per la stessa questione, che \u00e8 stata una delle ragioni che l'ha costretta a lasciare l'azienda. L'ufficio delle pubbliche relazioni di Disney Channel ha risposto a Lovato affermando che quell'episodio e un episodio di \"So Random!\" che era oggetto di una battuta simile sarebbero stati ritirati dal ciclo delle repliche della rete e esaminati ulteriormente.\nA tutto ritmo - Dance Time.\n\"A tutto ritmo - Dance Time\" \u00e8 uno spin-off italiano dal 12 settembre 2011 al 27 ottobre 2011 in cui la giovane Sara Santostasi, protagonista di Chiamatemi Gi\u00f2 e medaglia d'argento alla settima edizione della gara di ballo Ballando con le stelle, spiega, insieme ad Arianna ed Elia Bertin, alcuni passi di danza.\nLa spiegazione dei passi serve a velocizzare la modalit\u00e0 di partecipazione a un concorso di ballo con premio l'apparizione insieme ai protagonisti dell'edizione italiana dello spettacolo di Disney Channel \"Disney Channel Show\".\nIl vincitore del concorso \u00e8 stato proclamato il 25 novembre 2011, dopo il crossover di Charlie a tutto ritmo!."}
{"id": "3405956", "revid": "767487", "url": "https://it.wikipedia.org/wiki?curid=3405956", "title": "\u0141ukasz Juszkiewicz", "text": ""}
{"id": "3405958", "revid": "1543377", "url": "https://it.wikipedia.org/wiki?curid=3405958", "title": "John Morris (giocatore di curling)", "text": "Biografia.\nMorris vinse una medaglia d'oro ai campionati mondiali di curling nel 2008 e una d'argento nel 2009. Nel febbraio del 2010 partecip\u00f2 all'et\u00e0 di 31 anni ai XXI Giochi olimpici invernali edizione disputata a Vancouver, riuscendo ad ottenere la medaglia d'oro con la squadra canadese, unitamente ai connazionali Kevin Martin, Marc Kennedy, Adam Enright e Ben Hebert. Otto anni dopo, nella competizione di doppio misto disputatasi a , conquist\u00f2 una nuova medaglia d'oro, questa volta in coppia con la connazionale Kaitlyn Lawes."}
{"id": "3405959", "revid": "767487", "url": "https://it.wikipedia.org/wiki?curid=3405959", "title": "Un uomo ritorna", "text": "Un uomo ritorna \u00e8 un film italiano del 1946 diretto da Max Neufeld.\nTrama.\nNel 1940 Sergio, il capotecnico di una centrale idroelettrica, festeggia in casa l'onomastico della madre e il prossimo matrimonio con Adele, giovane vedova con un figlio, ma l'atmosfera idilliaca viene presto offuscata dall'entrata in guerra dell'Italia; richiamato alle armi, con i gradi da tenente viene fatto prigioniero per tre anni. Alla fine del conflitto ritorna, ma trova il paese devastato, la centrale distrutta e i campi minati. In famiglia ritrova, oltre alla madre, la sorella Luciana e il fratello Carletto, tutti ospiti in casa di Adele e di suo fratello Anselmo, il quale nel frattempo ha perduto una gamba durante i bombardamenti.\nMentre cerca di scuotere gli operai e Siluritto, un anziano cercamine aiutato dal suo cane nell'inerzia in cui sono caduti, Sergio cerca di aiutarli sollecitando finanziamenti presso le autorit\u00e0 competenti nella capitale, ma arrivato l\u00ec scopre, oltre alle lungaggini burocratiche, che la sorella, mal consigliata da una sua amica, frequenta compagnie poco adatte rischiando di finire in un giro di prostituzione, e il fratello commercia sigarette di contrabbando. Adele da oltre un anno non ha pi\u00f9 notizie di Giorgio, il suo unico figlio, deportato durante una retata; ma un giorno gli abitanti del condominio scoprono il ritorno di Mario, un ex caposquadra della milizia al quale attribuiscono la causa della deportazione di Giorgio, e durante il processo, nel quale viene condannato a venti anni di reclusione, Adele viene a sapere che Giorgio \u00e8 deceduto in un campo di prigionia. Distrutta dalla rivelazione, e consolata invano da Annunziata e un'altra sua amica, la donna prende dal cassetto una pistola decisa a farsi giustizia da sola cercando di uccidere Simonetta, la moglie del condannato, ma una volta entrata in casa scopre che lei ha avuto due figli, di cui uno appena nato, e decide di recedere dal proposito.\nUn anno pi\u00f9 tardi ritroviamo l'intera famiglia riunita in casa, con Luciana e Carletto che hanno abbandonato le cattive frequentazioni; la centrale idroelettrica \u00e8 ritornata a funzionare, i campi sono stati sminati anche se ci\u00f2 \u00e8 costato il sacrificio di Siluritto, che ha perso la vita nel ritrovamento di una mina, e l'intero paese ha nuovamente la luce elettrica. La felicit\u00e0 di un tempo \u00e8 perduta per sempre, ma Adele potr\u00e0 contare sulla vicinanza di Sergio per ritrovare la serenit\u00e0.\nDistribuzione.\nIl film ottenne il visto di censura n. 598 del 27 aprile del 1946 (con tagli e modifiche in sei scene) ma ebbe scarsa fortuna (l'incasso fu di 48.000.000 di lire) e spar\u00ec quasi subito dalla circolazione, nonostante fosse stato proiettato anche in Francia, con il titolo \"Un homme revient\", e negli Stati Uniti nel dicembre del 1947 con il titolo \"Revenge\".\nDa segnalare che tutte le filmografie consultate riportano Olinto Cristina nel ruolo del commissario, ma alla visione del film \u00e8 chiaramente riconoscibile Cesare Polacco.\nRitrovamento.\nConsiderato perduto per diversi decenni, una copia integrale francese del film in 35\u00a0mm venne ritrovata a Parigi da Giancarlo Mancini, insieme a una copia col doppiaggio italiano in 16\u00a0mm con i tagli di censura, che nell'edizione in DVD pubblicata nell'aprile del 2008 dalla Ripley's Home Video sono stati ripristinati.\nIl film venne inoltre presentato alla 65\u00aa Mostra internazionale d'arte cinematografica di Venezia nella retrospettiva \"Questi fantasmi. Il cinema italiano ritrovato (1946-1975)\".\nIl 25 aprile del 2020 la Ripley's Film (detentrice dei diritti) rese disponibile la visione gratuita della pellicola per un solo giorno su YouTube."}
{"id": "3405962", "revid": "1543377", "url": "https://it.wikipedia.org/wiki?curid=3405962", "title": "Chiesa cattolica a Samoa", "text": "La Chiesa cattolica a Samoa \u00e8 parte della Chiesa cattolica in comunione con il vescovo di Roma, il papa.\nDemografia.\nLo stato insulare di Samoa ha una superficie di 2.944\u00a0km\u00b2 e una popolazione di circa 189.000 abitanti (2010).\nGran parte della popolazione professa culti cristiani, quasi tutti di derivazione protestante: il culto maggioritario \u00e8 quello congregazionista, praticato da circa il 35% della popolazione; a seguire il cattolicesimo, con il 19,6% di praticanti; sopra il 10% di seguito figurano anche metodisti e mormoni.\nStoria.\nLa presenza cattolica nell'arcipelago di Samoa inizia nel 1845 quando arrivarono nell'arcipelago i primi missionari Maristi, i sacerdoti Roudaire e Violette e il fratello laico Jacques. La prima chiesa fu costruita a Mulinu'u, un piccolo villaggio dell'isola di Upolu. Nel 1848 essi pubblicarono la prima versione del Nuovo Testamento in lingua samoana, seguita dall'Antico Testamento nel 1855. Pochi anni dopo l'arrivo dei missionari, il 20 agosto 1850 fu eretto il vicariato apostolico delle Isole dei Navigatori o Samoa, affidato al vescovo Guillaume Douarre che non giunse mai nelle Samoa. Pi\u00f9 di un secolo dopo il vicariato apostolico fu elevato al rango di diocesi, col nome di diocesi di Apia: essa comprendeva in origine Samoa, le Samoa americane e Tokelau. In seguito furono erette tre circoscrizioni ecclesiastiche indipendenti: l'arcidiocesi di Samoa-Apia, la diocesi di Samoa-Pago Pago (1982) e la missione sui iuris di Tokelau (1992). Nel 1968 fu consacrato il primo vescovo samoano, Pio Taofinu'u, divenuto in seguito cardinale.\nL'episcopato samoano fa parte della Conferenza Episcopale del Pacifico.\nNunziatura apostolica.\nSanta Sede e Repubblica di Samoa hanno stabilito relazioni diplomatiche il 10 giugno 1994: \u00e8 stata, cos\u00ec, costituita la nunziatura apostolica, separandola dalla delegazione apostolica nell'Oceano Pacifico, della quale continuano a far parte le Samoa americane. Sede del nunzio \u00e8 la citt\u00e0 di Wellington, capitale della Nuova Zelanda. "}
{"id": "3405965", "revid": "267975", "url": "https://it.wikipedia.org/wiki?curid=3405965", "title": "Chiesa cattolica in Isole Figi", "text": ""}
{"id": "3405966", "revid": "267975", "url": "https://it.wikipedia.org/wiki?curid=3405966", "title": "Chiesa cattolica in Isole Marshall", "text": ""}
{"id": "3405968", "revid": "86599", "url": "https://it.wikipedia.org/wiki?curid=3405968", "title": "C/2002 O4 Hoenig", "text": "La cometa C/2002 O4 (Hoenig) \u00e8 una cometa non periodica che \u00e8 stata scoperta da Sebastian Florian H\u00f6nig, allora astrofilo, oggi astronomo: la cometa \u00e8 stata scoperta visualmente usando un telescopio senza riprendere immagini."}
{"id": "3405970", "revid": "2820", "url": "https://it.wikipedia.org/wiki?curid=3405970", "title": "Passo dello Zwischbergen", "text": "Il passo dello Zwischbergen (3.268 - in tedesco \"Zwischbergenpass\") \u00e8 un valico delle Alpi Pennine nel Canton Vallese, a pochi chilometri dalla provincia piemontese del VCO. \nDescrizione.\nIl passo collega Saas-Almagell con Zwischbergen. Separa il pizzo d'Andolla e tutta la catena dell'Andolla (a sud) dal Weissmies e tutta la catena del Weissmies (a nord). La valle che scende verso Zwischbergen prende il nome di Zwischbergental."}
{"id": "3405981", "revid": "94647", "url": "https://it.wikipedia.org/wiki?curid=3405981", "title": "Forma verbale", "text": ""}
{"id": "3405982", "revid": "889336", "url": "https://it.wikipedia.org/wiki?curid=3405982", "title": "Andrej Martin", "text": "I suoi migliori ranking ATP sono stati il 93\u00ba in singolare, raggiunto nel febbraio 2020, e il 69\u00ba in doppio del luglio 2016. Ha debuttato nella squadra slovacca di Coppa Davis nel 2013 e ha rappresentato il suo paese ai Giochi olimpici di Rio de Janeiro del 2016.\nVanta diversi titoli conquistati nei circuiti Challenger e ITF sia in singolare che in doppio. Il suo miglior risultato in un torneo ATP \u00e8 stata la finale raggiunta nel luglio 2016 al Croatia Open Umag di Umago, persa contro Fabio Fognini. Tra gli juniores ha raggiunto l'ottava posizione del ranking ITF il 1\u00ba gennaio 2007. In coppia con il connazionale Martin Kli\u017ean ha raggiunto la finale del torneo di doppio juniores a Wimbledon 2006."}
{"id": "3405984", "revid": "124840627", "url": "https://it.wikipedia.org/wiki?curid=3405984", "title": "Episodi di A tutto ritmo (prima stagione)", "text": "La prima stagione della serie televisiva A tutto ritmo \u00e8 stata trasmessa in prima visione assoluta negli Stati Uniti dal canale pay Disney Channel dal 7 novembre 2010 al 21 agosto 2011.\nIn Italia la stagione \u00e8 stata trasmessa in prima visione dal canale pay Disney Channel dal 27 maggio al 7 ottobre 2011.\nDal 2 al 13 settembre 2013 la stagione \u00e8 stata trasmessa in chiaro per la prima volta su Italia 1 e dal 18 giugno 2014 su Rai Gulp.\nSi comincia!\nTrama.\nCeCe e Rocky sono due migliori amiche per sempre che hanno in comune la passione per il ballo. Per guadagnarsi i soldi per il cellulare si esibiscono alla stazione ma guadagnano solamente 10 centesimi (per poi rubati). Un giorno a scuola, il loro amico Deuce Martinez gli d\u00e0 un volantino per fare un provino per diventare ballerine di Shake It Up, Chicago!, il loro programma preferito. Rocky all'inizio ha paura quindi CeCe la spinge sul palco ed appena \u00e8 l\u00ec sopra il panico l'abbandona e comincia a ballare benissimo e viene accettata, ma CeCe in panico non muove un dito e viene scartata. Rocky non vuole fare lo show senza di lei e cos\u00ec si lega a CeCe con delle manette della madre di CeCe e la fa ballare insieme a lei allo show. Il conduttore nota il talento di entrambe e le inserisce nello show!\nUn mostro di polpetta!\nIn questo episodio si rivela i veri nomi di CeCe e Rocky: \"Cecelia e Raquel\".\nTrama.\nCeCe e Rocky finalmente hanno accumulato un bel po' di soldi e decidono di aprire il loro primo conto in banca dove ricevono le loro carte di credito che usano per comprare vestiti e borse al centro commerciale. Per scusarsi con Deuce e Ty per non avergli comprato niente li invitano al loro ristorante preferito: l'olive pit in cui scoprono successivamente che le loro carte di credito sono state bloccate e non possono pagare il conto. Per non deluderli Rocky ordina il piatto \"attacco di cuore\" che deve finire entro un'ora per avere cos\u00ec tutti i pasti gratis. Chiarita la questione con Deuce Cece e Ty l'aiutano a finire il piatto e cos\u00ec poter pagare il conto.\nAlla fine allo show non riescono a ballare perch\u00e9 sono troppo piene. Allo show sono ospiti un gruppo che balla il pop e, per ringraziare il balletto che hanno fatto, il presentatore offre la cena ai ballerini: ma il problema \u00e8 che il cibo viene proprio dal ristorante da cui Rocky e Cece avevano mangiato \"Attacco di cuore\". Cece e Rocky scapparono vomitando e non volevano vedere pi\u00f9 \"Attacchi di cuore\" o cose del genere!\nTutti svegli!\nTrama.\nA Shake it up viene organizzata una maratona di danza con il fine di donare 5000 dollari all'associazione dei vincitori della competizione. Cece e Rocky scelgono una casa di riposo con una donna anziana che non sopporta Rocky e lei vuole fare di tutto perch\u00e9 gli piaccia come balla e come ballerina. In tanto a casa Flynn beve delle bibite le bang pow zoom che lo agitano che per\u00f2 servivano a Cece e Rocky per vincere la competizione. Prima della maratona Deuce chiede alle due amiche di indossare dei vestiti della cugina per fare pubblicit\u00e0. Durante la competizione Deuce sfida Ty donando cinque dollari per la causa di Cece e Rocky cos\u00ec Ty ne dona venti ma scopre che deve donarli ogni ora fino a quando Rocky e Cece non si sarebbero stancate di ballare e si fossero arrese corre in studio con Flynn per fare addormentare Cece e Rocky, intanto Flynn beve nuovamente la bevanda energetica e si agita nuovamente. Alla fine vincono Rocky e Cece ma appena lo sanno si addormentano. Intanto Flynn entra e comincia a ballare, d\u00e0 un calcio a Tinka e alla fine si addormenta anche lui.\nDiamo i numeri!\nTrama.\nLa madre di CeCe la rimprovera per aver ricevuto un'insufficienza in algebra e le dice che se non prende un voto pi\u00f9 alto sar\u00e0 fuori dallo show. Deuce allora le cerca un tutor che si rivela poi essere un bambino molto intelligente di nome Henry. Henry fa amicizia con Flynn diventando suo amico. Rocky dice a CeCe di poterle fare lei da tutor allora Henry rivela che in realt\u00e0 CeCe \u00e8 dislessica e sar\u00e0 difficile aiutarla. A quel punto CeCe corre via e Rocky la insegue e alla fine chiariscono. Intanto Gunther paga Ty per uscire con Tinka e capisce che in fondo Tinka non \u00e8 cos\u00ec strana come pensava.\nLezione di karate!\nTrama.\nCeCe e Rocky credono di trascorrere troppo tempo insieme come Gunther e Tinka e cos\u00ec CeCe decide di rimanere lontana da Rocky per un po'. Mentre CeCe cerca disperatamente di trovare nuovi amici, contattando anche la nonna, ma senza successo, Rocky ha gi\u00e0 tante nuove amiche. Cos\u00ec, avendo saputo che Rocky frequenta un corso di karate, la raggiunge e si rendono conto di dover tornare a trascorrere il loro tempo insieme. Nel frattempo Flynn iscrive il suo nuovo amico Henry al corso di karate per riuscire finalmente a sconfiggere una ragazza dopo che una bulla lo aveva messo a tappeto.\nNon ho l'et\u00e0.\nTrama.\nCeCe e Rocky, per il nuovo episodio di Shake It Up, Chicago!, vengono scelte dalla manager di Justin Starr. Arrivate all'appartamento di Justin le ragazze cominciano a fare le prove del balletto, ma Rocky incomincia ad comportarsi da fanatica. Quando le ragazze decidono di andarsene, Rocky rimane per fare una foto con il cappello di Justin, ma CeCe inquadra Justin e la sua manager baciarsi. Le ragazze stupite decidono di mandare la foto alla madre di CeCe ricevendo dei consigli, ma per sbaglio CeCe nvia la foto a tutti i ragazzi della scuola. Le ragazze, sentendosi in colpa, decidono di chiedere scusa a Justin, ma lo viene a sapere dal telegiornale. Anzich\u00e9 essere sconvolto il ragazzo \u00e8 felice perch\u00e9 cos\u00ec pu\u00f2 non fingere di mentire: rivela alle ragazze che in realt\u00e0 lui non ha 16 anni ma bens\u00ec 24 e che la manager non \u00e8 altro che la moglie. Nel frattempo, Ty cerca di aiutare Gunther a diventare alla moda per far colpo su Danielle (una cheerleader) rifiutando per\u00f2 Tinka. Cos\u00ec Gunther, sentendosi in colpa per la sorella, lascia Danielle per restare con Tinka.\nSvignamocela!\nTrama.\nCeCe e Rocky, dopo essersi esibite allo show, vengono invitate da Gary ad una festa per vip ma, poich\u00e9 le loro madri non glielo permettono, decidono di far finta di dormire tutte e due a casa di Cece e, dopo aver affidato Flynn a Ty e Deuce all'insaputa della madre, escono di casa e vanno alla festa. Tuttavia l\u00ec scoprono di essere state invitate come cameriere e si mettono nei guai perch\u00e9 viene scattata loro una foto da un giornalista che la pubblicher\u00e0 in modo che tutta Chicago, comprese le madri di CeCe e Rocky, le vedranno. La madre di CeCe torna a casa prima e scopre l'accaduto, cos\u00ec va alla festa e recupera le ragazze mettendole in imbarazzo davanti ai liceali ai quali si erano presentate come liceali anche loro. E per punizione Rocky, Cece, Ty, Deuce e anche Gary Wilde sono costretti a pulire tutta la casa.\nQuestione di carisma.\nTrama.\nCeCe e Rocky sono stanche di fare solo le comparse a Shake It Up, Chicago! e di non avere dei camerini, quindi lo dicono a Gary, ma lui non le accontenta al contrario di Ghunter e Tinka che fanno i \"leccapiedi\" a Gary. Intanto Deuce sta girando un video negli studi di Shake it Up Chicago e involontariamente sente che Gary vuole cacciare le ultime due arrivate dallo Show, cos\u00ec lo dice a Rocky e CeCe, che si spaventano sapendo che le ultime due arrivate sono loro. Per non essere cacciate provano a far capire a Gary che possono essere contente di quello che hanno e che sono brave ballerine, ma non basta e allora decidono di fare il loro ultimo show allo studio come vogliono loro. Ma alla fine della puntata si scopre che c'\u00e8 stato solo un malinteso, e che Gary voleva cacciare gli ultimi due arrivati che consegnavano cibo e bevande, cos\u00ec Rocky e CeCe spiegano tutto a Gary e restano nello Show.\nA ciascuno... il suo ruolo!\nTrama.\nRocky, stanca di essere considerata una \"Perfettina\" dai suoi compagni, inizia ad assumere comportamenti da ribelle e a frequentare i \"bulletti\" della scuola, allontanandosi sempre di pi\u00f9 da CeCe. Cos\u00ec, Rocky e i suoi nuovi amici decidono di rivestire di pluriball l'ufficio della vicepreside, ma grazie a CeCe la ragazza si render\u00e0 conto che potrebbe venire sospesa, rovinando il suo \"Record di Presenze\" che mantiene dalle elementari. Alla fine non viene sospesa, ma nel frattempo torna la dolce Rocky di sempre.\nAgenzia matrimoniale.\nTrama.\nDeuce viene lasciato da Savannah, la sua ragazza, allora Cece e Rocky decidono di aprire questa agenzia matrimoniale per poter trovare una nuova ragazza per Deuce. La ragazza perfetta \u00e8 Dina, una ragazza molto carina e molto simile caratterialmente a Deuce. Ma pi\u00f9 tardi si scopre che Deuce \u00e8 tornato con Savannah. Ma Savannah lo sta solo usando, perch\u00e9 adora i soldi e non pu\u00f2 rinunciare a Deuce che potrebbe vincere molti soldi in un gioco. Rocky e Cece per\u00f2 travestono Ty e lo convincono a fingersi un miliardario in modo da poter far scoprire Savannah e il piano funziona. Alla fine Deuce si mette con Dina\nCandy contro Rocky.\nTrama.\nRocky \u00e8 stanca di essere sempre seconda ad una ragazza che l'intera scuola odia: Candy Cho. Quindi appena scopre che Candy partecipa ad una gara di ballo organizzata dalla scuola si iscrive anche lei insieme a CeCe e Ty per batterla. A fine sfida Rocky non riesce a vincere perch\u00e9 Candy fa un discorso che convince la giuria a far vincere tutti, insicura della sua vittoria e Rocky scopre che il nome sulla busta dei vincitori era quello di Candy.\nNon scaldiamoci!\nCeCe, Rocky, Flynn e Ty vogliono organizzare una gita attraverso gli Stati Uniti e a prima vista le madri acconsentono. Ma intanto la caldaia dell'appartamento di Rocky si rompe, allora CeCe la invita insieme a tutta la sua famiglia a stare a casa sua. Quando la madre di Rocky arriva nell'appartamento della famiglia di CeCe, inizia a litigare con Georgia e alla fine se ne vanno e il viaggio viene annullato. Il giorno dopo CeCe e Rocky litigano per quello che \u00e8 accaduto tra le loro madri. Quando Flynn viene a sapere che il viaggio \u00e8 stato annullato si arrabbia, ma dopo un lungo discorso riesce a convincere la madre a fare il viaggio, e CeCe e Rocky fanno pace.\nIl concorso.\nTrama.\nCeCe e Rocky devono insegnare a delle bambine come vincere un concorso di bellezza, ma le bambine sono delle piccole e antipatiche dive, tranne una: Ilean, che ha pi\u00f9 un carattere da maschiaccio. Rocky e CeCe decidono di insegnare ad Ilean come vincere, visto che \u00e8 l'unica non antipatica rispetto a tutte le altre. Alla fine la vincitrice \u00e8 proprio Ilean, ma anche lei si trasforma e diventa una bambina smorfiosa e vanitosa!\nI consigli di CeCe.\nTrama.\nCece e Rocky danno consigli sul web, ma sono consigli stupidi, quindi ricevono molte lettere di insulti. Tra quelle lettere ne arrivano 2 che sembrano essere mandate da Gunther e Tinka. Infatti dalle lettere sembrerebbe che Gunther voglia tornare al suo paese e che Tinka ne soffra. Intanto si avvicina il ballo della scuola e CeCe vuole un accompagnatore, quindi lo chiede a Gunther per non farlo tornare a casa. Questi considera CeCe la sua fidanzata, ma la ragazza si vergogna ad uscire con lui, che le fabbrica anche un abito per il ballo. Alla fine si scopre che le lettere erano state mandate dai cugini di Gunther e Tinka (anche loro gemelli) e che si era trattato tutto di un enorme malinteso. In seguito Gunther scopre che era stata CeCe a dare degli stupidi consigli a suo cugino e la lascia. Nel frattempo Ty, Deuce e Flynn cercano di imitare Cece e Rocky dando consigli, per\u00f2, agli zombie.\nAmiche per sempre.\nTrama.\nCeCe e Rocky hanno la possibilit\u00e0 di ballare con Ronnie e Angie, due degli originali ballerini di Shake It Up, Chicago!. Ma quando vedono che Ronnie e Angie non sono pi\u00f9 amiche, Cece e Rocky hanno paura che si possano sentire nello stesso modo per tutta la loro vita. Nel frattempo, Deuce uccide accidentalmente il pesce rosso di Flynn e, quindi, i ragazzi decidono di organizzare un funerale adeguato per i pesci.\nSudiamocela.\nTrama.\nCeCe finge un infortunio alla gamba al fine di evitare di partecipare alla lezione di ginnastica. Intanto Rocky mente dicendo che lei ha gi\u00e0 rimosso l'appendice per evitare il laser tag con i \"secchioni\". Quando le ragazze vengono scoperte su Shake It Up, Chicago!, l'insegnante di ginnastica di CeCe racconta alla ragazza che dovr\u00e0 frequentare la scuola estiva, e Rocky non viene accettata dal gruppo sociale dei \"secchioni\". Tuttavia, quando la madre di CeCe tiene una conferenza privata con l'allenatore e CeCe, entrambi esprimono interesse per l'altro e cominciano ad uscire. CeCe prende questo come il segno che non dovr\u00e0 partecipare alle lezioni di ginnastica, ma sua madre e il suo insegnante finiranno per rompere troppo presto, e lei \u00e8 costretta a frequentare le lezioni di ginnastica per essere provata fisicamente. Nel frattempo, Flynn, Deuce, e Ty dovranno prendersi cura del cane di un vicino, ma il cane si rivela difficile da accudire.\nNota: In questo episodio, Cece cita la serie TV di \"Disney Channel\", I maghi di Waverly; questo significa che le due serie non appartengono allo stesso universo, e quindi non si sarebbe mai potuto realizzare un crossover.\nVatalihootsit Day.\nTrama.\nGunther e Tinka vogliono che CeCe e Rocky vadano a visitare la loro casa e celebrare la Giornata Vatalihoosit con loro. Le cose non vanno molto bene con i genitori quindi le ragazze chiedono aiuto a Ty e a Flynn. Quando il Vatalihoosit finisce, CeCe e Rocky vogliono rimanere, ma Gunther e Tinka li cacciano fuori. Nel frattempo, Ty ha un'audizione per il commercio di un succo e non si sente soddisfatto del suo risultato. Invece a Flynn viene offerta la possibilit\u00e0 di fare uno spot pubblicitario, e anche a lui non piace molto il suo risultato. Inizialmente Flynn si vanta di aver ricevuto la parte per lo spot ma si ritrova a pubblicizzare gli \"Actions Pants\", pantaloni con pannolino incorporato!\nRocky Top Model.\nTrama.\nRocky e Cece hanno la possibilit\u00e0 di fare carriera come modelle, ma l'unica persona che viene scelta \u00e8 Rocky. Cos\u00ec lei ha la possibilit\u00e0 di essere una modella per la rivista Glam, ma \u00e8 a New York. Rocky \u00e8 titubante, non sa se andare, ma tutti i suoi amici la incoraggiano ad andare dicendo che \u00e8 una grande occasione per lei. Rocky, per\u00f2, decide di non andare poich\u00e9 capisce l'attenzione che le rivolgono i suoi amici. Nel frattempo, Deuce, Flynn, e Ty hanno a che fare con dei lavoretti per Mrs. Locassio perch\u00e9 Deuce e Ty hanno rotto la console per i video-giochi di Flynn e devono guadagnare i soldi per ricomprargliene una nuova.\nTwisteggiamo.\nTrama.\nLa signora Garcia vuole fare una grande festa per il compleanno della figlia, ma Dina vuole una semplice e piccola festa, cos\u00ec CeCe e Rocky decidono di organizzare loro la festa di Dina. Tuttavia, organizzano una festa che non piace a Dina, e devono risolvere il problema. Nel frattempo, Flynn ottiene un nuovo robot che distrugge le cose con gli occhi laser, e, quindi, chiede aiuto al suo amico Henry. Deuce cerca di impressionare la signora Garcia, imparando a ballare da Ty. Ma al posto di ballare la parte del maschio nel famoso Tango interpreta la parte della donna facendo brutta figura davanti alla signora Garcia.\nDivertirsi in estate.\nTrama.\n\u00c8 finito l'anno scolastico e CeCe, Rocky, Deuce, Ty, Flynn e la madre di Cece vanno in vacanza al lago. Arrivati l\u00e0, i ragazzi rimangono delusi dal fatto che l\u00ec non esistono forme di tecnologia e i cellulari non hanno campo e come se non bastasse, scoprono che Gunther e Tinka hanno affittato la casa dietro a fianco alla loro. La sera, i sei ragazzi decidono di giocare a \"Obbligo o Verit\u00e0\". Rocky viene convinta dagli altri a scegliere \"Obbligo\" e CeCe la sfida a tuffarsi in acqua. Rocky si tuffa e si diverte, ma quando esce dal lago, correndo dagli altri, calpesta una bottiglia di vetro rotta. In ospedale, Cece, Deuce e Ty sono in pensiero per Rocky e, quando scoprono che Rocky dovr\u00e0 subire un intervento, CeCe si agita e chiede aiuto a Dio. Dopo l'operazione, CeCe corre da Rocky, cade e cos\u00ec dovr\u00e0 stare insieme a Rocky con la gamba infasciata. Nel frattempo, Flynn ha paura del mostro che c'\u00e8 nel lago e Gunther e Tinka lo traumatizzano con dei pupazzetti.\nNota: L'episodio \u00e8 andato in Prima TV, su Disney Channel il 25 settembre 2011.\nRimettiamoci.\nTrama.\nCeCe e Rocky hanno finalmente l'opportunit\u00e0 di fare il loro primo numero da soliste. Gary per\u00f2 si ammala e per non dover rinunciare alla loro esibizione, prendono il suo posto ma finiscono solo per far andare via gli Highlighters, gli ospiti del programma. Per rimediare al danno, li sostituiscono con un gruppo di bambini ballerini. Prima del numero da soliste per\u00f2, ad entrambe sale la febbre alta; cos\u00ec mentre loro sono a letto, alle prese con febbre, brividi, medicine e termometri, vengono sostituite da Tinka."}
{"id": "3405985", "revid": "1272592", "url": "https://it.wikipedia.org/wiki?curid=3405985", "title": "Fitili", "text": "F\u00ectili \u00e8 l'unica frazione di Parghelia in provincia di Vibo Valentia.\nFitili \u00e8 situata in una localit\u00e0 semi-collinare, a 250 metri sopra il livello del mare, e dista 1,6 chilometri da Parghelia, di cui \u00e8 l'unica frazione.\nI suoi abitanti sono 111.\nStoria.\nLa localit\u00e0 risulta insediata fin dai tempi antichi, grazie alla presenza di numerose miniere di quarzo e feldspato, in passato utilizzato ed esportato anche all'estero per la produzione di vetri, terraglie, smalti e faenze.\nNel 1634 venne istituita la parrocchia di San Girolamo in Fitoli. Nel 1796 la parrocchia acquis\u00ec una miniera, poi riscattata con reddito del debito pubblico, che concedeva al parroco una cospicua entrata annuale.\nIl paese venne raso al suolo dal terremoto della Calabria del 1905, che caus\u00f2 a Fitili 9 vittime. La chiesa di San Girolamo venne ricostruita solo nel 1986."}
{"id": "3405999", "revid": "1543377", "url": "https://it.wikipedia.org/wiki?curid=3405999", "title": "Giovanni Acerbi (cacciatorpediniere)", "text": "Il Giovanni Acerbi \u00e8 stato un cacciatorpediniere (e successivamente una torpediniera) della Regia Marina.\nStoria.\nLa prima guerra mondiale.\n1917.\nCostruito tra il febbraio 1916 e il febbraio 1917, l'\"Acerbi\" apparteneva alla classe Giuseppe Sirtori e venne dedicato al patriota Giovanni Acerbi.\nNella notte tra il 14 ed il 15 maggio 1917 il Canale d'Otranto fu oggetto di un duplice attacco austroungarico volto sia a distruggere i \"drifters\", pescherecci armati che pattugliavano lo sbarramento antisommergibile del Canale d'Otranto (ne furono affondati 14 dalle 4:20 alle 5:47 a opera degli esploratori austro-ungarici \"Saida\", \"Helgoland\" e \"Novara\"), sia, come azione diversiva, a distruggere un convoglio italiano diretto in Albania (nello scontro, protrattosi dalle 3:06 alle 3:45, i cacciatorpediniere austroungarici e avevano affondato il piroscafo \"Carroccio\" ed il cacciatorpediniere \"Borea\", unica unit\u00e0 di scorta, e danneggiato i piroscafi \"Verit\u00e0\", gravemente, e \"Bersagliere\", pi\u00f9 lievemente): alle 4:50 del 15 maggio, in seguito a notizie di tali attacchi (giunte 40 minuti prima), uscirono in mare i cacciatorpediniere \"Rosolino Pilo\" e \"Antonio Mosto\" e l'incrociatore leggero inglese \"Bristol\", che fecero rotta per nordest onde intercettare la formazione navale nemica. Alle 5:36 part\u00ec anche l'\"Acerbi\" (che alle 3:30 era con le caldaie accese e pronto a partire entro mezz'ora), al comando del capitano di corvetta Vannutelli, facente parte di una formazione che comprendeva l'incrociatore britannico \"Dartmouth\" (nave di bandiera del contrammiraglio italiano Alfredo Acton) ed il cacciatorpediniere \"Simone Schiaffino\", cui si aggreg\u00f2 alle 7:40 anche l'esploratore \"Aquila\". Le due formazioni (\"Bristol\", \"Pilo\" e \"Mosto\" e \"Dartmouth\", \"Aquila\", \"Acerbi\" e \"Schiaffino\") si unirono tra le 6:56 e le 7:12 (non potendo per\u00f2 superare i 24 nodi a causa del \"Bristol\", che necessitava di lavori e non poteva raggiungere la piena velocit\u00e0), ed alle 7:45 avvistarono, con rotta 035\u00ba e velocit\u00e0 di 24 nodi, fumi a poppa dritta, che si rivelarono poi essere lo \"Csepel\" ed il \"Balaton\" di ritorno dall'attacco al convoglio. Alle 8:10 (l'ordine fu dato, a seconda delle fonti, alle 7:50 o alle 8:00) i cacciatorpediniere e l'\"Aquila\" furono mandati contro le unit\u00e0 avversarie, mentre le navi maggiori manovravano per tagliare loro la via di fuga verso Cattaro. L'\"Aquila\" procedeva al centro ed in testa alla formazione, alla velocit\u00e0 di 35-36 nodi, con \"Mosto\" e \"Schiaffino\" sulla dritta ed \"Acerbi\" e \"Pilo\" sulla sinistra.\nAlle 8:15 le formazioni avversarie aprirono il fuoco dalla distanza di 11.400 metri: il \"Balaton\" venne raggiunto immediatamente da dei colpi, ma l'\"Aquila\" venne immobilizzato, dopo di che i due cacciatorpediniere nemici si portarono sottocosta, ottenendo cos\u00ec la protezione delle batterie costiere e distanziando gli inseguitori. Alle 8:45 sopraggiunsero tuttavia sul luogo dello scontro, provenienti da sudovest, \"Saida\", \"Helgoland\" e \"Novara\", che diressero verso l'area dove si trovava il danneggiato \"Aquila\", pertanto, verso le 9:05, il \"Dartmouth\", il \"Bristol\", l'\"Acerbi\" ed il \"Mosto\" (questi ultimi due unitisi ai due incrociatori britannici portantosi a poppavia del \"Bristol\") si posero tra la nave immobilizzata e quelle avversarie, aprendo il fuoco alle 9:30, da 8500 metri. Le tre navi austriache ripiegarono verso nordovest e la formazione anglo-italiana si pose al suo inseguimento, a distanze comprese tra 4500 e 10.000 metri, continuando a sparare: in testa alla linea alleata procedeva il \"Dartmouth\", seguito nell'ordine dal \"Bristol\", che tuttavia stava restando indietro, dall'\"Acerbi\" e dal \"Mosto\". L'\"Acerbi\" apr\u00ec il fuoco da 9500 metri, dopo di che, agendo su iniziativa del comandante, oltrepass\u00f2 il \"Bristol\" e si port\u00f2 dietro al \"Dartmouth\". A causa della lentezza del \"Bristol\", la distanza tra le due formazioni and\u00f2 crescendo, dai 6000 metri delle 9:45 ai 7400 delle 10, agli 8800 delle 10:20 ed ai 9800 delle 10:24, ed il peso del combattimento ricadde quasi unicamente sul \"Dartmouth\" e sull'\"Acerbi\", unico cacciatorpediniere in posizione adatta per sparare. Nello scontro rimasero danneggiate tutte le navi maggiori: il \"Bristol\" fu colpito tre volte, il \"Dartmouth\" quattro, il \"Saida\" una volta, l'\"Helgoland\" tre ed il \"Novara\" undici. Il \"Dartmouth\", giunto vicino al \"Saida\", segnal\u00f2 alle altre unit\u00e0 di seguirlo, ma l'\"Acerbi\", avendo verosimilmente notato solo la prima bandiera del segnale (forse a causa del fumo che copriva le altre), che da sola significava \u00ab\"attaccare la formazione nemica\"\u00bb, si port\u00f2 a 9500 metri dai tre esploratori austroungarici (il \"Novara\" era immobilizzato e ci si preparava a rimorchiarlo) ed apr\u00ec il fuoco alle 11:15, continuando a sparare con un ritmo molto intenso ad 8000-9000 metri e serrando le distanze sino a 7300 metri. La situazione sarebbe stata favorevole per attaccare se l'\"Acerbi\" fosse stato coperto dagli incrociatori britannici, ma tale supporto non vi fu, pertanto il cacciatorpediniere si ritrov\u00f2 da solo sotto il tiro delle artiglierie di \"Saida\", \"Helgoland\" e \"Novara\", e, a causa del fuoco nemico, non pot\u00e9 avvicinarsi a sufficienza per poter lanciare i siluri. Successivamente uno dei cannoni dell'\"Acerbi\" s'incepp\u00f2, pertanto la nave dovette ritirarsi a 10.000-11.000 metri per risolvere il problema; mentre tale opera era in corso, la nave fu sottoposta ad un attacco aereo, ed alle 11:36 venne captato via radio l'ordine del \"Dartmouth\" alle altre navi di riunirsi, pertanto l'\"Acerbi\" ritorn\u00f2 insieme al resto della formazione, rinunciando all'attacco e riferendo al \"Dartmouth\" che uno degli esploratori nemici (il \"Novara\") era immobilizzato. La formazione anglo-italiana dovette infatti interrompere l'azione ed allontanarsi alle 12:05, dato che, giunti nei pressi della base austroungarica di Cattaro, ne erano usciti in rinforzo agli esploratori nemici anche l'incrociatore corazzato \"Sankt Georg\" ed i cacciatorpediniere e \"Warasdinier\". Durante la navigazione di rientro, alle 13:35, il sommergibile austroungarico \"U 89\" (che in realt\u00e0 era il tedesco \"UC 25\" camuffato) attacc\u00f2 la formazione (composta dal \"Dartmouth\", dall'\"Acerbi\", dai cacciatorpediniere italiani \"Impavido\", \"Indomito\" ed \"Insidioso\" e dai cacciatorpediniere francesi \"Faulx\" e \"Casque\", questi ultimi aggiuntisi alle 13), che procedeva a 20-25 nodi, colpendo il \"Dartmouth\" con un siluro a sinistra, all'altezza della plancia: abbandonato dall'equipaggio alle 14:30, l'incrociatore pot\u00e9 comunque essere rimorchiato a Brindisi, arrivandovi alle tre di notte.\nNella notte tra il 13 ed il 14 agosto 1917 la nave lasci\u00f2 Venezia unitamente alle altre unit\u00e0 della propria squadriglia (i gemelli \"Vincenzo Giordano Orsini\", \"Giuseppe Sirtori\", \"Francesco Stocco\") e ad altri sei cacciatorpediniere (\"Animoso\", \"Ardente\", \"Audace\" e \"Giuseppe Cesare Abba\", che formavano una squadriglia, nonch\u00e9 \"Carabiniere\" e \"Pontiere\", che formavano una sezione) per scontrarsi con un gruppo di navi nemiche, ovvero i cacciatorpediniere \"Streiter\", \"Reka\", \"Velebit\", \"Scharfschutze\" e \"Dinara\" e 6 torpediniere, che avevano appoggiato un'incursione aerea contro la piazzaforte veneta (nell'attacco, portato da 32 velivoli, era stato colpito l'ospedale di San Giovanni e Paolo e vi erano stati 14 morti e circa 30 feriti). Solo l\u2019\"Orsini\" riusc\u00ec ad avere un breve e fugace contatto con le navi austriache, che dovette tuttavia interrompere in quanto rischiava di essere mandato contro i campi minati avversari: persa di vista, la formazione austroungarica pot\u00e9 allontanarsi senza problemi.\nIl 29 settembre dello stesso anno la nave usc\u00ec in mare assieme al resto della squadriglia \u00abOrsini\u00bb (\"Abba\", \"Stocco\" ed \"Orsini\"), all'esploratore \"Sparviero\" ed alla squadriglia cacciatorpediniere \u00abAudace\u00bb (cacciatorpediniere \"Ardente\", \"Ardito\" ed \"Audace\") a supporto di un bombardamento effettuato da 10 aerei Caproni del Regio Esercito contro Pola. Pi\u00f9 o meno contemporaneamente, idrovolanti austroungarici attaccarono Ferrara, incendiando il dirigibile \"M 8\": a sostegno di tale attacco erano in mare i cacciatorpediniere austroungarici \"Turul\", \"Velebit\", \"Husz\u00e1r\" e \"Streiter\" e le torpediniere \"TB 90F\", \"TB 94F\" e \"TB 98M\" (per altre fonti le torpediniere erano quattro). Avvisata di tale attacco, la formazione italiana fece rotta su Rovigno, al largo della quale sarebbero probabilmente passate le navi avversarie di ritorno dall'azione: alle 22:03, infatti, lo \"Sparviero\" avvist\u00f2 unit\u00e0 sconosciute ad un paio di miglia, e due minuti pi\u00f9 tardi gli opposti gruppi aprirono il fuoco ingaggiando un breve scontro serale. Giunte a 2000 metri di distanza, le navi aprirono un intenso fuoco d'artiglieria. Secondo fonti italiane lo scontro si concluse alle 22:30, quando le due formazioni persero il contatto per via delle loro rotte divergenti (i due gruppi ripresero poi contatto alle 22:45, perdendolo per\u00f2 del tutto dopo qualche minuto), senza conseguire risultati di rilievo. Secondo fonti austroungariche lo \"Sparviero\" (nave di bandiera del comandante della formazione, il Principe di Udine), dopo essere stato seriamente danneggiato da un colpo a segno, lasci\u00f2 la linea di combattimento e pertanto anche le altre navi italiane interruppero lo scontro e si ritirarono, mentre da parte austriaca il \"Velebit\" fu danneggiato da un proiettile italiano che mise fuori uso i sistemi di governo e provoc\u00f2 un incendio. Lo \"Streiter\" prese a rimorchio la nave danneggiata, ma a quel punto sopraggiunsero due cacciatorpediniere italiani che si portarono a circa mille metri, allontanandosi tuttavia dopo essere stati fatti oggetto del fuoco da parte dello \"Streiter\", del \"Velebit\" e delle torpediniere.\nIl 16 novembre 1917 l'\"Acerbi\" lasci\u00f2 Venezia e fu inviato, insieme ad \"Animoso\", \"Ardente\", \"Abba\", \"Audace\", \"Stocco\" ed \"Orsini\", a contrasto del bombardamento effettuato dalle corazzate austroungariche \"Wien\" e \"Budapest\" contro le batterie d'artiglieria e le linee italiane di Cortellazzo (le due corazzate erano arrivate alle 10:35 davanti a Cortellazzo, aprendo quindi il fuoco contro le truppe italiane e venendo contrastate subito dalle artiglierie di terra e poi da tre attacchi aerei: dopo aver interrotto il fuoco alle 11:52 per non interferire con le proprie truppe di terra, le due unit\u00e0 si riportarono a tiro alle 13:30, aprendo il fuoco cinque minuti pi\u00f9 tardi). I cacciatorpediniere, portatisi ad ovest della zona attaccata, supportarono l'attacco dei \"MAS 13\" e \"15\" che, insieme a quelli di aerei e dei sommergibili \"F 11\" ed \"F 13\", contribu\u00ec a disturbare l'azione nemica, sino al ritiro delle due corazzate.\nIl 28 novembre \"Sirtori\", \"Stocco\", \"Acerbi\", \"Orsini\", \"Animoso\", \"Ardente\", \"Ardito\", \"Abba\" ed \"Audace\", insieme agli esploratori \"Aquila\" e \"Sparviero\", partirono da Venezia e, insieme ad alcuni idrovolanti di ricognizione, si posero alla ricerca di una formazione austroungarica che aveva attaccato le coste italiane. I cacciatorpediniere , \"Reka\" e \"Dinara\" e le torpediniere \"TB 78\", \"79\", \"86\" e \"90\" avevano infatti danneggiato un treno e le linee ferroviaria e telegrafica alle foci del Metauro, mentre un secondo gruppo, composto dai cacciatorpediniere \"Dikla\", \"Streiter\" ed \"Huszar\" e da quattro torpediniere, aveva infruttuosamente attaccato dapprima Porto Corsini e poi Rimini. Le due formazioni si erano poi riunite, iniziando la navigazione di rientro e subendo alcuni attacchi da parte di idrovolanti. Le navi italiane dovettero rinunciare all'inseguimento allorch\u00e9 giunsero in vista di quelle nemiche nei pressi di Capo Promontore, troppo vicino a Pola, principale base navale austroungarica.\n1918.\nIl 10 febbraio 1918 la nave fu inviata a Porto Levante insieme all'esploratore \"Aquila\" ed ai cacciatorpediniere \"Sirtori\", \"Stocco\", \"Ardente\" ed \"Ardito\" (la formazione era al comando del capitano di fregata Pietro Lodolo, e per alcune fonti ne faceva parte anche il \"MAS 18\") per fornire eventuale appoggio all'incursione di MAS divenuta poi nota come beffa di Buccari. Le navi, ormeggiatesi a Porto Levante, si tennero pronte ad intervenire per ordine del Comando in Capo di Venezia (per altre fonti incrociarono con funzioni di protezione), ma il loro intervento non fu necessario.\nNella notte tra il 13 ed il 14 maggio dello stesso anno l'\"Acerbi\", l'\"Orsini\", il \"Sirtori\", lo \"Stocco\" e l'\"Animoso\", insieme alle torpediniere costiere \"9 PN\" e \"10 PN\" ed ai \"MAS 95\" e \"96\", fornirono supporto al fallimentare tentativo di attacco del barchino silurante \u00abGrillo\u00bb contro la base di Pola. L'operazione, al comando del capitano di fregata Costanzo Ciano, era gi\u00e0 stata tentata ma interrotta nelle notti tra l'8 ed il 9 aprile, tra il 12 ed il 13 aprile, tra il 6 ed il 7 maggio, tra il 9 ed il 10 maggio e tra l'11 ed il 12 maggio. Le navi lasciarono Venezia alle 17:30 del 13 maggio. I MAS rimorchiavano il barchino \u00abGrillo\u00bb, il cui rimorchio, giunti nel punto previsto, venne lasciato alle 2:18. L'attacco del \u00abGrillo\u00bb si svolse tra le 3:16 e le 3:18, senza conseguire risultati e portando alla distruzione del barchino. I MAS, illuminati dai proiettori alle 3:35 e poi alle 3:40, si allontanarono e si riunirono ai cacciatorpediniere in appoggio alle cinque del mattino, dirigendo quindi per tornare in porto.\nNella notte tra il 1\u00ba ed il 2 luglio 1918 i cacciatorpediniere \"Acerbi\", \"Orsini\", \"Sirtori\", \"Stocco\", \"Giuseppe Missori\", \"Giuseppe La Masa\" ed \"Audace\" fornirono supporto a distanza ad una formazione composta da sette torpediniere (la squadriglia composta dalle torpediniere costiere \"64 PN\", \"65 PN\", \"66 PN\", \"40 PN\" e \"48 OS\", pi\u00f9, in appoggio, le torpediniere d'alto mare \"Climene\" e \"Procione\") che bombard\u00f2 le linee austro-ungariche tra Cortellazzo e Caorle (procedendo a bassa velocit\u00e0 tra le due localit\u00e0) e simul\u00f2 poi uno sbarco (allo scopo furono impiegate le torpediniere \"15 OS\", \"18 OS\" e \"3 PN\" ed alcuni pontoni da sbarco fittizi a rimorchio) per distrarre le truppe nemiche e favorire l'avanzata italiana. Il gruppo dei cacciatorpediniere si scontr\u00f2 anche con i cacciatorpediniere austroungarici \"Csik\u00f3s\" e \"Balaton\" e con due torpediniere (la \"TB 83F\" e la \"TB 88F\"), in mare a supporto di un attacco aereo su Venezia: le unit\u00e0 avversarie, partite da Pola nella tarda serata del 1\u00ba luglio, erano state infruttuosamente attaccate con un siluro da un MAS (lanciato contro il \"Balaton\", che aveva una caldaia in avaria) alle prime luci dell'alba del 2 luglio. I cacciatorpediniere italiani giunsero in vista di quelli austriaci alle 3:10 ed aprirono il fuoco, provocando l'immediata reazione delle artiglierie delle unit\u00e0 austroungariche: ne segu\u00ec un breve scambio di cannonate, durante il quale le navi avversarie, specie il \"Balaton\", ebbero alcuni danni. Nel corso dello scontro lo \"Stocco\" rimase danneggiato, con alcuni morti e feriti tra l'equipaggio ed un incendio a bordo che lo costrinse a fermarsi (dopo aver evitato due siluri manovrando), pertanto l'\"Acerbi\", si dovette fermare per prestare assistenza alla nave gemella. Il \"Balaton\", colpito da diversi proiettili sul ponte di prua, si port\u00f2 in posizione pi\u00f9 avanzata, mentre \"Missori\", \"Audace\" e \"La Masa\" si scontroavano con il \"Csik\u00f3s\" e le due torpediniere: entrambe le formazioni lanciarono i propri siluri senza risultato, mentre il \"Csik\u00f3s\" fu colpito da un proiettile nel locale caldaie poppiero ed anche le due torpediniere furono colpite da un proiettile ciascuno. Dopo qualche tempo le unit\u00e0 italiane si allontanarono e proseguirono nel loro compito, mentre quelle austriache ripiegavano verso Pola.\nNella mattinata del 4 novembre 1918 l'\"Acerbi\", l'\"Orsini\", il \"Sirtori\" e lo \"Stocco\" salparono da Venezia insieme alla vecchia corazzata \"Emanuele Filiberto\" (nave di bandiera del contrammiraglio Rainer, al comando dell'operazione), per prendere possesso di Fiume. Durante la navigazione l\u2019\"Acerbi\", al comando del capitano di corvetta Po, fu distaccato per l'occupazione della citt\u00e0 di Abbazia: a mezzogiorno del 4 novembre il cacciatorpediniere attracc\u00f2 ad Abbazia dove sbarc\u00f2 un plotone di marinai con una mitragliatrice ed iss\u00f2 una bandiera italiana, ma la situazione rimase piuttosto incerta stante la tensione tra le componenti italiana (che in tale localit\u00e0 era la minoranza) e jugoslava (che protest\u00f2 per l'alzabandiera del vessillo italiano), pertanto la presa di possesso fu meramente formale, senza una vera e propria occupazione. Nel corso della stessa giornata la nave fu inviata anche a Volosca, per verificare la situazione e prendere contatto (l'isola venne poi occupata dal \"Sirtori\" l'11 novembre). L'8 novembre l'\"Acerbi\" fu inviata a Lussino, dove gi\u00e0 si trovava l'\"Orsini\", perch\u00e9 anche in questa isola (a maggioranza italiana ma con la presenza di numerosi militari jugoslavi) vi erano forti tensioni, che vennero risolte solo il 20 novembre con la definitiva occupazione dell'isola, il disarmo e lo sgombero dei militari jugoslavi, trasferiti a Fiume, ed il sequestro di materiale bellico, un panfilo ed alcune navi mercantili.\nGli anni venti e Trenta.\nNel 1920 la nave fu sottoposta a modifiche che videro la sostituzione dei 6 cannoni singoli da 102/35\u00a0mm Schneider-Armstrong 1914-15 con quelli del pi\u00f9 moderno modello da 102/45 Schneider-Armstrong 1917.\nNel 1929 l'unit\u00e0, insieme ai gemelli \"Sirtori\" e \"Stocco\" ed all\"'Ippolito Nievo\", appartenente alla classe Pilo, formava la X Squadriglia Cacciatorpediniere, che, insieme alla IX (cinque unit\u00e0) ed all'esploratore \"Aquila\", costituiva la 5\u00aa Flottiglia della Divisione Speciale, che includeva anche l'esploratore \"Brindisi\". Il 1\u00ba ottobre 1929 l'\"Acerbi\", come le unit\u00e0 gemelle, fu declassato a torpediniera. Nel 1935 comandava l'unit\u00e0 il tenente di vascello Adriano Foscari, futura Medaglia d'oro al valor militare.\nLa seconda guerra mondiale.\nAll'ingresso dell'Italia nella seconda guerra mondiale, il 10 giugno 1940, l'\"Acerbi\" e l'\"Orsini\" avevano base a Massaua, in Eritrea, base italiana sul Mar Rosso. Le due navi dipendevano direttamente dal Comando Marina di Massaua.\nNella mattinata del 27 giugno 1940 la torpediniera salp\u00f2 da Massaua insieme ai cacciatorpediniere \"Leone\" e \"Pantera\" per soccorrere il sommergibile \"Perla\", che si era incagliato in seguito ad esalazioni di cloruro di metile che avevano intossicato gran parte dell'equipaggio. Tuttavia la formazione (privata del \"Leone\", rientrato quasi subito per avarie) dovette invertire la rotta quando fu avvisata che una forza navale nemica di maggiori dimensioni, composta dall'incrociatore leggero \"Leander\" e dai cacciatorpediniere \"Kandahar\" e \"Kingston\", era uscita in mare per attaccare il \"Perla\". Il sommergibile, salvato dall'intervento dell'aviazione, pot\u00e9 poi essere provvisoriamente riparato e quindi rimorchiato a Massaua il 20 luglio.\nIl 6 (per altre fonti l'8) agosto dello stesso anno, intorno alle sei di sera, l'\"Acerbi\", mentre era ormeggiata a Massaua, fu colpita da una salva di bombe durante un'incursione aerea da parte di due (per altra fonte tre) bombardieri britannici Bristol Blenheim. Un ordigno colp\u00ec la nave all'altezza del terzo fumaiolo, esplodendo nella sala macchine e danneggiando gravemente anche la coperta ed il fumaiolo soprastanti, oltre a causare numerose vittime. Rimasero uccisi 15 uomini, mentre i feriti furono circa il doppio. I danni furono tanto gravi da risultare pressoch\u00e9 irreparabili: la nave, non pi\u00f9 in grado di prendere il mare e considerata inutilizzabile, fu dapprima rimorchiata in bacino e quindi posta in disarmo ormeggiata ad una banchina, venendo privata di quattro (per altre fonti cinque, o tutti e sei) dei pezzi da 102\u00a0mm e di parte delle mitragliere, che furono impiegate per rafforzare le difese contraeree di Massaua. Quattro cannoni da 102/45, in particolare, vennero postati vicino a Ras Cambit, sull'isola di Dahlak Kebir, per armare la batteria antinave \u00abAcerbi-Ma 314\u00bb, mentre un altro and\u00f2, con altri due da 102/35 prelevati dal posamine \"Ostia\", ad armare la batteria antinave \u00abMa 370\u00bb posta vicino al porto di Massaua ed alcune mitragliere da 40/39 andarono ad integrare le difese di Massaua.\nLe fonti divergono circa la sorte finale toccata all'\"Acerbi\", ormai ridotta ad un relitto galleggiante. Secondo una versione il 4 aprile 1941, pochi giorni prima dell'occupazione inglese di Massaua, la torpediniera fu nuovamente colpita dai bombardieri britannici (o da aerosiluranti Fairey Swordfish della portaerei \"Eagle\") ed affond\u00f2 nel porto della citt\u00e0. Secondo altre fonti, invece, l'\"Acerbi\", ancora galleggiante, prima della caduta della piazzaforte venne rimorchiata sino all'imboccatura del porto militare e qui autoaffondata (secondo le carte redatte dalle autorit\u00e0 inglesi, il relitto dell'\"Acerbi\" fu infatti trovato in quella posizione), insieme ai piroscafi \"Moncalieri\", \"XXIII Marzo\", \"Oliva\" ed \"Impero\", in modo da bloccarne l'accesso, nell'ambito del piano predisposto per bloccare e rendere inutilizzabile il porto di Massaua prima che questo venisse conquistato dalle forze britanniche (tali fonti non specificano la data dell'autoaffondamento, tranne una, che la colloca al 4 aprile 1941)."}
{"id": "3406001", "revid": "6923", "url": "https://it.wikipedia.org/wiki?curid=3406001", "title": "Kaisa M\u00e4k\u00e4r\u00e4inen", "text": "Biografia.\nBiathlon.\nHa incominciato a praticare il biathlon nel 2003 e dalla stagione 2005-2006 fa parte della squadra finlandese in Coppa del Mondo, dove ha esordito il 29 novembre 2005 a \u00d6stersund (14\u00aa), ha ottenuto il primo podio il 15 dicembre 2007 a Pokljuka (2\u00aa) e la prima vittoria il 3 dicembre 2010 ancora a \u00d6stersund. Nella stagione 2011 ha vinto la Coppa del Mondo generale, oltre a quella di specialit\u00e0 nell'inseguimento. Nella stagione 2014 ha vinto un'altra coppa di specialit\u00e0, quella di sprint, e ha bissato le vittorie nella Coppa di inseguimento e, soprattutto, nella Coppa generale; l'anno dopo ha vinto la Coppa del Mondo di inseguimento e quella di individuale.\nIn carriera ha preso parte a tre edizioni dei Giochi olimpici invernali, (59\u00aa nella sprint, 46\u00aa nell'individuale, 45\u00aa nell'inseguimento), (30\u00aa nella sprint, 9\u00aa nell'individuale, 16\u00aa nell'inseguimento, 6\u00aa nella partenza in linea) e (25\u00aa nella sprint, 22\u00aa nell'inseguimento, 13\u00aa nell'individuale, 10\u00aa nella partenza in linea, 6\u00aa nella staffetta mista), e a undici dei Campionati mondiali, vincendo sei medaglie.\nHa annunciato il ritiro al termine della stagione 2019-2020, conclusasi nella sua tappa di casa - quella di Kontiolahti.\nSci di fondo.\nSaltuariamente prende parte anche ad alcune gare di sci di fondo; in Coppa del Mondo ha esordito l'8 marzo 2009 a Lahti (30\u00aa); in carriera ha preso parte a un'edizione dei Campionati mondiali, Val di Fiemme 2013 (14\u00aa nella 10\u00a0km).\nPalmar\u00e8s.\nBiathlon.\nCoppa del Mondo.\nCoppa del Mondo - vittorie.\nLegenda:\nIN = individuale\nSP = sprint\nPU = inseguimento\nMS = partenza in linea"}
{"id": "3406005", "revid": "767487", "url": "https://it.wikipedia.org/wiki?curid=3406005", "title": "Sotto il vestito niente - L'ultima sfilata", "text": "Sotto il vestito niente - L'ultima sfilata \u00e8 un film del 2011 diretto da Carlo Vanzina.\nIl film riprende il tema di \"Sotto il vestito niente\" del 1985, che aveva gi\u00e0 avuto un seguito apocrifo (\"Sotto il vestito niente II\", diretto da Dario Piana nel 1988), ma non ne costituisce un sequel.\nTrama.\nIl trionfo nel mondo della moda di Milano dello stilista Federico Marinoni viene funestato dalla tragica morte della principale modella della maison e musa dello stilista, Alexandra Larsson, travolta da un'automobile pirata mentre si recava a festeggiare la propria consacrazione a top-model.\nL'ispettore Vincenzo Malerba, incaricato di indagare sul caso per\u00f2 \u00e8 poco convinto dall'ipotesi della tragica fatalit\u00e0, anche per via dello strano incidente in cui cinque anni prima aveva perso la vita la precedente modella e musa della griffe Marinoni, lanciatasi gi\u00f9 da un palazzo. Nel frattempo il posto della scomparsa Alexandra viene preso da Brigitta Olsen detta Britt, giovanissima fioraia svedese priva di esperienze, scovata da Heidi, talent scout di Marinoni. Tuttavia, l'arrivo di Britt nell'entourage Marinoni crea rivalit\u00e0 e tensioni fra le modelle che speravano di prendere il posto di Alexandra. Da quel momento Britt riceve delle strane minacce telefoniche, pertanto scopre qualcosa di scottante sul passato della Larsson.\nNel frattempo la pista dell'omicidio premeditato prospettata dall'ispettore Malerba si rivela fondata, dato che intorno allo stilista continuano ad essere uccise altre persone legate alla griffe: prima la modella Cris, migliore amica di Alexandra ed in seguito Bruce, modello ed amante di Marinoni. Tutti sono potenzialmente possibili assassini: Daria, la sorella di Federico Marinoni; Beppe Luini, il suo ex marito coinvolto in vari giri di droga; Max Liverani, socio dello stilista; Giorgio Viganotti, giornalista di moda, ossessionato dalla bellezza femminile; Tanino And\u00f2, stilista della casa di moda rivale; lo stesso Marinoni sembra nascondere molti particolari della storia. Tuttavia la chiave di volta per le indagini potrebbe celarsi all'interno dell'appartamento della defunta Alexandra, in cui si \u00e8 sistemata l'incolpevole Britt.\nProduzione.\nRiprese.\nLe riprese di \"Sotto il vestito niente - L'ultima sfilata\" si sono svolte fra il 13 settembre 2010 ed il 31 ottobre 2010 in varie \"location\" fra la Svezia (Stoccolma e Fj\u00e4llbacka), la Svizzera (Davos) e l'Italia (Cernobbio, Milano, Dalmine, Bassano del Grappa e Roma).\nDistribuzione.\nIl film \u00e8 stato distribuito nel circuito cinematografico italiano il 25 marzo del 2011.\nAccoglienza.\nA differenza del suo celebre predecessore, il film non ha riscosso il successo di pubblico sperato, non riuscendo nemmeno ad entrare tra i 100 maggiori incassi della stagione cinematografica italiana 2010-2011."}
{"id": "3406007", "revid": "31269", "url": "https://it.wikipedia.org/wiki?curid=3406007", "title": "Eddie, il cane parlante", "text": "Eddie, il cane parlante (\"100 Deeds for Eddie McDowd\") \u00e8 una serie televisiva statunitense, andata in onda dal 1999 al 2002.\nTrama.\nLa serie segue le avventure di Eddie McDown, un ragazzo che, a causa del suo bullismo, viene trasformato in un cane parlante dal mago Drifter. Nonostante possa parlare, nessun essere umano pu\u00f2 sentirlo, tranne Justin, la sua ultima vittima scolastica. Per tornare al suo aspetto originario ed essere perdonato Eddie dovr\u00e0 fare 100 buone azioni.\nSigla.\nLa sigla \u00e8 \"Who Let the Dogs Out?\", brano di Baha Men del 2000."}
{"id": "3406008", "revid": "124123", "url": "https://it.wikipedia.org/wiki?curid=3406008", "title": "Alexandre Langlois", "text": "Fu professore di retorica al liceo Charlemagne, poi ispettore dell'Acad\u00e9mie de Paris e nel 1835 fu eletto membro dell'Acad\u00e9mie des inscriptions et belles-lettres.\nLa sua traduzione del Rig-Veda fu fatta subito dopo la prima traduzione in inglese di Horace Hayman Wilson, pubblicata tra il 1838 e il 1851. Delle sue traduzioni, conosciute pi\u00f9 per la loro qualit\u00e0 letteraria che per il loro rigore scientifico, scrisse: \u00abIo voglio provare ad addolcire la severit\u00e0 delle muse sanscrite, e tirarle in qualche sorta di santuario della scienza per presentarle al mondo, meno straniere e pi\u00f9 attraenti.\u00bb."}
{"id": "3406009", "revid": "16758", "url": "https://it.wikipedia.org/wiki?curid=3406009", "title": "Michele Ruta", "text": "Nel 1841 ci fu la sua ammissione al collegio di San Pietro a Majella sotto il Lanza. Da Francesco Ruggi e Carlo Conti apprese il contrappunto e con Saverio Mercadante composizione. Nel 1848 part\u00ec come volontario per i campi lombardi. In questi anni scrisse un inno patriottico e subito di seguito un altro (persino pubblicato a Milano da Ricordi). Avvenuta la catastrofe di Novara, Ruta torn\u00f2 a comporre musica sacra e da camera ed opere teatrali. Fu anche critico musicale, dapprima per \"Il Corriere del Mattino\", poi per la rivista \"La Musica\" da lui stesso fondata. \nDalla moglie, la cantante inglese Emelina Sutton, ebbe otto figli. La primogenita, Gilda Ruta, fu a sua volta pianista e compositrice.\nMor\u00ec a Napoli nel 1896."}
{"id": "3406015", "revid": "1305772", "url": "https://it.wikipedia.org/wiki?curid=3406015", "title": "Campionati del mondo Ironman 70.3 del 2011", "text": "La gara valida per i Campionati del mondo Ironman 70.3 del 2011 si \u00e8 svolta a Lake Las Vegas, nella cittadina di Henderson in Nevada in data 11 settembre 2011. La competizione \u00e8 stata sponsorizzata da \"Foster Grant\" e organizzata dalla \"World Triathlon Corporation\".\nTra gli uomini ha vinto per la seconda volta, dopo l'edizione del 2006, l'australiano Craig Alexander, mentre tra le donne si \u00e8 laureata campionessa del mondo ironman 70.3 la connazionale Melissa Rollison .\nSi \u00e8 trattata della 6\u00aa edizione dei campionati mondiali di Ironman 70.3, che si tengono annualmente dal 2006.\nIronman 70.3 - Risultati della serie.\nLe gare di qualifica al Campionato del mondo Ironman 70.3 si svolgono nei 12 mesi che precedono tale evento.\nUomini.\n(*) Frazione nuoto annullata\nDonne.\n(*) Frazione nuoto annullata"}
{"id": "3406018", "revid": "858648", "url": "https://it.wikipedia.org/wiki?curid=3406018", "title": "Luigi Muro", "text": "Biografia.\nDi professione \u00e8 avvocato cassazionista.\nNel 1984 \u00e8 eletto Consigliere comunale di Procida.\nNel 1994 aderisce ad Alleanza Nazionale, diventando nel 1995 vicesindaco e nel 1996 Sindaco di Procida, carica che mantiene fino al 2005.\nDal 1999 al 2004 \u00e8 vicepresidente del Consiglio Provinciale di Napoli.\nNel 2004 \u00e8 candidato alla Presidenza della Provincia di Napoli per il centrodestra, ma viene sconfitto con il 62.5% dal candidato di centrosinistra Riccardo Di Palma.\nDal 2002 al 2006 \u00e8 Presidente della Federazione Provinciale di Napoli di Alleanza Nazionale.\nAlle elezioni regionali del 2005 in regione Campania \u00e8 eletto consigliere regionale.\nAlle elezioni politiche del 2006 si candida alla Camera dei deputati nella lista di Alleanza Nazionale nella Circoscrizione Campania 1, non risultando eletto.\nAlle elezioni politiche del 2008 si ricandida alla Camera dei deputati nella lista del Popolo della Libert\u00e0 nella Circoscrizione Campania 1, risultando il terzo dei non eletti.\nNel settembre 2009 si dimette da consigliere regionale perch\u00e9 nominato assessore provinciale a Napoli nella giunta guidata da Luigi Cesaro.\nIl 15 dicembre 2010 viene eletto deputato della XVI Legislatura, subentrando a Domenico De Siano (a sua volta subentrato a Marcello Taglialatela, in quanto nominato assessore regionale in Campania), il quale opta per la carica incompatibile di consigliere regionale in Campania.\nIl 22 marzo 2011 lascia il Popolo della Libert\u00e0 e passa a Futuro e Libert\u00e0 per l'Italia, motivando tale decisione con una \"grandissima delusione e troppo nordismo\"; rimane quindi deputato fino alla fine della legislatura.\nAlle elezioni politiche del 2013 \u00e8 nuovamente candidato alla Camera dei Deputati nelle liste di Futuro e Libert\u00e0 per l'Italia nelle circoscrizioni Campania 1 e Campania 2; tuttavia, a causa del basso consenso ottenuto dal partito (0,47% a livello nazionale) non viene rieletto deputato."}
{"id": "3406019", "revid": "183694", "url": "https://it.wikipedia.org/wiki?curid=3406019", "title": "Vincenzo Zeno-Zencovich", "text": "Biografia.\n\u00c8 professore di diritto comparato presso la Facolt\u00e0 di Giurisprudenza dell'Universit\u00e0 degli Studi di Roma Tre e si occupa di diritto privato europeo, di media e di nuove tecnologie della informazione e della comunicazione.\nHa pubblicato monografie, saggi e articoli su profili giuridici delle telecomunicazioni e delle nuove tecnologie.\nA partire dal mese di aprile 2012 assume la carica di rettore della LUSPIO di Roma."}
{"id": "3406026", "revid": "104458", "url": "https://it.wikipedia.org/wiki?curid=3406026", "title": "Zwischbergental", "text": "La Zwischbergental (\"Valle di Zwischbergen\"), Val Vaira in italiano, \u00e8 una valle laterale della Val Divedro che si trova nel Canton Vallese.\nLa valle si apre all'altezza di Gondo sulla destra orografica della Val Divedro poco dopo il confine tra l'Italia e la Svizzera. Si incunea nella Alpi Pennine ed arriva fino al passo dello Zwischbergen.\nDal punto di vista orografico separa la Catena del Weissmies (a nord) dalla Catena dell'Andolla (a sud).\nL'unico comune della valle \u00e8 Zwischbergen.\n\u00c8 solcata dal torrente Grosswasser, tributario del Diveria.\nNella valle si trova la diga di Serra."}
{"id": "3406028", "revid": "1645873", "url": "https://it.wikipedia.org/wiki?curid=3406028", "title": "Aleksandrovsk (Territorio di Perm')", "text": "Aleksandrovsk \u00e8 una citt\u00e0 della Russia europea nordorientale capoluogo dell'Aleksandrovskij rajon (Territorio di Perm').\nSorge nella parte orientale del Territorio di Perm', nel pedemonte degli Urali, sul fiume Lytva, 185 chilometri a nordest del capoluogo Perm'. Dal punto di vista amministrativo, la citt\u00e0 costituisce un circondario urbano (sup. di 5.530 km\u00b2) comprendente anche gli insediamenti di tipo urbano di Vsevolodo-Vil'va e Jajva.\nFondata nel 1783 come insediamento operaio annesso ad un importante complesso metallurgico costruito sul fiume Lytva, venne inizialmente da questo battezzata \"Lytvinskij zavod\" (\"fabbrica della Lytva\"). Ottenne lo \"status\" di citt\u00e0 nel 1951.\nLa cittadina \u00e8 un piccolo centro industriale (costruzione di macchine, industria dei materiali da costruzione)."}
{"id": "3406029", "revid": "287204", "url": "https://it.wikipedia.org/wiki?curid=3406029", "title": "George Watson's College", "text": "Il George Watson's College, conosciuto informalmente come Watson's, \u00e8 una scuola dell'infanzia, primaria e secondaria privata, situata ad Edimburgo (Scozia); pi\u00f9 specificamente sulla Colinton Road, nel quartiere di Morningside. Nata come un ospedale e scuola nel 1741, divenne una scuola vera e propria nel 1871 e si fuse con la sua corrispondente femminile (la George Watson's Ladies College) nel 1974. \u00c8 una delle scuole della Compagnia dei Mercanti di Edimburgo (Merchant Company of Edinburgh).\nL'edificio attuale.\nDopo la prima guerra mondiale la sede della scuola era accanto al Edinburgh Royal Infirmary, il quale doveva espandersi ed era interessato al sito occupato dal Watson's; la sede (che si trovava in Archibald Place) era in un edificio troppo piccolo che necessitava d'essere modernizzato e, in pi\u00f9, era molto distante dai campi sportivi della scuola che si trovano a Myreside. Nel 1924, la Compagnia dei Mercanti annunci\u00f2 la vendita dell'edificio in Archibald Place all'Infirmary, per un prezzo modesto.\nDopo lunghe negoziazioni su dove trasferire la scuola, nel 1927, si decise di comprare il sito della Merchiston Castle School \u2013 di fianco ai campi sportivi in Myreside\u00a0\u2013 e venne fatto un concorso per progettare il nuovo edificio della scuola. Il vincitore venne annunciato nel giunio 1928, era James B Dunn, un ex-alunno della scuola (un Watsonian), con un progetto che venne descritto come \"semplice, diretto e magistrale\".\nI lavori di costruzione cominciarono nell'agosto 1929. Il nuovo edificio, affacciato sulla Colinton Road, \u00e8 in stile neo-classico e con facciata in pietra arenaria rosa. \u00c8 a forma di H, si estende su due piani, e nel centro si trova una sala assemblee che pu\u00f2 contenere pi\u00f9 di 1800 persone (soltanto la scuola secondaria si occupa oggi di 1500 alunni).\nIl nuovo edificio fu completato nel 1932. Fu aperto il 22 settembre di quell'anno da Sua Altezza Reale il Principe George (Duca di Kent).\nA fianco dell'edificio principale c'\u00e8 l'edificio di educazione fisica, con palestra e piscina, ed include anche il boiler dell'acqua per l'intera scuola con la sua alta ciminiera. Dietro all'edificio di educazione fisica vi \u00e8 la scuola elementare.\nL'anniversario dei 50 anni della costruzione dell'edificio nel 1932 si festeggi\u00f2 nel 1982, e fu segnato da numerose manifestazioni. Queste culminarono il 29 giugno con una visita da Sua Maest\u00e0 la Regina Elisabetta. La Regina spese due ore visitando il campus, assistendo anche ad un piccolo concerto, ed inaugur\u00f2 una placca commemorativa."}
{"id": "3406039", "revid": "24443", "url": "https://it.wikipedia.org/wiki?curid=3406039", "title": "Zwischbergenpass", "text": ""}
{"id": "3406045", "revid": "76963", "url": "https://it.wikipedia.org/wiki?curid=3406045", "title": "Angela Sandritter", "text": "Biografia.\nNel 1998 termina gli studi all'Accademia di Musica e Teatro di Lipsia. Dal 2005 al 2007 \u00e8 nel cast della soap opera di ZDF \"La strada per la felicit\u00e0\", con il ruolo di Silke Mertens. Dal 2004 al 2008 interpreta Tina Hauff nel telefilm \"Il nostro amico Charly\", sempre sulla stessa rete. \u00c8 Rebecca \"Becky\" Moore in un film della saga \"Rosamunde Pilcher\", in onda nel 2008 su ZDF."}
{"id": "3406046", "revid": "599013", "url": "https://it.wikipedia.org/wiki?curid=3406046", "title": "Igor Mitreski", "text": "Carriera.\nClub.\nDurante la sua carriera ha giocato con numerose squadre di club, tra cui anche lo , con cui conta 120 presenze.\nNazionale.\nConta numerose presenze con la Nazionale macedone."}
{"id": "3406062", "revid": "125153730", "url": "https://it.wikipedia.org/wiki?curid=3406062", "title": "Pat Patterson", "text": "Fu sotto contratto con la WWE dove svolse dopo il ritiro il ruolo di consulente creativo, e lott\u00f2 anche con i nomi Lord Patrick Patterson e Pat Andrews. Fu inoltre l'inventore del Royal Rumble match, che si svolge annualmente in WWE, nel mese di gennaio.\nInoltre, \u00e8 stato il primo detentore del WWF Intercontinental Championship.\nCarriera.\nNational Wrestling Alliance (1960\u20131979).\nPat Patterson debutt\u00f2 nel 1958 a Montreal come \"Pretty Boy\" Pat Patterson. Lott\u00f2 nella National Wrestling Alliance negli anni sessanta, dove riusc\u00ec a conquistare per dieci volte il titolo di coppia NWA San Francisco. Lott\u00f2 spesso in coppia con Ray Stevens e insieme formavano un tag team heel chiamato \"Blond Bombers\". Sempre nella NWA San Francisco, conquista per sei volte il titolo United States.\nSuccessivamente, Stevens effettu\u00f2 un turn face ed ebbe una faida con Patterson che rimase heel, faida che culmin\u00f2 nel 1970 con la vittoria di Stevens, che vinse il titolo United States detenuto da Patterson.\nNel 1970 e nel 1971, indoss\u00f2 una maschera durante i combattimenti. Nel 1972, effettu\u00f2 un turn face e vinse i titoli di coppia con Rocky Johnson. Nel 1975 e nel 1981, vinse la Cow Palace Battle Royal, considerata come la \"Royal Rumble degli anni settanta\" e alla quale lo stesso Patterson si ispir\u00f2 per la creazione dell'attuale Royal Rumble. Lasci\u00f2 la federazione nel 1979, dopo aver firmato un contratto con la WWF.\nWorld Wrestling Federation/Entertainment (1979\u20132020).\nInizi (1979\u20131984).\nNel 1979, Patterson debutt\u00f2 in WWF da heel con The Grand Wizard come manager. Ebbe una faida con Ted DiBiase per il WWF North American Championship e con Bob Backlund per il WWF Championship. Patterson vinse il titolo North American il 19 giugno sconfiggendo Ted DiBiase slealmente, dopo averlo messo KO con un tirapugni. Tuttavia, poco tempo dopo la cintura torn\u00f2 nelle mani di Backlund.\nNel settembre 1979, vinse un torneo a Rio de Janeiro dove unific\u00f2 il WWF North American Championship con il South American Championship diventando il primo WWF Intercontinental Champion. Tuttavia, non c'\u00e8 alcuna testimonianza scritta o un filmato di questo match. Comunque, \u00e8 certo che Patterson effettu\u00f2 un turn face durante il suo regno liberandosi del manager Grand Wizard e assumendo come manager \"Captain\" Lou Albano.\nPerse il titolo contro Ken Patera il 21 aprile 1980 in un match dalle dubbie circostanze poich\u00e9 pare che Patterson avesse toccato le corde durante lo schienamento finale.\nIl 4 maggio 1981, combatt\u00e9 contro Sgt. Slaughter in un Alley Fight match al Madison Square Garden che divent\u00f2 Match Of The Year della Wrestling Observer Newsletter.\nCommentatore e WWE Hall of famer (1984\u20131999).\nPatterson si ritir\u00f2 dal wrestling nel 1985 e divent\u00f2 commentatore. Nel 1990, lavor\u00f2 nel settore di selezione dei nuovi talenti.\nNel 1996, fu inserito nella WWE Hall of Fame, introdotto da Bret Hart.\nAiutante di Mr. McMahon e apparizioni sporadiche (1999\u20132020).\nNel 1997, divent\u00f2 aiutante di Mr. McMahon insieme a Gerald Brisco. I due aiutarono McMahon durante la sua faida con Stone Cold Steve Austin, Mankind e The Rock. Il 12 giugno 2000, Patterson riusc\u00ec a smascherare Kane. Vinse il WWF Hardcore Championship sconfiggendo Gerald Brisco. Perse il titolo contro Crash Holly durante un match contro Brisco per il titolo. Tuttavia, le regole del titolo Hardcore prevedevano che chiunque schienasse il campione, sarebbe divenuto tale.\nIl titolo intercontinentale fu unificato con il World Heavyweight Championship il 20 ottobre 2002. Dopo essere stato brevemente abbandonato, il titolo venne rimesso in palio il 18 maggio 2003, dove Patterson presenzi\u00f2 a bordo ring. La battle royal fu vinta da Booker T che elimin\u00f2 Christian da ultimo.\nIl 22 luglio 2019 vinse il 24/7 Championship schienando Drake Maverick, ma lo perse poco dopo contro Gerald Brisco nel backstage della puntata speciale \"Raw Reunion\".\nVita personale.\nNel 2014 prese parte al reality show in onda sul WWE Network \"WWE Legends' House\", insieme ad altre leggende della WWE come Jimmy Hart, Jim Duggan, Roddy Piper e Howard Finkel. Nella puntata del 12 giugno, durante un momento in cui tutti i partecipanti parlavano del passato e fuori dai loro personaggi, Patterson fece coming out rivelando la propria omosessualit\u00e0. Successivamente, tra le lacrime parl\u00f2 della morte del partner per un infarto, dopo 40 anni di convivenza.\nPat Patterson fu padrino di Stephanie McMahon.\nMorte.\nPatterson mor\u00ec il 2 dicembre 2020, in un ospedale di Miami, a causa di un cancro, all'et\u00e0 di 79 anni."}
{"id": "3406068", "revid": "80339", "url": "https://it.wikipedia.org/wiki?curid=3406068", "title": "O\u010d\u00ebr", "text": "O\u010d\u00ebr \u00e8 una citt\u00e0 della Russia europea nordorientale (Territorio di Perm').\nGeografia.\nSorge nella parte sudoccidentale del Territorio di Perm', sulle sponde del fiume omonimo, 120 chilometri ad ovest di Perm'. Appartiene amministrativamente al \"rajon\" O\u010d\u00ebrskij, del quale \u00e8 il capoluogo.\nStoria.\nLa cittadina venne fondata nel 1759 come insediamento annesso ad una ferriera appena costruita nella zona da parte di personale della famiglia Stroganov, che monopolizzava il commercio con queste regioni della Russia.\nEconomia.\nO\u010d\u00ebr \u00e8 un piccolo centro industriale (costruzione di macchine, industria alimentare)."}
{"id": "3406070", "revid": "287204", "url": "https://it.wikipedia.org/wiki?curid=3406070", "title": "Ocer", "text": ""}
{"id": "3406071", "revid": "80339", "url": "https://it.wikipedia.org/wiki?curid=3406071", "title": "Ochyor", "text": ""}
{"id": "3406072", "revid": "1833487", "url": "https://it.wikipedia.org/wiki?curid=3406072", "title": "Campigliano", "text": "Campigliano \u00e8 una frazione italiana situata nel comune di San Cipriano Picentino nella Provincia di Salerno nella regione Campania.\nCampigliano \u00e8 la frazione pi\u00f9 distante dal comune di cui fa parte San Cipriano Picentino ed \u00e8 situato 4,04 chilometri a sud di esso. \u00c8 situato a 77 metri sul livello del mare e possiede un clima mediterraneo, come tutti gli insediamenti urbani campani, con inverni miti ed estati molto calde ed aride.\nI 734 abitanti di Campigliano rendono la cittadina una delle frazioni meno popolose del comune."}
{"id": "3406073", "revid": "1543377", "url": "https://it.wikipedia.org/wiki?curid=3406073", "title": "Queen Size", "text": "Queen Size \u00e8 stata una trasmissione televisiva andata in onda per sei puntate dal 28 febbraio 2011 su Deejay TV, presentato da La Pina.\nIl programma si ispira \"A letto con La Pina\", programma andato in onda su GAY.tv condotto sempre da La Pina.\n\"Queen Size\" \u00e8 un talk show in cui la conduttrice, intervista ogni settimana un ospite differente. Sia la conduttrice che l'ospite sono adagiati su un enorme letto, sul quale di volta in volta vengono proiettate parole o video particolarmente significative per quest'ultimo. Il titolo della trasmissione si riferisce al termine utilizzato per indicare un letto sovradimensionato ovvero \"Queen Size\" (in italiano \"Dimensione regina\").\nDurante l'intervista La Pina e il suo ospite, dopo aver accesso la tv, passano in rassegna alcuni dei programmi televisivi pi\u00f9 popolari e li commenteranno insieme.\nGli ospiti del programma sono stati: Marco Mengoni, Mara Maionchi, Lorella Cuccarini, Valerio Pino, Benedetta Parodi, Max Pezzali, Fabio Caressa, Geppy Cucciari, Club Dogo, Dean e Dan (Dsquared), Luca Argentero, Giuseppe Cruciani, Maria Latella, I soliti idioti (Fabrizio Biggio e Francesco Mandelli), Linus, Anna Dello Russo, Nicoletta Orsomando e Marco Materazzi.\nLa sigla originale \u00e8 di Emiliano Pepe e Dargen D'Amico.\nIl titolo della trasmissione fra riferimento proprio al termine utilizzato per indicare un letto sovradimensionato, definito appunto \"Queen Size\" (in italiano \"Dimensione regina\")."}
{"id": "3406100", "revid": "1305772", "url": "https://it.wikipedia.org/wiki?curid=3406100", "title": "Glauert", "text": ""}
{"id": "3406102", "revid": "287204", "url": "https://it.wikipedia.org/wiki?curid=3406102", "title": "Ruslan Ab\u0131\u015fov", "text": "Caratteristiche tecniche.\n\u00c8 un difensore centrale.\nCarriera.\nClub.\nNel 2006 debutta con il Neftchi Baku.\nNazionale.\nConta varie presenze con la Nazionale azera."}
{"id": "3406106", "revid": "767487", "url": "https://it.wikipedia.org/wiki?curid=3406106", "title": "Il mistero della rupe", "text": "Il mistero della rupe (\"Le Myst\u00e8re des roches de Kador\") \u00e8 un film muto del 1912 diretto da L\u00e9once Perret che interpreta anche la parte del malvagio protagonista, il conte di K\u00e9ranic.\nTrama.\nPer impadronirsi del patrimonio di sua cugina Suzanne, di cui \u00e8 anche il tutore, Fernand de Keranic organizza un piano per uccidere la ragazza. Il piano fallisce, ma la giovane - a causa dell'attentato - perde la memoria. Un medico che l'ha in cura suggerisce l'idea di ricostruire la scena del crimine, di filmare il succedersi dei fatti e di mostrare poi il film a Suzanne. Lo choc potrebbe risvegliare i suoi ricordi e restituirle la memoria.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont e fu girato in Bretagna, a Pointe du Kador conosciuto per le sue falaises\nDistribuzione.\nDistribuito in sala dalla Soci\u00e9t\u00e9 des Etablissements L. Gaumont, il film usc\u00ec in Francia il 1\u00ba dicembre 1912.\nDate di uscita.\nIMDb\nAlias"}
{"id": "3406108", "revid": "287204", "url": "https://it.wikipedia.org/wiki?curid=3406108", "title": "Motherland (Natalie Merchant)", "text": "Motherland \u00e8 il terzo album in studio della cantautrice statunitense Natalie Merchant, pubblicato nel 2001 per la Elektra Records e coprodotto con il cantautore T-Bone Burnett. L'album ha raggiunto la 30\u00aa posizione nella classifica di Billboard.\nAlla realizzazione dell'album hanno partecipato circa 60 musicisti tra cui Van Dyke Parks, Mavis Staples, Greg Leisz. Le atmosfere dell'album ricordano da un lato quelle dei 10,000 Maniacs e dell'altro le tradizioni folk.\nL'album \u00e8 dedicato alle vittime dell'attacco terroristico dell'11 settembre anche se non \u00e8 stato influenzato da esso, le registrazioni sono terminate solo qualche giorno prima del tragico evento. La copertina originale che prevedeva una foto con dei bambini che indossavano delle maschere antigas fu cambiata con un'altra pi\u00f9 rassicurante dove la cantante era seduta sotto un albero da frutta.\nTracce.\nTutti i brani sono scritti da Natalie Merchant tranne il testo in spagnolo di Daniel de la Calle nel brano \"The Worst Thing\"."}
{"id": "3406112", "revid": "1516566", "url": "https://it.wikipedia.org/wiki?curid=3406112", "title": "How R U Doin?", "text": "How R U Doin? \u00e8 un singolo del gruppo musicale pop Aqua, pubblicato il 14 marzo 2011 dall'etichetta discografica Universal in Scandinavia, Nuova Zelanda, Stati Uniti e Canada.\nDi genere europop, il brano anticipa la pubblicazione del terzo album di inediti del gruppo, in uscita a distanza di undici anni dal precedente."}
{"id": "3406123", "revid": "123324653", "url": "https://it.wikipedia.org/wiki?curid=3406123", "title": "Manfredo II Lancia", "text": "Biografia.\nNel 1216 \"Mainfredus Lancia\" \u00e8 gi\u00e0 nunzio di Federico II in Piemonte e successivamente lo segu\u00ec nel Meridione d'Italia. Intorno al 1230 \u00e8 uno dei suoi fedeli pi\u00f9 vicini, nel periodo in cui dalla relazione dell'imperatore con Bianca Lancia, nipote dello stesso Manfredo, nacquero Costanza e Manfredi, destinato a diventare re di Sicilia.\nAccompagn\u00f2 Federico II anche nella sua spedizione in Germania del 1235, in seguito alla quale ebbe l'incarico di scortare in Puglia il ribelle figlio dell'imperatore, Enrico re di Germania.\nNel 1238 Manfredo assunse la carica di vicario generale dell'Impero. Fu poi nominato per molti anni podest\u00e0 di Alessandria.\nNegli anni seguenti altern\u00f2 azioni diplomatiche a interventi militari spesso tesi a riportare l'autorit\u00e0 imperiale sui Comuni che tentavano di ribellarsi (Alessandria, Vercelli, Brescia, Piacenza, Crema, Milano), ma talvolta finalizzati a consolidare il proprio controllo sulle terre feudali di famiglia nel Piemonte meridionale. Nell'estate del 1245 papa Innocenzo IV scomunic\u00f2 Manfredo, insieme a Federico II e a re Enzo.\nNel gennaio 1248 gli fu affidata la custodia di Vittoria, la nuova citt\u00e0 che l'imperatore aveva fondato in opposizione alla guelfa Parma: il comportamento di Manfredo fu ineccepibile se \u00e8 vero che Federico non gli imput\u00f2 la seguente sconfitta delle truppe imperiali a Vittoria. Per un breve periodo ebbe anche diritto di coniare moneta, come risulta da alcuni denari piccoli e grossi pervenuti sino a noi.\nAlla morte dell'imperatore (19 dicembre 1250), Manfredo sfugg\u00ec ai guelfi di Lodi e si trasfer\u00ec in Piemonte. Quando giunse in Italia Corrado IV, legittimo erede di Federico, Manfredo cerc\u00f2 di rinnovare il patto di fedelt\u00e0, ma gli fu preferito Oberto Pelavicino; questa scelta e il duro trattamento che l'imperatore riserv\u00f2 ai Lanza di Sicilia, lo indussero nel 1252 a passare spregiudicatamente nel partito guelfo. Cos\u00ec il 1\u00ba gennaio 1253 egli accett\u00f2 la carica di podest\u00e0 e capitano di guerra del Comune di Milano e poi di Novara.\nAlla morte di Corrado IV (maggio 1254), si impegn\u00f2 militarmente a difendere i suoi possessi in Piemonte: ma fu attaccato nel settembre del 1257 dai pavesi, dagli alessandrini e dal marchese di Monferrato e fu probabilmente ferito a morte in occasione di questo scontro, perch\u00e9 successivamente il suo nome scompare dalle fonti (nell'agosto del 1259 Isolda \u00e8 documentata figlia del defunto marchese Lancia).\nDiscendenza.\nSi ritiene \"suo probabile figlio un Oberto Lanza, attestato in Piemonte nel 1256, e si pu\u00f2 pensare che lo fossero, insieme con Isolda (Isotta), andata sposa a Bertoldo di Hohenburg, tutore di re Manfredi, anche un altro Manfredi (III) presente nel Regno dal 1251 e, forse, Beatrice, badessa di Santa Maria di Messina dal 1250 al 1263. Sembra meno probabile che siano da considerare tali anche Galvano e Federico (il primo adulto almeno dal 1240) che furono pi\u00f9 verosimilmente suoi nipoti \"ex fratre\", bench\u00e9 le connessioni rimangano assai difficili da stabilire\"."}
{"id": "3406129", "revid": "1864952", "url": "https://it.wikipedia.org/wiki?curid=3406129", "title": "Super Mario 3D Land", "text": " \u00e8 un videogioco platform per Nintendo 3DS, il quattordicesimo appartenente alla serie principale di \"Mario\". \u00c8 stato messo in commercio a novembre 2011, il 3 in Giappone, il 13 in Nord America, il 18 in Europa e il 24 in Australia. \u00c8 il primo gioco tridimensionale della serie Mario progettato da zero per una console portatile, come riferito da Reggie Fils-Aime, presidente e amministratore operativo di Nintendo of America, all'E3 2011 ed \u00e8 basato sui giochi in 2D come \"Super Mario Bros. 3\", \" New Super Mario Bros. DS\" e \"New Super Mario Bros. Wii\". Il suo sviluppo \u00e8 stato affidato al Nintendo EAD Tokyo Gruppo 2, la stessa divisione del Nintendo EAD che ha sviluppato \"Super Mario Galaxy 2\".\nTrama.\nDopo gli eventi di \"Super Mario Galaxy 2\", al di fuori del castello della Principessa Peach cresce un albero con una coda da Tanooki pieno di Super Foglie, che un temporale spazza via nella notte. Il mattino dopo la principessa Peach esce per vedere cosa \u00e8 successo e viene rapita da Bowser.\nPi\u00f9 tardi, Mario e tre Toad vanno a cercare la principessa, ma scoprono che l'albero Tanooki ha perso le sue foglie. Il Toad giallo nota una lettera vicino a loro, Mario la apre ed appare un'immagine, con delle Super Foglie sullo sfondo, di Bowser che trattiene Peach; Mario e i Toad allora partono subito alla ricerca della Principessa. Mentre Mario va a cercare Peach, riceve delle lettere, e la principessa, pensando a lui, cerca di scappare dal castello di Bowser, ma viene inseguita da Bowser e i suoi scagnozzi, che la catturano e la rimettono in gabbia.\nDopo aver salvato la principessa Peach, lei e Mario, accompagnati dai Toad, ritornano nel regno dei funghi. Dopo i titoli di coda, i due fanno una foto sull'albero di tanooki; intanto, nel primo livello del mondo, cade la foto di Luigi intrappolato da un Koopa ed un Boo. Tocca perci\u00f2 a Mario ricominciare il primo mondo, reso molto pi\u00f9 difficoltoso da portare a termine, per salvare anche il fratello. Una volta recuperato anche lui, i due fratelli diventano interscambiabili per completare i mondi alternativi.\nModalit\u00e0 di gioco.\nIl gameplay \u00e8 simile a quello visto nei precedenti giochi 3D di Mario (in particolare \"Super Mario Galaxy\" e \"Super Mario Galaxy 2\"), tuttavia sono presenti caratteristiche tipiche dei giochi a scorrimento orizzontale, come \"Mario piccolo\", la forma base di Mario gi\u00e0 presente in \"Super Mario Bros.\".\nSi possono effettuare varie mosse particolari: scattare, saltare e saltare a parete, abbassarsi, muoversi lentamente, fare una capriola (anche laterale durante uno scatto), saltare in lungo, schiantarsi a terra da mezz'aria. La salute di Mario non \u00e8 misurata numericamente, ma segue le modalit\u00e0 dei platform 2D, in pi\u00f9 i livelli terminano con un'asta della bandiera e hanno un limite di tempo.\nIl 3D stereoscopico migliorer\u00e0 la giocabilit\u00e0, anche se non sar\u00e0 indispensabile: lo stesso Shigeru Miyamoto ha detto che colpire i blocchi fluttuanti da sotto sar\u00e0 pi\u00f9 facile.\nSviluppo.\nLa prima volta in cui si parlava di un gioco della serie Mario per Nintendo 3DS fu in un'intervista di Satoru Iwata a Shigeru Miyamoto il quale disse che stava lavorando su un gioco di Super Mario Bros. proprio per questa console portatile anche se non aveva ancora deciso il titolo. Il 2 marzo 2011 il gioco veniva ufficialmente annunciato alla Game Developers Conference con il nome provvisorio di \"Super Mario\". Nel seguente E3 venivano rivelate nuove informazioni ed immagini, nonch\u00e9 il primo trailer e veniva anche confermato il ritorno del costume da \"Mario Tanooki\" ripreso da \"Super Mario Bros. 3\", questa volta ottenibile toccando una \"Super foglia\". Sia all'E3 che alla Gamescom 2011 si poteva provare una demo del gioco contenente quattro livelli. Il 13 settembre 2011 alla \"Nintendo 3DS Conference\" veniva mostrato un secondo trailer. Per un limitato periodo di tempo si poteva scaricare gratuitamente i due video in 3D dal Nintendo eShop."}
{"id": "3406130", "revid": "709565", "url": "https://it.wikipedia.org/wiki?curid=3406130", "title": "Virus Attack", "text": "Virus Attack \u00e8 un cartone animato italiano prodotto da Mondo TV e Suk. La serie, nata per sensibilizzare anche il pubblico dei pi\u00f9 piccoli ai problemi dell'inquinamento su scala mondiale, \u00e8 composta di 52 episodi della durata di circa 13 minuti.\nIl cartone \u00e8 stato trasmesso dal 1\u00ba aprile al 23 settembre 2011 su Cartoon Network e dal 5 settembre 2011 viene trasmesso in chiaro dal canale digitale terrestre Boing, mentre nel 2012 \u00e8 approdato sugli schermi di una decina di canali TV esteri (Europa ed Americhe). Dal 4 dicembre 2013 gli episodi vengono pubblicati per lo streaming su internet sul canale di YouTube \"Mondo TV - Cose dell'altro mondo!\".\nSi prevede uno sviluppo del relativo merchandising - giocattoli ed edicola ad opera di Giochi Preziosi, gestito, in Italia, dal Gruppo Turner e, nel resto del mondo, da Mondo Consumer Products.\nTrama.\nLa Terra \u00e8 sull'orlo del collasso. Inquinamento e malvagit\u00e0 rischiano ormai di prevaricare il genere Umano, rendendo il pianeta vulnerabile. Edward Amaldi, eclettico scienziato di fama mondiale, studia da sempre i fenomeni collegati all'inquinamento e cerca invano di sensibilizzare l'opinione pubblica sulla catastrofe ormai imminente, ma nessuno sembra dargli ascolto. Approfittando del momento di debolezza in cui versa la Terra, un esercito di Virus proveniente da una Galassia lontana mandati dal malvagio Siderno \u00e8 desideroso di vendetta, attacca il pianeta, dando il via ad una battaglia epocale. Mentre i Virus, comandati dai loro quattro generali, attecchiscono nelle zone pi\u00f9 inquinate del pianeta e distruggono ogni cosa che trovano sul loro cammino, Davide, Alice, Zuri, Rodan e George, teenager di differenti nazionalit\u00e0 alle prese con i loro problemi adolescenziali, sono chiamati a far fronte all'emergenza, capitanati da Edward Amaldi, padre di Davide, e dalla sua vivace assistente Neela. I cinque ragazzi, infatti, posseggono un DNA speciale che li rende gli unici capaci di contrastare lo smisurato potere delle creature aliene. Una volta trasformati, infatti, i cinque teenager diventano Antivirus dai poteri potenti e mirabolanti, in grado di sbaragliare i nemici alieni.\nSigla.\nLa sigla di apertura e chiusura \u00e8 \"ready to go!\" dei \"the KarTunes Band\"."}
{"id": "3406132", "revid": "125271554", "url": "https://it.wikipedia.org/wiki?curid=3406132", "title": "Isola (Madesimo)", "text": "Isola (\"Isola\" in dialetto chiavennasco, in passato anche Isolato) \u00e8 una frazione situata nel comune di Madesimo, con una popolazione di 43 abitanti..\nIsola dista circa 3 chilometri a nord-ovest dal capoluogo comunale. La frazione ospita la diga di Isolato e sorge sulle sponde del lago artificiale da essa creato.\nFino al 1983 la frazione dava il nome al Comune di Isolato (in precedenza Comune di Isola), poi diventato Comune di Madesimo."}
{"id": "3406133", "revid": "974994", "url": "https://it.wikipedia.org/wiki?curid=3406133", "title": "Monumenti funebri dei cardinali Ascanio Sforza e Girolamo Basso Della Rovere", "text": "I Monumenti funebri dei cardinali Ascanio Sforza e Girolamo Basso Della Rovere sono una coppia di sepolture monumentali di Andrea Sansovino, databili rispettivamente al 1505 e al 1507, conservati nella basilica di Santa Maria del Popolo a Roma.\nStoria.\nIl coro di Santa Maria del Popolo venne fatto ristrutturare da Bramante su incarico del cardinale Ascanio Sforza, che poi vi si fece seppellire in un monumento del Sansovino, completato nel 1505 e collocato sulla parete sinistra. Qualche anno dopo lo stesso artista esegu\u00ec un monumento gemello per un altro benefattore della chiesa, il cardinale Girolamo Basso Della Rovere, sulla parete opposta.\nAmpiamente descritti dal Vasari, che giudic\u00f2 il primo ancora un po' duro nelle forme e il secondo invece di sciolto virtuosismo, ispirarono anche Michelangelo per la tomba di Giulio II, dal secondo progetto in poi.\nDescrizione e stile.\nI due monumenti sono ad arcosolio e riecheggiano un arco di trionfo, sebbene usando anche elementi pi\u00f9 tradizionali, di derivazione quattrocentesca, come l'architettura molto ornata. \nSopra uno zoccolo liscio si trova il basamento, con al centro l'iscrizione, e ai lati, leggermente avanzati rifacendosi alla parte superiore, si trovano gli stemmi dei cardinali affiancati da rilievi. La parte superiore, dotata di un nuovo zoccolo, ha al centro la grande apertura ad arco, dove si trova la cassa con sopra il catafalco del defunto, il quale \u00e8 ritratto come addormentato e voltato verso lo spettatore, con la testa poggiata su un gomito. Si tratta di una ripresa dei modelli dell'arte etrusca, in contrapposizione al modello tradizionale che vedeva il defunto disteso in maniera pi\u00f9 rigida. In questa scelta potrebbe nmanifestarsi la nuova concezione che esalta la persona vivente e attiva, al posto della piatta visione gotica celebrante un morto.\nNella lunetta si trova la \"Madonna col Bambino\" entro un medaglione. Ai lati si trovano due nicchie con calotta a conchiglia e affiancate da colonne libere (come nell'Arco di Costantino), contenenti statue di figure allegoriche; altre due personificazioni simboliche, sedute, si trovano nella parte superiore, affiancate da candelabri. La cimasa mostra un motivo a conchiglia e volute, oltre il quale stanno gli stemmi e le figure dell'Eterno o Cristo benedicenti, tra due angeli protafiaccola."}
{"id": "3406134", "revid": "33751", "url": "https://it.wikipedia.org/wiki?curid=3406134", "title": "Naftex Stadium", "text": ""}
{"id": "3406135", "revid": "149727", "url": "https://it.wikipedia.org/wiki?curid=3406135", "title": "Raccordo autostradale 7", "text": ""}
{"id": "3406143", "revid": "1372005", "url": "https://it.wikipedia.org/wiki?curid=3406143", "title": "Guido III di Spoleto", "text": "\u00c8 talvolta citato con altri numerali, in quanto terzo della dinastia dei Guidonidi (e a quest'ordine fa riferimento il numerale qui usato) e secondo duca di Spoleto a nome Guido. La sua identit\u00e0 \u00e8 in particolare confusa con quella di Guido II di Spoleto, suo zio e successore al ducato, e che fu altres\u00ec re e imperatore.\nBiografia.\nGiovent\u00f9.\nFiglio di Lamberto I, duca di Spoleto, apparteneva al potente lignaggio dei Guidonidi, imparentati con la dinastia Carolingia tramite Adelaide di Lombardia, figlia di Pipino d'Italia e bisnonna di Guido.\nPoco si sa della sua giovent\u00f9: suo padre, duca di Spoleto, si era pi\u00f9 volte ribellato all'imperatore Ludovico II e tra l'871 e l'876 era stato bandito e si era rifugiato a Benevento, dove forse Guido III visse con lui e ricevette parte della sua educazione.\nNell'876 Lamberto venne restaurato come duca di Spoleto da Carlo il Calvo e negli anni seguenti fu in conflitto diretto con papa Giovanni VIII, prima per conto dell'imperatore e poi per conto proprio, ottenendo infine una scomunica che non gli fu rimossa nemmeno in punto di morte, nell'880, mentre assediava Capua. Guido gli succedette immediatamente come duca.\nDuca di Spoleto.\nPapa Giovanni VIII sperava di essersi sbarazzato del suo principale nemico, e come atto di buona fede invit\u00f2 il nuovo duca a Roma per pacificarsi con lui. Guido III rispose raccogliendo l'esercito sotto le mura di Capua e portandolo direttamente a Roma, cui pose l'assedio. Ci\u00f2 gli valse il soprannome di \"Rabbia\", datogli direttamente dal papa che denunci\u00f2 la sua violenza ai grandi dell'impero in varie lettere allarmate.\nCarlo il Grosso, re d'Italia e signore di Guido, riprese pi\u00f9 volte il duca, pur senza agire direttamente contro di lui. Papa Giovanni VIII gli offr\u00ec quindi la corona imperiale in cambio della sua protezione, ma fu solo nel febbraio dell'882 che egli tenne a Ravenna una grande dieta. Qui Guido III e suo zio Guido II, marchese di Camerino si presentarono invocando il perdono imperiale e giurarono di restituire le terre sottratte al papa.\nLa pace era apparentemente ricomposta, ma gi\u00e0 in marzo Giovanni VIII denunciava le false promesse dei Guidoni. Nel maggio 883 in una nuova dieta a Nonantola il papa port\u00f2 le sue istanze e Guido, accusato di fellonia, fu costretto alla fuga. Si fortific\u00f2 nel suo ducato e, mentre incombeva su di lui un esercito guidato da Berengario I, duca del Friuli, fece ricorso all'alleanza con i predoni Saraceni che terrorizzavano l'Italia centrale.\nL'esercito imperiale fu costretto a ritirarsi in estate da un'epidemia che era scoppiata tra le sue truppe. Guido III non pot\u00e9 rallegrarsi a lungo della vittoria perch\u00e9 in quello stesso anno, forse proprio in seguito alla pestilenza, venne a morte.\nEssendo suo figlio Guido troppo giovane per succedergli, il ducato pass\u00f2 allo zio Guido II di Camerino.\nFamiglia e figli.\nEbbe un figlio, Guido IV."}
{"id": "3406144", "revid": "729019", "url": "https://it.wikipedia.org/wiki?curid=3406144", "title": "Isola di Borden", "text": "L'isola di Borden fa parte dell'arcipelago delle isole Regina Elisabetta nel Canada del nord.\nL'isola \u00e8 completamente disabitata ed ha una superficie di 2.795\u00a0km\u00b2, il che la rende la 172\u00aa isola al mondo in ordine di grandezza e la 30\u00aa isola canadese.\nSi trova a nord dell'isola Mackenzie King e come quest'ultima \u00e8 divisa tra 2 territori canadesi: la porzione pi\u00f9 grande appartiene ai Territori del Nord-Ovest, il resto al territorio di Nunavut.\nStoria.\nL'isola prende il nome dal primo ministro Robert Borden. La prima persona a noi nota ad aver visitato l'isola \u00e8 Vilhjalmur Stefansson nel 1916; all'inizio era stata descritta come una sola terra assieme all'isola del Re Mackenzie, ma nel 1947, durante una ricognizione aerea della Royal Canadian Air Force, si scopr\u00ec che in realt\u00e0 si trattava di 2 isole separate dallo stretto di Wilkins."}
{"id": "3406145", "revid": "124682422", "url": "https://it.wikipedia.org/wiki?curid=3406145", "title": "Hikaru Midorikawa", "text": " \n\u00c8 principalmente conosciuto per i ruoli di Kaede Rukawa in \"Slam Dunk\", Seij\u016br\u014d Ginga in \"Sailor Moon R\", Zelgadis Greywords in \"Slayers\", Seto Kaiba in \"Yu-Gi-Oh!\", Tamahome in \"Fushigi y\u00fbgi\", Heero Yui in \"Mobile Suit Gundam Wing\", o i pi\u00f9 recenti Seiran Shi in \"Saiunkoku Monogatari\", Ryuho in \"s-CRY-ed\" e in quelli di molti videogiochi tra cui Marth in \"Fire Emblem\" e Zero Lancer in \"Fate/Unlimited Codes\"."}
{"id": "3406146", "revid": "767487", "url": "https://it.wikipedia.org/wiki?curid=3406146", "title": "Rail M\u0259likov", "text": "Carriera.\nClub.\nDopo aver giocato con il Baku, nel 2007 si trasferisce al Neftchi Baku.\nNazionale.\nConta numerose presenze con la Nazionale azera."}
{"id": "3406147", "revid": "33751", "url": "https://it.wikipedia.org/wiki?curid=3406147", "title": "Campionato africano giovanile Under-20 2011", "text": "Il campionato africano giovanile Under-20 2011 \u00e8 stato la 17\u00aa edizione del torneo di calcio riservato ai giocatori con meno di 20 anni di et\u00e0. Si sarebbe dovuto svolgere in Libia, ma in seguito alla guerra scoppiata nel paese, la CAF ha deciso di rinviare il torneo finch\u00e9 i problemi di sicurezza non fossero risolti. Dato che il Campionato valeva anche come qualificazione al Campionato mondiale di calcio Under-20 2011 il torneo si sarebbe dovuto svolgere entro la fine di giugno 2011.\nA causa dell'aggravarsi della crisi in Libia, l'organizzazione del torneo \u00e8 stata poi assegnata al Sudafrica. Il torneo si \u00e8 giocato dal 17 aprile al 1\u00ba maggio 2011.. La Nigeria ha vinto il suo sesto titolo, battendo in finale il Camerun.\nQualificazioni.\nLe qualificazioni sono state organizzate in tre turni ad andata e ritorno. Alcune nazioni sono state esentate dal turno preliminare. Le vincitrici del secondo turno si sono qualificate per la fase finale. Il Sudafrica ha partecipato alle qualificazioni perch\u00e9 inizialmente non era il paese organizzatore.\nTurno preliminare.\nL'andata \u00e8 stata giocata tra il 16 e il 18 aprile 2010, il ritorno tra il 30 aprile e il 2 maggio 2010.\nPrimo turno.\nL'andata del primo turno si \u00e8 giocata tra il 23 e il 25 luglio 2010, il ritorno tra il 6 e l'8 agosto 2010.\nSecondo turno.\nL'andata del secondo turno si \u00e8 giocata tra il 24 e il 26 settembre 2010, il ritorno tra il 22 e il 24 ottobre 2010."}
{"id": "3406153", "revid": "125000992", "url": "https://it.wikipedia.org/wiki?curid=3406153", "title": "Pant\u00e0sema", "text": "La Pant\u00e0sema \u00e8 un'antica figura femminile legata ai riti agricoli dell'antica cultura pagana del centro Italia, particolarmente presente nei territori umbro, marchigiano, laziale e abruzzese. Pant\u00e0sema, Pant\u00e0sima, Fant\u00e0sima, Mammoccia e Signoraccia sono solo alcune delle varianti regionali del nome di questa antica figura, simbolo di fertilit\u00e0, spesso legata ai riti di passaggio.\nLa Pant\u00e0sema nel centro Italia.\nMarzanello, Vairano Patenora (CE).\nA Marzanello, frazione di Vairano Patenora, nel primo trentennio del XX secolo, insieme al mazzamauri\u00e8gli (gnomi e folletti che popolavano le campagne), le ian\u00e0are (streghe) e gli spiriti inquieti delle persone decedute per morte violenta, tra le presenze occulte e malvagie dell'immaginario popolare viene annoverata anche la Pant\u00e0sema come personaggio maligno indefinito.\nGrotti di Cittaducale (RI).\nA Grotti di Cittaducale, frazione dell'omonimo comune posta nella bassa Valle del Salto, tra le regioni storiche della Sabina e del Cicolano in Provincia di Rieti, viene chiamata \"Pant\u00e0sima\", accanto alle varianti \"Pant\u00e0rma\" e \"Pupazza\", cos\u00ec come nelle zone circostanti al paese. Durante i festeggiamenti serali delle ricorrenze religiose in onore del patrono San Vittorino di Amiterno e della Madonna dei Balzi (entrambe nella prima met\u00e0 di settembre), la Pant\u00e0sima di cartapesta, adornata di fuochi d'artificio installati sulle spalle e sul capo, fa il suo ingresso nella piazza del paese fra le danze e a turno viene 'indossata' dagli astanti, che ballano al centro della folla.\nIl termine Pant\u00e0sema nei dialetti del centro Italia.\nTorre Cajetani (FR).\nA Torre Cajetani, nel dialetto del paese, si una ancora oggi il termine Pant\u00e0sema: fantasma\nJenne (RM).\nA Jenne, nel dialetto Jennese il termine Pant\u00e0sema indica: fantasma; donna inespressiva; donna immobile. Accr. pantasem\u00f2na; Masch. pantasem\u00f2ne; Plu. pantasimuni.\nCivitella Roveto (AQ).\nA Civitella Roveto il termine Pant\u00e0sema indica: donna invadente.\nCanepina (VT).\nUn tratto fonetico che colpisce per la sua vitalit\u00e0 nei Cimini \u00e8 senza dubbio la sonorizzazione della fricativa sorda che giustifica forme quali a Canepina \"vaggi\" \u201cfaggi\u201d, \"vasi\u00f3li\" \u201cfagioli\u201d, \"vronch\u00e8llo\" \u201cfringuello\u201d e a Vallerano i \"vv\u00f2chi\" \u201ci fuochi\u201d, \"vilo\", \"viume\", \"vi\u00e8no\". Il tipo \"pant\u00e0sima\" \u201cfantasma\u201d [CARB, CC, CCA, CNP, F, FAL, R, S, VAS], \"pant\u00e0simu\" [SOR], d'origine greca, rappresenta invece uno sviluppo isolato di tipo meridionale."}
{"id": "3406155", "revid": "879070", "url": "https://it.wikipedia.org/wiki?curid=3406155", "title": "Parco nazionale di Boma", "text": "Il parco nazionale di Boma \u00e8 un'area protetta situata nello stato di Jonglei, nella parte orientale del Sudan del Sud, vicino al confine etiope. Venne dichiarato parco nazionale nel 1979 e nel 1981 venne istituito su un'area di 22.800 km\u00b2 (20.000 secondo la IUCN). Fa parte, insieme al parco nazionale di Bandingilo, dell'ecosistema denominato \u00abPaesaggio migratorio Boma-Bandingilo\u00bb. Il parco si trova a un'altitudine compresa tra 400 e 1100 m. Le precipitazioni annue diminuiscono da 1200 mm nel nord a 600 mm nel sud.\nGeografia.\nIl parco si trova a sud-est della citt\u00e0 di Pibor Post: si estende tra i fiumi Kangen ad ovest e Oboth a nord-est e dal fiume Kurun a sud alle paludi di Guom a nord. Due terzi dell'area sono costituiti da una piatta pianura alluvionale, continuazione sud-orientale della pi\u00f9 estesa regione del Sudd; verso est l'altitudine aumenta fino a raggiungere l'altopiano di Boma (1100 m ca.). La zona \u00e8 attraversata da molti fiumi, i rami sorgentiferi e gli affluenti del Pibor, che straripano durante la stagione delle piogge da aprile a dicembre. Le montagne che sorgono ad est lungo il confine etiope sono ricoperte da una rada foresta formata da \"Combretum\" e fichi.\nIl parco venne istituito originariamente per proteggere una particolare sottospecie di antilope, il kob dalle orecchie bianche (\"Kobus kob leucotis\"), nonch\u00e9 altri animali minacciati, come il tiang (\"Damaliscus lunatus tiang\"), sottospecie del damalisco, i bufali, le gazzelle di Mongalla, gli elefanti e i leopardi. Sono presenti anche giraffe, zebre, orici, alcelafi e predatori come i ghepardi. Nel 2008, proprio nel parco nazionale di Boma \u00e8 stata registrata la pi\u00f9 alta diversit\u00e0 di specie di mammiferi del Sudan.\nSituazione politica.\nSfortunatamente il parco \u00e8 stato uno dei teatri nel quale \u00e8 stata combattuta la guerra civile sudanese. Dal momento che in seguito agli accordi di pace di Khartoum del 2005 il Sudan del Sud ha iniziato ad autogovernarsi, non \u00e8 ancora chiaro sotto quale forma verr\u00e0 ripristinato il parco nazionale di Boma. Numerosi animali sono fuggiti in Etiopia durante la guerra civile, mentre altri sono stati usati come fonte di cibo. Il parco \u00e8 minacciato dalla mancanza di infrastrutture, che rende difficile la sua sorveglianza, dalla presenza di sfollati della guerra civile, alcuni dei quali si sono insediati nel parco, dai taglialegna alla ricerca di una materia prima che scarseggia ormai da decenni e dai cacciatori muniti di armi da guerra. Anche il parco nazionale di Gambela, situato un po' pi\u00f9 a nord sul lato etiope, \u00e8 minacciato. Lo sviluppo turistico della regione non \u00e8 ancora previsto.\nNel luglio 2008 \u00e8 stato firmato un contratto tra la \"Al Ain National Wildlife\", una societ\u00e0 degli Emirati Arabi Uniti, e il \"Ministry of Wildlife\" del Sudan del Sud per lo sviluppo turistico di un'area di 1,68 milioni di ettari all'interno del parco nazionale di Boma. La \"Al Ain\" ha iniziato i lavori nel 2009 e nel 2011 sono state completate una pista di atterraggio e diverse pensioni. I residenti della regione non sono stati coinvolti nelle negoziazioni e nello sviluppo del progetto. Per l'attuazione del progetto turistico dovranno essere ricollocate da 10.000 a 15.000 persone."}
{"id": "3406156", "revid": "767487", "url": "https://it.wikipedia.org/wiki?curid=3406156", "title": "Goliath e la schiava ribelle", "text": "Goliath e la schiava ribelle \u00e8 un film del 1963, diretto da Mario Caiano.\nTrama.\nSiamo nel periodo di campagna militare di Alessandro Magno contro Dario III di Persia, il generale Marzio, consigliato da Goliath, firma un trattato di pace con il condottiero macedone e in cambio gli viene affidata Kory, promessa sposa a Goliath.Artaferne, il perfido consigliere, avvelena Marzio e da la colpa alla ragazza e cos\u00ec Goliah viene imprigionato, ma riesce a fuggire e prepara una rivolta contro l'usurpatore."}
{"id": "3406161", "revid": "1305772", "url": "https://it.wikipedia.org/wiki?curid=3406161", "title": "Televicentro", "text": ""}
{"id": "3406162", "revid": "767487", "url": "https://it.wikipedia.org/wiki?curid=3406162", "title": "R\u0259\u015fad Abdullayev", "text": "Carriera.\nClub.\nNel 2009 si trasferisce al Neftchi Baku.\nNazionale.\nConta numerose presenze con la Nazionale azera."}
{"id": "3406172", "revid": "118604478", "url": "https://it.wikipedia.org/wiki?curid=3406172", "title": "Televicentro (Nicaragua)", "text": "Televicentro (anche conosciuto con il nome di Canal 2) \u00e8 una rete televisiva nicaraguense di propriet\u00e0 della societ\u00e0 Televicentro de Nicaragua, S.A. L'azienda \u00e8 stata fondata nel dicembre 1965 da Octavio Sacasa Sarria."}
{"id": "3406173", "revid": "729019", "url": "https://it.wikipedia.org/wiki?curid=3406173", "title": "Girolamo Brandolini", "text": "Biografia.\nFiglio del senatore Annibale Brandolini, proveniva da una famiglia veneta di antica nobilt\u00e0 e si fregiava dei titoli di conte di Valmareno, signore di Solighetto e patrizio veneto. Con il Regio Decreto 26 novembre 1914 pot\u00e9 aggiungere al proprio cognome quello della madre, Leopolda D'Adda.\nCome amministratore locale fu sindaco di Cison di Valmarino (28 luglio 1907-28 giugno 1914) e poi consigliere comunale a Venezia, Cison di Valmarino, Pieve di Soligo, Follina e Casatisma. Ricopr\u00ec inoltre la carica di deputato, venendo eletto per tre legislature consecutive (elezioni del 1901, 1904 e 1909).\nDivenne senatore il 16 ottobre 1913 essendo relatore Antonino Di Prampero. La nomina fu convalidata il 5 dicembre e giur\u00f2 il successivo 9 dicembre.\nQuanto alla carriera militare, tra il 1890 e il 1892 Brandolini partecip\u00f2 alla guerra d'Eritrea, combattendo poi da volontario nella Grande Guerra. Raggiunse il grado di tenente colonnello dei granatieri.\nAder\u00ec al fascismo, iscrivendosi al PNF il 4 dicembre 1925."}
{"id": "3406177", "revid": "1086846", "url": "https://it.wikipedia.org/wiki?curid=3406177", "title": "Calcio Monza 1980-1981", "text": "Questa voce raccoglie le informazioni riguardanti il Calcio Monza nelle competizioni ufficiali della stagione 1980-1981.\nStagione.\nDopo i fasti delle ultime sei stagioni del Monza, con la coppia Giovanni Cappelletti presidente e Alfredo Magni allenatore che hanno sfiorato in alcune occasioni la massima serie, la prima stagione del ventennio targato Valentino Giambelli \u00e8 una stagione tribolata, con pi\u00f9 ombre che luci. Una stagione che riporta il Monza in Serie C1, con soli 12 punti raccolti nel girone di andata e altrettanti in quello discendente, e nettamente ultimo in classifica, mai in corsa per la salvezza.\nNella stagione che segue lo scandalo del calcio scommesse, si tratta di una Serie B speciale, con squadre blasonate in cerca di riscatto, su tutte Milan e Lazio, che in questa categoria dovrebbero essere meteore. Al termine la Lazio rester\u00e0 ancora in Serie B, con il Milan salgono Cesena e Genoa. Anche le retrocesse in Serie C1 sono blasonate, con Monza e Taranto retrocedono Lanerossi Vicenza e Atalanta.\nSulla panchina brianzola, Alfredo Magni \u00e8 andato al Brescia in Serie A, si sono succeduti tre allenatori, come capita nelle annate storte. Si \u00e8 partiti con Sergio Carpanesi, ma la falsa partenza del Monza ha costretto la dirigenza biancorossa a sostituirlo dopo la sconfitta esterna con il Cesena (2-0) del 16 novembre, al suo posto Lamberto Giorgis, con lui le uniche soddisfazioni sono state le vittorie di Bergamo (0-2) e di Rimini (0-1) con tanti pareggi, poi il 19 aprile dopo la sconfitta interna (0-1) con il Taranto altro ribaltone, al capezzale del Monza viene chiamato Franco Fontana che guida il Monza fino al termine del torneo. Con 8 reti Paolo Monelli \u00e8 stato il miglior marcatore stagionale, delle quali una in Coppa Italia e 7 in campionato, passa in Serie A alla Fiorentina, appena terminata questa stagione, insieme all'altro gioiello brianzolo Daniele Massaro.\nIn Coppa Italia il Monza disputa prima del campionato, il terzo girone di qualificazione, che promuove la Spal ai quarti di finale della manifestazione.\nMaglie e sponsor.\nPer la stagione 1980-1981 vengono confermate tutte le divise prodotte dalla Admiral.\nOrganigramma societario.\nArea direttiva\nArea organizzativa\nArea tecnica"}
{"id": "3406178", "revid": "765341", "url": "https://it.wikipedia.org/wiki?curid=3406178", "title": "Hugh Aston", "text": "Biografia.\nPoco si conosce dei primi anni di vita di questo importante compositore dell'inizio dell'epoca Tudor e la sua data e luogo di nascita sono attualmente sconosciuti. Tuttavia, il 27 novembre 1510 egli discuteva la tesi di laurea in musica all'Universit\u00e0 di Oxford, presentando una messa e un'antifona e affermando che aveva studiato musica per otto anni (notizie che suggeriscono che egli doveva avere circa 25 anni, quindi la data presunta di nascita dovrebbe essere intorno al 1485). Anche se il risultato della laurea non \u00e8 formalmente registrato egli dovrebbe aver conseguito il titolo visto che l'Universit\u00e0 ordin\u00f2 la conservazione dei due manoscritti presentati. Sembra probabile che questi siano la \"Missa Te Deum Laudamus\" a sei voci e l'antifona \"Te Deum Laudamus\" ancora presenti nella collezione di manoscritti dell'Universit\u00e0, ora custoditi nella Bodleian Library di Oxford.\nTra il 1510 ed il 1522 potrebbe aver vissuto a Londra e si pensa che egli possa aver avuto qualche rapporto con la Corte di Enrico VIII e con la sua \"Cappella reale\". Nel 1520/21 risultava presente a Coventry e venne pagato dal Decano del Capitolo della Collegiata di Santa Maria di Warwick, per andare da Coventry a Warwick per consigliare l'acquisto e l'installazione di un nuovo organo. Dal 1525 si trasfer\u00ec a Leicester come risulta da un resoconto integrale della sua testimonianza data alla visita di un vescovo il 27 e 28 novembre 1525 e conservato nell'archivio diocesano di Lincoln, e sembra che abbia soggiornato in Leicester per il resto della sua vita.\nLa sua nomina a Leicester fu di \"Magister Choristerorum\" (maestro del coro) presso l\"'Hospital and College of St Mary of the Annunciation\", fondato da 'Enrico, III conte di Lancaster nel 1330 e sostanzialmente ampliato da suo figlio Enrico, IV conte e poi I duca di Lancaster dietro Charter reale del 24 marzo 1355 / 6. Pi\u00f9 tardi conosciuta come \"The Newarke\", l'istituzione ebbe un decano e dodici canonici, dodici vicari corali, quattro chierici e sei cantori. Alla fine del XV secolo aveva raggiunto uno status elevato di reputazione musicale e acquisito il privilegio, a quanto pare condiviso solo con la Cappella reale, di avere il diritto di reclutare musicisti e cantanti da altre istituzioni senza il loro consenso, in altre parole ad accaparrarsi i musicisti migliori del paese. Forse il gi\u00e0 apprezzato Aston fu assunto dal \"Newarke\" usando questo privilegio, ma non sembra esserci alcuna prova documentale superstite di come o quando venne a stabilirsi a Leicester.\nLa Concessione reale prevedeva, fra le altre cose, l'utilizzo del rito Salisbury (\"Sarum\"), una messa quotidiana cantata in onore di Maria e anche il canto del Mattutino, una messa solenne e Vespri in oltre due dozzine di feste, guidate dal decano del coro, quindi era previsto un gravoso impegno musicale per il coro di circa sedici unit\u00e0 (di cui almeno alcuni dei vicari) e il suo direttore musicale. Il suo salario iniziale era di \u00a3 10 all'anno (solo di \u00a3 2 all'anno inferiore a quella del decano) e dal 1540 questo aument\u00f2 a 12 \u00a3 l'anno. Inoltre Aston, indicato anche in alcuni documenti come cantore e organista, aveva il diritto di ricevere ulteriori pagamenti significativi per i servizi aggiuntivi come i funerali. Nel 1525 era stato raccomandato al cardinale Wolsey come direttore fondatore della musica nel suo nuovo \"Cardinal's College\" a Oxford, Aston sembra aver declinato l'offerta e in ogni caso Wolsey nomin\u00f2 John Taverner a ricoprire quell'incarico. Aston continuato alla \"Newarke\" fino allo scioglimento finale della Fondazione, a Pasqua del 1548, e a quel punto ricevette una pensione statale di 12 \u00a3 all'anno per la perdita del suo ufficio. Da questo momento egli deve aver almeno almeno tenuto la posizioni di consulenza su una serie di altre importanti istituzioni corali del centro dell'Inghilterra, dal momento che ha ricevuto anche pensioni statali per un totale di ulteriori \u00a3 6 13 scellini e 4 penny per la perdita dell'ufficio di altre sei corali soppresse: Sully e Pipewell nel Northamptonshire, Coventry e Kenilworth nel Warwickshire e le abbazie del Leicestershire, \"Launde\" e di \"St Mary de Pratis\" (Abbazia di Leicester).\nA Leicester gli era stata assegnata una casa gratuita appena fuori dal cancello principale del \"Newarke\" in Hangman's Lane (ora Oxford Street). Sembra probabile che qualche tempo dopo abbia comprato la casa, prima o al momento della soppressione di \"Newarke\", presumibilmente la stessa abitata da suo nipote nel XVII secolo. Prima del 1530 un Hugh Aston, senza dubbio il musicista poich\u00e9 non vi sono omonimi registrati nel XVI secolo a Leicester, era assessore comunale, e dal 1550 era citato nei registri del \"Borough di Leicester\" come \u201cthe Ward of Mr Hugh Aston\u201d. Dal 1532 fu giudice di pace, medico legale per due anni, revisore dei conti per un totale di 16 anni, sindaco per il periodo 1541-1542, uno dei due membri del Parlamento per il Comune per il Parlamento del 1555 e rimase assessore fino alla sua morte. La data esatta non \u00e8 conosciuta ma fu sepolto il 17 novembre 1558 nella chiesa parrocchiale di St. Margaret's. Il 15 novembre 2008 nel 450\u00ba anniversario della morte si \u00e8 svolto un servizio commemorativo a St. Margaret's, durante il quale sono state eseguite due delle antifone superstiti di Aston, i due pezzi per tastiera e gran parte della musica di rito Sarum per la messa Messa da Requiem della liturgia pre-Riforma Sarum, che era stata ripristinata da Maria I.\nLa maggior parte degli edifici del medievale \"Hospital and College of the Newarke\", compresa la Chiesa Collegiata molto ammirati da Leland durante la sua visita del 1530, vennero demoliti subito dopo la dissoluzione dei monasteri e il campus della \"De Montfort University\" di Leicester ricopre oggi quasi l'intero sito. Il 17 marzo 2010 Patrick McKenna, fondatore e Chief Executive di \"Ingenious Media\", ha dichiarato aperta l'Universit\u00e0 di Hugh Aston Building - De Montfort nuova facolt\u00e0 di economia e diritto, adiacente alla grande Porta del Newarke e a soli 100 metri o gi\u00f9 di l\u00ec dal sito della casa di Aston.\nMusica.\nQuattro composizioni vocali di musica sacra di Aston pervenute complete: \nDi altre composizioni sono pervenuti soltanto alcuni frammenti.\nCompose inoltre musica per tastiera, la maggior parte della quale mostra un uso straordinariamente progressivo della tecnica tastieristica. Alcuni pezzi famosi sono stati attribuiti a lui, per motivi stilistici, tra cui la spesso-registrata \"My Lady Careys Dompe\". La sua\"Hornepype\"\u00e8 anche citata come un esempio delle prime scritture di musica idiomatica per tastiera."}
{"id": "3406180", "revid": "1272592", "url": "https://it.wikipedia.org/wiki?curid=3406180", "title": "Televicentro (Honduras)", "text": "Televicentro anche nota semplicemente come TVC \u00e8 una rete televisiva dell'Honduras, situata nella capitale della nazione, Tegucigalpa. La rete \u00e8 stata fondata nel 1987 per unificare in una sola emittente i tre canali televisivi \"Canal 5\", \"Canales 3 y 7\" e \"Telecadena 7 y 4\", permettendo loro di avere una maggiore copertura. Nel 2011 Salvador Nasralla, giornalista sportivo e presentatore televisivo di Televicentro, ha fondato il Partito Anticorruzione (spagnolo: \"Partido Anticorrupci\u00f3n\", PAC) che \u00e8 un partito politico centrista in Honduras."}
{"id": "3406182", "revid": "36426", "url": "https://it.wikipedia.org/wiki?curid=3406182", "title": "Estasi della Beata Ludovica Albertoni", "text": ""}
{"id": "3406183", "revid": "36426", "url": "https://it.wikipedia.org/wiki?curid=3406183", "title": "Busto del Cardinale Alessandro Peretti Montalto", "text": ""}
{"id": "3406185", "revid": "36426", "url": "https://it.wikipedia.org/wiki?curid=3406185", "title": "Busto del Cardinale Richelieu", "text": ""}
{"id": "3406187", "revid": "1310927", "url": "https://it.wikipedia.org/wiki?curid=3406187", "title": "Araz Abdullayev", "text": "Carriera.\nClub.\nIl 7 gennaio 2011 viene annunciato il suo ingaggio da parte dell'Everton, che per\u00f2 potr\u00e0 raggiungere solo al termine della stagione.\nNazionale.\nDebutta nel 2008 con la nazionale azera."}
{"id": "3406192", "revid": "279183", "url": "https://it.wikipedia.org/wiki?curid=3406192", "title": "Domenico Stella", "text": "Biografia.\nDopo le prime esperienze religiose maturate nel convento di Bagnoregio, si form\u00f2 a Roma, sia come francescano che come musicista, allievo del noto maestro Filippo Capocci, direttore della cappella di San Giovanni in Laterano.\nVisse il periodo in cui papa Pio X, nel Motu Proprio \"Tra le sollecitudini\", del 22 novembre 1903, probabilmente con la consulenza di Lorenzo Perosi (allora direttore della Cappella Sistina), aveva bandito dal tempio e dall'azione liturgica tutte le forme di arte che davano luogo al \"funesto influsso che sull'arte sacra esercita l'arte profana e teatrale per richiamarvi unicamente quella sacra nelle sue pi\u00f9 consolidate tradizioni\". In questo clima culturale il giovane frate seppe contemperare, con sereno equilibrio, il passato con il futuro.\nOrdinato sacerdote, nel 1908, Domenico Stella fu nominato direttore della Schola Cantorum di Anzio, mentre dal 1911 al 1915 fu professore di canto sacro al Collegio Serafico Internazionale di San Teodoro Sul Palatino. Rimase a Roma fino al 1920, quando i suoi superiori lo trasferirono ad Assisi a dirigere la Cappella musicale della Basilica di San Francesco. Ad Assisi Padre Stella fu impegnato in un'opera di recupero ed innovazione che seppe gestire in modo accorto e determinato, sostituendo i vecchi brani di stile melodrammatico con altri di gusto pi\u00f9 liturgico, creando gradualmente una nuova coscienza della Musica Sacra."}
{"id": "3406195", "revid": "295700", "url": "https://it.wikipedia.org/wiki?curid=3406195", "title": "La storia segreta dei mongoli", "text": ""}
{"id": "3406200", "revid": "112005934", "url": "https://it.wikipedia.org/wiki?curid=3406200", "title": "Osmofilo", "text": "Gli organismi osmofili sono organismi adattati alla vita in ambienti ad alta pressione osmotica, come ad esempio quelli ad alte concentrazioni di zuccheri semplici. Sono simili agli organismi alofili, in quanto un fattore critico di entrambi gli ambienti \u00e8 la bassa attivit\u00e0 dell'acqua (aW). Quelli semplicemente in grado di sopravvivere, anzich\u00e9 di crescere, sono detti \"osmodurici\".\nL'alta concentrazione di zuccheri \u00e8 un fattore limitante la crescita di molti microorganismi (tanto da essere utilizzata come mezzo di conservazione gi\u00e0 dall'antichit\u00e0). Gli osmofili sintetizzano perci\u00f2 una variet\u00e0 di composti per proteggersi dall'alta pressione osmotica, come alcoli e aminoacidi.\nQuesti tipi di microrganismi si sviluppano soprattutto nella marmellata e nel miele, perch\u00e9 la concentrazione di zuccheri, solitamente, va dal 40% al 60%\nLa grande maggioranza dei microorganismi osmofili sono lieviti.\nAlcuni tra i microorganismi osmofili sono:"}
{"id": "3406202", "revid": "767487", "url": "https://it.wikipedia.org/wiki?curid=3406202", "title": "La Vengeance du sergent de la ville", "text": "La Vengeance du sergent de la ville \u00e8 un cortometraggio muto del 1913 diretto da Louis Feuillade.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont\nDistribuzione.\nDistribuito in sala il 31 gennaio 1913 dalla Soci\u00e9t\u00e9 des Etablissements L. Gaumont.\nDate di uscita.\nIMDb\nAlias"}
{"id": "3406205", "revid": "1573940", "url": "https://it.wikipedia.org/wiki?curid=3406205", "title": "Herbal Essences", "text": "Herbal Essences \u00e8 un marchio di shampoo, balsamo per capelli e prodotti per la tintura per capelli della Clairol. Per alcuni anni, sino al 2001 \u00e8 stato sponsor del concorso di bellezza internazionale Miss Universo.\nHerbal Essences (e la sua societ\u00e0 madre, la Procter &amp; Gamble) \u00e8 oggetto di una campagna anti-vivisezione da parte della Uncaged Campaigns."}
{"id": "3406211", "revid": "36426", "url": "https://it.wikipedia.org/wiki?curid=3406211", "title": "Sala Ducale", "text": "La Sala Ducale \u00e8 una sala d'onore ubicata all'interno del Palazzo Apostolico, nella Citt\u00e0 del Vaticano, adiacente e collegata con la Sala Regia.\nAnticamente era composta da due sale che vennero unificate da Gian Lorenzo Bernini, con un'ampia arcata dissimulata da un grandioso panneggio retto da angioletti. La volta \u00e8 decorata da grottesche di Raffaellino da Reggio e Lorenzo Sabatini, con riquadri di Marco Pino, mentre le pareti da paesaggi di Paul Brill. Alcune delle lunette e delle pareti sono completate nei decori da affreschi moderni.\nFaceva e fa tuttora parte del percorso ufficiale che fanno i cortei dei monarchi e dei capi di Stato che si recano in visita ufficiale dal papa.\nStoricamente, in questa sala, il pontefice saliva sulla sedia gestatoria, onde procedere, sorretto dai sediari pontifici, verso la basilica Vaticana percorrendo la sala Regia e la scala Regia. "}
{"id": "3406218", "revid": "1573940", "url": "https://it.wikipedia.org/wiki?curid=3406218", "title": "Ojgon nuur", "text": "L'Ojgon nuur (in mongolo: \u041e\u0439\u0433\u043e\u043d \u043d\u0443\u0443\u0440) \u00e8 un lago della Mongolia occidentale, nella provincia del Zavhan, distretto di T\u00f9d\u0117vt\u0117j. Si trova a un'altitudine di 1,664 metri sul livello del mare. La superficie totale del lago \u00e8 di circa 61 km\u00b2, ha una lunghezza di 18 km e una larghezza di 8 km, la costa si snoda per 60,2 km."}
{"id": "3406219", "revid": "767487", "url": "https://it.wikipedia.org/wiki?curid=3406219", "title": "L'Aventure des millions", "text": "L'Aventure des millions \u00e8 un film muto del 1916 diretto da Louis Feuillade.\nProduzione.\nIl film - un mediometraggio di quasi un'ora - fu prodotto dalla Soci\u00e9t\u00e9 des Etablissements L. Gaumont\nDistribuzione.\nDistribuito dalla Soci\u00e9t\u00e9 des Etablissements L. Gaumont, usc\u00ec nelle sale cinematografiche francesi nell'ottobre 1916."}
{"id": "3406223", "revid": "400694", "url": "https://it.wikipedia.org/wiki?curid=3406223", "title": "Agostino Mainardi", "text": "Biografia.\nFrate agostiniano, nel 1509 era nel convento di Firenze, nel 1514 in quello di Siena e nel 1515 a Pavia, dove nel 1517 divenne priore del convento di Sant'Agostino e nel 1531 ottenne la cittadinanza insieme con le sorelle Andreina e Margherita.\nAd Asti, nel 1532, ebbe un contrasto dottrinale con un altro frate, nel corso del quale espresse concezioni non ortodosse sul peccato originale, la grazia e la predestinazione, cos\u00ec da essere ripreso dal vescovo Scipione Roero e poi dal maestro del Sacro palazzo pontificio, il domenicano Tommaso Badia. Non furono presi provvedimenti nei suoi confronti, perch\u00e9 furono accettate le sue giustificazioni, fondate sulla Scrittura, e il 28 settembre del 1535 fu riabilitato da un breve di papa Paolo III.\nTuttavia, il Mainardi continu\u00f2 a propagandare segretamente le sue dottrine protestanti. Divenuto priore del convento pavese di Santa Mostiola, convert\u00ec alle sue tesi il nobile Galeazzo da Trezzo ed ebbe frequenti contatti con il professore dello Studio di Pavia Celio Secondo Curione e con gli agostiniani Ambrogio Cavalli, Giulio Della Rovere e Ortensio Lando.\nPer la quaresima del 1538 Mainardi fu inviato a Roma, e nella predica tenuta nella chiesa di Sant'Agostino furono colte valutazioni filo-protestanti sui temi delle indulgenze e della giustificazione per fede, ma la polemica suscitata non ebbe conseguenze e in giugno, nel capitolo generale dell'Ordine tenuto a Verona, Mainardi fu nominato vicario del convento pavese di Sant'Agostino. Predic\u00f2 ancora a Venezia durante la quaresima del 1540 e a Milano nel 1541, ma questa volta il governatore Alfonso d'Avalos ravvis\u00f2 nelle sue prediche diverse eresie e ordin\u00f2 il suo arresto, cui Mainardi si sottrasse il 13 giugno fuggendo a Tirano, in Valtellina.\nPochi mesi dopo Mainardi dovette lasciare Tirano su ordine del vescovo di Como, Cesare Trivulzio, stabilendosi a Chiavenna, che allora faceva parte della Repubblica delle Tre Leghe e dove gi\u00e0 si era formata una comunit\u00e0 protestante, e il signore del luogo, Ercole Salis, lo prese sotto la sua protezione, nominandolo pastore e affidandogli la chiesa di Santa Maria del Paterino quale luogo di culto. Intanto il generale Girolamo Seripando, il 24 febbraio 1542 lo espelleva dall'Ordine agostiniano.\nA Chiavenna il Mainardi dovette confrontarsi con le posizioni teologiche radicali di Camillo Renato, che negava ogni significato al battesimo e all'eucaristia, laddove Mainardi, seguendo lo Zwingli, ne difendeva il mero valore simbolico. Anche contro un altro esule italiano, Francesco Stancaro, che invece sosteneva che i due sacramenti avevano il valore di rimettere i peccati, egli affermava il significato dei sacramenti quali segni che confermano la fede e le promesse divine.\nIl sinodo dei pastori zurighesi diede ragione al Mainardi, ma questi fu ancora attaccato dal Renato nel perduto scritto \"Errores, ineptiae, scandala, contradictiones Augustini Mainardi\", contro il quale Mainardi ricorse all'autorit\u00e0 di Heinrich Bullinger perch\u00e9 ne condannasse i principi. Nel dicembre del 1549 fu organizzato un incontro tra Mainardi e Camillo Renato, al termine del quale i teologi di Zurigo diedero torto al Renato.\nLe dottrine del Mainardi sono riassunte in alcuni suoi scritti. Nel \"Trattato dell'unica e perfetta satisfattione di Cristo\" ribadisce la centralit\u00e0 della figura di Cristo, il cui sacrificio ha da s\u00e9 solo redento l'umanit\u00e0. A nulla servono le opere umane e il culto dei santi, e il purgatorio non esiste, essendo un'invenzione per giustificare le indulgenze della Chiesa cattolica. Una seconda opera attribuitagli, \"Il vero ordine di pregare e di confessarsi a Dio solo con il modo di vivere il matrimonio\", sembra perduta, mentre il successivo \"Uno pio e utile sermone della gratia di Dio\" nega valore alle opere ai fini del conseguimento della salvezza.\nNel 1550 Mainardi aveva scritto in latino l'\"Anatomia missae\", che sembra per\u00f2 essersi perduta. Esiste tuttavia una sua rielaborazione in italiano, l'\"Annatomia della messa\", del 1552, attribuita a Pietro Paolo Vergerio. L'\u00abanatomia\u00bb consiste nell'analisi delle parole pronunciate dal celebrante durante il rito della messa, della quale si contesta il significato, fino a concepirla come opera dell'Anticristo. Un altro scritto, il \"Sermone del sacramento della eucharestia\", forse composto dopo le dispute con il Renato, torna sul tema dell'eucaristia, negando che Cristo sia realmente presente nel pane e nel vino della Santa cena, come sostenuto invece da cattolici e luterani."}
{"id": "3406227", "revid": "2033069", "url": "https://it.wikipedia.org/wiki?curid=3406227", "title": "Timotei", "text": "Timotei \u00e8 un marchio di shampoo nordeuropeo di propriet\u00e0 della societ\u00e0 olandese-britannica Unilever. La parola \"Timotei\" deriva dal nome finlandese di una pianta selvatica chiamata appunto \"timotei\" (\"Phleum pratense\"). Lo shampoo Timotei \u00e8 stato lanciato sul mercato in Svezia negli anni settanta, ed introdotto sul mercato internazionale a met\u00e0 degli anni ottanta, bench\u00e9 in alcune nazione avevano gi\u00e0 venduto il marchio per un breve periodo. Lo slogan con cui fu lanciato il prodotto era \"So mild you can wash your hair as often as you like\".\nIl marchio Timotei viene citato nel sesto episodio dell'anime \"Lucky Star\", dal personaggio di Konata che ne imita lo spot televisivo."}
{"id": "3406235", "revid": "39325078", "url": "https://it.wikipedia.org/wiki?curid=3406235", "title": "Foaming", "text": ""}
{"id": "3406237", "revid": "39325094", "url": "https://it.wikipedia.org/wiki?curid=3406237", "title": "Crescita dispersa", "text": ""}
{"id": "3406238", "revid": "111440850", "url": "https://it.wikipedia.org/wiki?curid=3406238", "title": "Quintetto di fiati", "text": "Un quintetto di fiati, a volte chiamato quintetto di legni, \u00e8 un gruppo di cinque musicisti (generalmente flauto, oboe, clarinetto, corno e fagotto). Si chiamano pure cos\u00ec i brani composti per questo gruppo.\nA differenza del quartetto d'archi, il cui colore sonoro \u00e8 molto omogeneo, gli strumenti del quintetto di fiati si differenziano assai dal loro timbro e dalla loro tecnica. Il quintetto moderno sorge dal gruppo auspicato da Giuseppe II nel Settecento a Vienna: 2 oboi, 2 clarinetti, 2 corni e 2 fagotti.\nI quintetti composti da Anton Reicha, a partire dal 1811, e i quintetti composti da Franz Danzi stabilirono definitivamente il genere. Sebbene decaduti durante la seconda met\u00e0 dell'Ottocento, ripresero forza a partire dal XX secolo.\nQuintetto di Ance.\n\u00c8 un quintetto di fiati non tradizionale formato da strumenti ad ancia. La formazione \u00e8 variabile, sebbene quella pi\u00f9 comune sia: oboe, clarinetto in Si bemolle, sax tenore, fagotto e clarinetto basso. A volte si cambia l'oboe per il corno inglese oppure il sax tenore per un sax di un altro registro. Questo tipo di formazione da camera possiede un ripertorio originale ridotto perch\u00e9 la sua creazione \u00e8 molto recente."}
{"id": "3406241", "revid": "39325104", "url": "https://it.wikipedia.org/wiki?curid=3406241", "title": "Pin point", "text": ""}
{"id": "3406250", "revid": "223320", "url": "https://it.wikipedia.org/wiki?curid=3406250", "title": "Televicentro (Canal 2)", "text": ""}
{"id": "3406252", "revid": "1123126", "url": "https://it.wikipedia.org/wiki?curid=3406252", "title": "Patriarcato latino", "text": ""}
{"id": "3406256", "revid": "4252", "url": "https://it.wikipedia.org/wiki?curid=3406256", "title": "Vicario di Dio", "text": ""}
{"id": "3406258", "revid": "254059", "url": "https://it.wikipedia.org/wiki?curid=3406258", "title": "Stufetta del cardinal Bibbiena", "text": "La Stufetta del cardinal Bibbiena \u00e8 un piccolo ambiente al terzo piano del Palazzo Apostolico, nella Citt\u00e0 del Vaticano, confinante con la Loggetta del cardinal Bibbiena. \u00c8 celebre per un ciclo di affreschi della scuola di Raffaello riproducenti decorazioni in stile antiquario.\nStoria.\nLa \"stufetta\", cio\u00e8 stanzino da bagno privato, faceva parte dell'appartamento del cardinal Bibbiena. Due lettere indirizzate dal Bibbiena a Pietro Bembo chiariscono gli estremi cronologici dell'impresa all'anno 1516: nella prima (19 aprile) si chiede un consiglio per nuovi motivi mitologici da rappresentare; nella seconda (20 giugno) si annuncia il compimento dei lavori.\nNel XIX secolo, a causa di un'errata interpretazione, veniva anche chiamata \"ritiro di Giulio II\". Nel Settecento Vincenzo Camuccini la trasform\u00f2 in cappellina ricoprendo le pareti con tavole e la volta con una tela; una volta liberata torn\u00f2 ad essere studiata. Nel 1890 Dollmayr riconobbe i motivi mitologici in Ovidio e Servio Mario Onorato.\nPer quanto riguarda l'attribuzione, le opere sono quasi concordemente riferite agli aiuti del Sanzio su disegno del maestro, soprattutto Giulio Romano, Giovan Francesco Penni e altri.\nDescrizione.\nSi tratta di un ambiente a pianta quadrata (2,52 m per lato) coperta da volta a crociera, decorata a fresco e a stucco su modello della Domus Aurea. Sulla parete orientale si apre la porta e su quella opposta una finestra; le altre due hanno al centro una nicchia sopra una lastra di marmo e un riquadro con mascherone.\nLa volta e le lunette sono decorate da esili grottesche su sfondo bianco e rosso, mentre ai lati della porta, della finestra e delle nicchie si trovano otto riquadri (circa 66x30 cm ciascuno) con \"storiette\" mitologiche: a settentrione \"Venere e Adone\" e uno scomparto illeggibile; a oriente la \"Nascita di Erittonio\" e la \"Nascita di Venere\"; a sud \"Venere e Amore condotti dai delfini\" e \"Venere ferita da Amore\"; a ovest \"Pan e Siringa\" e uno scomparto distrutto, probabilmente gi\u00e0 decorato con \"Venere che si cava una spina\", come si evince da un'incisione del Dente.\nSotto ciascuno di queste scene si trovano riquadri minori a fondo nero, con puttini alati su piccoli carrelli trainati da tartarughe, chiocciole, draghi e farfalle.\nLa capacit\u00e0 straordinaria di ricreare l'antica decorazione si inquadra negli interessi archeologici del Sanzio e della corte pontificia di quegli anni: non a caso l'artista si era imbarcato nell'impresa di ricreare una pianta della Roma imperiale."}
{"id": "3406262", "revid": "114680086", "url": "https://it.wikipedia.org/wiki?curid=3406262", "title": "Vuoksi", "text": "Il Vuoksi o Vuoksa (in russo \u0412\u0443\u043e\u043a\u0441\u0430 e in svedese Vuoksen) \u00e8 un fiume della Russia e della Finlandia ed \u00e8 il principale emissario del lago Saimaa. Attraversata la Salpausselk\u00e4, il fiume percorre la zona dell'istmo di Carelia e si getta nel lago Ladoga."}
{"id": "3406266", "revid": "1873140", "url": "https://it.wikipedia.org/wiki?curid=3406266", "title": "Premi Goya 2010", "text": "La cerimonia di premiazione della 24\u00aa edizione dei Premi Goya si \u00e8 svolta il 14 febbraio 2010 al Palacio de Congresos di Madrid.\nVincitori e candidati.\nI vincitori sono indicati in grassetto, a seguire gli altri candidati."}
{"id": "3406267", "revid": "767487", "url": "https://it.wikipedia.org/wiki?curid=3406267", "title": "Kokem\u00e4enjoki", "text": "Il Kokem\u00e4enjoki, letteralmente \"fiume di Kokem\u00e4ki\", \u00e8 il fiume principale della Finlandia sud-occidentale. Nasce dal lago di Liekovesi a Vammala e scorre verso ovest fino a gettarsi nel Golfo di Botnia."}
{"id": "3406273", "revid": "287204", "url": "https://it.wikipedia.org/wiki?curid=3406273", "title": "Paatsjoki", "text": "Il Paatsjoki (in norvegese \"Pasvikelva\", in russo \"\u041f\u0430\u0437 or \u041f\u0430\u0442\u0441\u043e\u0439\u043e\u043a\u0438\", in sami skolt \"Paa\u010d\u010djokk\", in sami settentrionale \"B\u00e1h\u010daveaijohka\", in svedese \" Pasvik \u00e4lv\") \u00e8 un fiume della Lapponia, tra Finlandia settentrionale, Russia e Norvegia. Emissario del lago di Inari, scorre attraverso la Norvegia e la Russia fino al Varangerfjord, non lontano da Kirkenes, dove sfocia nel Mare di Barents. Lungo il fiume sono collocate una serie di centrali idroelettriche, conosciute come gli impianti idroelettrici del fiume Paatsjoki.\nDalla fine della Guerra di continuazione nel 1944, il fiume ha segnato una parte del confine tra Norvegia e URSS; in precedenza la sponda di destra del fiume era territorio finlandese. Dopo l'ulteriore cessione del territorio di J\u00e4niskoski-Niskakoski da parte della Finlandia all'URSS nel 1947, geograficamente solo 2\u00a0km del fiume si trovano in Finlandia, 28\u00a0km sono interamente in Russia, 112 marcano il confine Norvegia-Russia, e gli ultimi 3 sono in Norvegia, dove il fiume raggiunge il mare vicino a Kirkenes, nel Varangerfjord.\nIl fiume offre buone possibilit\u00e0 di pesca del salmone atlantico, ma sulla sponda norvegese, dove questa segna il confine, solo i cittadini norvegesi sono autorizzati a pescare, e solo a condizione che le loro linee di pesca non attraversino il confine.\nCentrali idroelettriche.\nLungo il corso del fiume si trovano sette centrali idroelettriche con una capacit\u00e0 installata di 275,9 MW e una produzione annua di circa 1,475 TWh."}
{"id": "3406275", "revid": "599013", "url": "https://it.wikipedia.org/wiki?curid=3406275", "title": "Fabio De Gaspari", "text": "Carriera.\nVincitore in carriera di due medaglie d'argento ai Giochi del Mediterraneo, \u00e8 stato anche 11 volte campione italiano."}
{"id": "3406287", "revid": "1318658", "url": "https://it.wikipedia.org/wiki?curid=3406287", "title": "Ounasjoki", "text": "LOunasjoki \u00e8 un fiume della Finlandia settentrionale, principale affluente del fiume Kemijoki, in cui confluisce a Rovaniemi.\nGli \u00e8 stato dedicato un asteroide, 1473 Ounas."}
{"id": "3406291", "revid": "287204", "url": "https://it.wikipedia.org/wiki?curid=3406291", "title": "Teno (fiume)", "text": "Il Teno o Kymijoki (in finlandese \"Tenojoki\", in norvegese \"Tana\", in lingua sami \"Deatnu\") \u00e8 un fiume della Finlandia e della Norvegia, di cui \u00e8 il terzo fiume per lunghezza.\nCorso del fiume.\nHa origine nella valle Karasjok in seguito alla confluenza dei fiumi Karasjohka e Inarijoki (Anarjohka in norvegese e lappone settentrionale). Il corso superiore del Teno scorre per 256\u00a0km lungo il confine Finlandese-Norvegese, tra i comuni di Utsjoki (in Finlandia), Karasjok e Tana (in Norvegia). Sfocia infine nel Mar Glaciale Artico, nel Tanafjord, delimitando ad ovest la penisola di Varanger.\nGli affluenti principali del Teno sono Anarjohka e Karasjohka.\nIl fiume \u00e8 attraversato da due soli ponti, il Ponte Teno (costruito nel 1948, con una campata di 195\u00a0m) e il Ponte Sami (costruito nel 1993) a Utsjoki.\nIdrometria.\nLa portata del fiume Teno \u00e8 stata misurata per 75 anni, nel periodo 1912-1987, nei pressi della cittadina norvegese di Polmak. L'area di drenaggio a monte del punto di misura \u00e8 pari a 14.005\u00a0km\u00b2.\nLa portata media nel corso dell'anno, nel periodo in esame, si attesta a 166,5\u00a0m\u00b3/s, distribuita nei vari mesi come da grafico seguente:\nEconomia e sviluppo.\nIl fiume Teno \u00e8 rinomato per la pesca al salmone. Il Salmone Atlantico pi\u00f9 grande mai pescato, 36\u00a0kg, \u00e8 stato preso proprio nel fiume Teno nel 1929."}
{"id": "3406295", "revid": "256896", "url": "https://it.wikipedia.org/wiki?curid=3406295", "title": "Fiesta Nacional del Inmigrante", "text": ""}
{"id": "3406296", "revid": "767487", "url": "https://it.wikipedia.org/wiki?curid=3406296", "title": "Senggchuppa", "text": "Il Senggchuppa (3.607\u00a0) \u00e8 una montagna svizzera della Catena del Weissmies nelle Alpi Pennine. Si trova nel Canton Vallese.\nDescrizione.\nLa montagna \u00e8 collocata appena a nord del pi\u00f9 alto Fletschhorn tra la Saastal e l'alta Val Divedro. Si pu\u00f2 salire sulla montagna partendo dall'Alpe di Rossboden (raggiungibile dal passo del Sempione)."}
{"id": "3406297", "revid": "39325883", "url": "https://it.wikipedia.org/wiki?curid=3406297", "title": "Tenojoki", "text": ""}
{"id": "3406298", "revid": "793215", "url": "https://it.wikipedia.org/wiki?curid=3406298", "title": "Succisa (Pontremoli)", "text": "Succisa \u00e8 una frazione del comune italiano di Pontremoli, nella provincia di Massa-Carrara.\nPosta ai confini con la Provincia di Parma, la frazione \u00e8 nota per la contesa con Monsagrati, nel lucchese, dei natali di Santa Zita.\nGeografia fisica.\nTerritorio.\nSuccisa si trova in territorio montagnoso a circa 600 metri d'altezza nella vallata del torrente Magriola, sulle pendici meridionali del monte Molinatico. Il terreno \u00e8 argilloso e ricco di sorgenti, caratteristiche che favoriscono le frane.\nIl paese \u00e8 formato dalle frazioni di \"Pollina\", \"Colla\", \"Barca\", \"Poderi\" e \"Villavechia\".\nPollina deve il suo nome alla presenza di numerose polle d'acqua, che spesso causano dissesti.\n\u00c8 la frazione pi\u00f9 popolata, ma la maggioranza degli abitanti oggi ha pi\u00f9 di 45 anni di et\u00e0.\nColla \u00e8 una delle pi\u00f9 antiche frazioni dove secondo la tradizione nel 1218 nacque Santa Zita. \u00c8 la frazione con le maggiori tracce storiche: vi si trovano la cappella dedicata alla santa, la chiesa del paese dedicata alle S.S.Perpetua e Felicita ed il cimitero, circa 500 metri fuori dall'abitato, dove vengono sepolti i succisani.\nL'origine del nome di Villavecchia risale al fatto che si ritiene fu il primo nucleo degli agglomerati di case che formano Succisa. Si trova sulla costa di una pendio.\nLa frazione dei Poderi \u00e8 localizzata lungo il corso del torrente Magriola lungo la strada provinciale ed \u00e8 la pi\u00f9 vicina a Mignegno. \u00c8 formata da alcuni poderi sparsi.\nLa Barca viene chiamata cos\u00ec perch\u00e9 il borgo visto nel suo insieme ricorda la forma di una nave.\nClima.\nIl clima \u00e8 fresco d'estate e freddo d'inverno, con molte precipitazioni e vento frequente soprattutto di tramontana. Considerando l'altitudine di 600 metri sul livello del mare, l'esposizione assolata e i venti caldi che arrivano dal Mar Ligure si capisce che tuttavia non si tratta di un clima particolarmente freddo come quello di altri paesi vicini, Cervara ad esempio.\nOrigini del nome.\nSuccisa \u00e8 il nome collettivo degli agglomerati di case che sorgono mediamente a 585 m. sul livello del mare, sulle pendici di levante del monte Molinatico, nella valle del torrente Magriola, affluente del fiume Magra nel comune di Pontremoli.\nIl nome, secondo molti dei suoi abitanti, deriva da un'antica forma dialettale della parola \"associazione\"; Repetti invece ne d\u00e0 un'interpretazione pi\u00f9 semplice da \"sub Cisa\", sotto la Cisa, il passo che si snoda sopra il paese.\nSecondo Giovanni Sforza il nome deriva dal participio del verbo latino \"succ\u00ecdere\" (da \"sub\" e \"caedo\": tagliare sotto, in basso); per il fatto che lungo le strade percorse da soldati e viandanti si procedeva a tagliare l'abbondante sottobosco e la fitta vegetazione che favorivano le imboscate di banditi e predatori.\nCitata nei documenti pi\u00f9 antichi col nome di Succisa, \u00e8 presente in altri pi\u00f9 recenti col nome di Soccisa o Succisa. Il nome \u00e8 stato ripristinato in modo definitivo in Succisa con Decreto del Presidente della Repubblica n\u00b0 854 dell'8 settembre 1950.\nStoria.\nDalla fondazione alla seconda guerra mondiale.\nSituata sulla via che attraverso vari passi appenninici metteva in comunicazione le valli del nord con il mare, ebbe un'origine sicuramente antica da attribuire a galli, liguri-apuani, romani. Secondo una versione diffusa tra gli abitanti, il paese venne fondato all'inizio del basso medioevo da alcuni pastori liguri che si stabilirono nella localit\u00e0 di Villavecchia. Poi sorsero altri piccoli agglomerati che collaboravano tra di loro, come potrebbe indicare il nome stesso del paese.\nIn posizione strategica, si trov\u00f2 nelle contese per il possesso della propriet\u00e0 e delle vie di comunicazione fra il monastero- xenodochio di Montelungo e il castello di Grondola, in et\u00e0 feudale.\nVisse le vicende legate alle varie fasi della storia di Pontremoli, conoscendo assalti e distruzioni da parte dei soldati di Arrigo V e Federigo I.\nNel 1245 l'imperatore Federico II descrive i confini del territorio di Grondola, da esso donato al Comune di Parma (Archivio comunale di Parma):\n La suddetta donazione fu revocata nel 1248, indizione VI, marzo.\nFu compartecipe con Pontremoli delle lotte fra guelfi e ghibellini e riappacificata dall'intervento di Castruccio Castracani, alla cui morte pass\u00f2 sotto il dominio dei Rossi di Parma, ai quali subentrarono prima i Mastino della Scala nel 1336, poi i Visconti di Milano nel 1339, quindi i Fieschi di Genova e nel 1433 gli Sforza di Milano.\nNel 1495 sub\u00ec i massacri e le devastazioni delle soldataglie di Carlo VIII conoscendo il dominio di francesi e spagnoli.\nNel 1649 fu venduta alla Repubblica di Genova passando successivamente al Granducato di Toscana. Dal 1843 all'unit\u00e0 d'Italia fu sotto il Ducato di Parma.\nDa allora ha seguito le vicende storiche di Pontremoli.\nLa frazione di Pollina sub\u00ec un importante smottamento franoso nel 1600 e venne del tutto diroccata da una grossa frana chiamata \"libbia\" nel gennaio del 1814.\nIn tutte e due i momenti furono costruiti nuovi caseggiati in zone a monte, pi\u00f9 sicure, che hanno preso il nome dai loro primi abitanti.\nLo stemma di Succisa riprende nella parte inferiore lo stemma di Pontremoli;\nnella parte superiore il sole rappresenta la Provvidenza divina e la croce la Fede religiosa.\nDalla seconda guerra mondiale ad oggi.\nSuccisa si espanse attraversando periodi pi\u00f9 facili e pi\u00f9 difficili per la sua popolazione, come durante la Seconda guerra mondiale.\nIl paese in questo periodo aveva scuole elementari in alcune frazioni e un ufficio postale.\nQuesto fu per\u00f2 un periodo di povert\u00e0 e molti succisani scelsero di emigrare dapprima stagionalmente nel bresciano, in Maremma e in Corsica dove ai lavori agricoli e di manovalanza sommano anche la strada del commercio. Alla fine degli anni 30 del novecento inizi\u00f2 lo spopolamento a favore di centri urbani pi\u00f9 grandi. Fu forte l'emigrazione negli Stati Uniti, in Brasile e in Argentina, mentre minore fu l'emigrazione in stati europei come Francia e Inghilterra. L'emigrazione interna all'Italia fu diretta alle citt\u00e0 del nord come Milano, Genova, Como o le Marche. La caratteristica del fenomeno migratorio di Succisa che lo rende un caso unico in tutta la Lunigiana \u00e8, per\u00f2, l'essere stata diretta maggiormente verso la citt\u00e0 di Roma.\nDurante la Seconda guerra mondiale a Succisa erano presenti partigiani; nel marzo del 1944 mor\u00ec l\u00ec il comandante del gruppo Picelli, Fermo Ognibene, a cui fu conferita la medaglia d'oro alla memoria\nLa questione Santa Zita.\nI natali di Santa Zita sono incerti e persi nella leggenda, Succisa li contende con Monsagrati nel lucchese ed i documenti storici di questa diatriba sono numerosi.\nDante riconobbe lombardi i suoi genitori, vocabolo comune ai pontremolesi con cui designavano gli abitanti della pianura padana.\nUgolino da Parma, giureconsulto e magistrato di Lucca scriveva la vita di \u201cS. Zita originaria della Colla, membro del villaggio di Succisa, territorio di Pontremoli. In tempo di carestia dai genitori abbandonata la patria, pass\u00f2 a Lucca e prese servizio in \"casa Fatinelli\" o \"d\u00e9 Fantinelli\".\nBernardino Campi la disse \u201cnata alla Colla di Succisa, giurisdizione di Pontremoli, da Giovanni Bernabovi, sempre della Colla\u201d.\nAlcuni commentatori danteschi la ritengono nata a Pontremoli.\nA 12 anni entr\u00f2 a servizio nella casa dei signori Fatinelli di Lucca, dove visse fino alla morte e dove prest\u00f2 la sua opera caritatevole verso i poveri.\nUn documento della morte di S. Zita con chiari riferimenti alla Colla di Succisa come luogo di nascita era presente nell'Archivio Parrocchiale nel 1897 come riferisce in fede don L. Castellotti che lo trascrive a testimonianza.\nL'8 ottobre 1758 fu proclamata dal Consiglio Comunale di Pontremoli Compatrona principale della citt\u00e0.\nMonumenti e luoghi d'interesse.\nLa chiesa.\nLa chiesa parrocchiale \u00e8 dedicata alle S.S Perpetua e Felicita. Viene citata per la prima volta in un documento ufficiale nel 1565, \"il libro del matrimonio 1565\", ma la sua origine \u00e8 sicuramente pi\u00f9 antica.. Fino al 1813 si trovava nella frazione di Villavecchia, poi con l'incorporamento nella parrocchia della frazione di Pollina la chiesa venne spostata in una localit\u00e0 pi\u00f9 centrale alla Colla. Negli anni dal 1937 al 1938 vennero realizzati gli affreschi da Luigi Battistini, mentre pi\u00f9 recentemente si sono aggiunte le opere di Angelo e Tiziano Triani. Nel 1853 iniziarono i avori per la costruzione del campanile che si protrassero fino al 1870. Oggi ha le sue cinque campane: \"il campanone\", chiamato Santa Zita, la campana pi\u00f9 piccola denominata \"S.Antonio Abate\", e le altre tre: \"Vergine Maria\", \"S. Felicita\" e \"S. Perpetua\".\nI luoghi di Santa Zita.\nAlla Colla si trova la cappella dedicata a Santa Zita edificata nel 1883 quella che si pensa fosse la sua casa natale. Inoltre sono presenti altre testiminianze della santa, come \"il campo di Santa Zita\" e la \"fontana di Santa Zita\" dove secondo la memoria popolare era solita lavarsi le mani prima di andare a messa. Nel cimitero del paese \u00e8 sepolto il nonno paterno della santa.\nIl castello.\nSono presenti i ruderi dell'antico castello della Colla situato su un'altura che dalla sua posizione strategica dominava tutta la valle e permetteva di vedere fino a Grondola e Montelungo. Fu propriet\u00e0 dei Bugari dal '200.\nIl patrimonio naturalistico.\nI boschi di castagno attirano molte persone per la presenza dei funghi Porcini (Boletus edulis) e molte altre specie autoctone oltre ad una grande biodiversit\u00e0 faunistica.\nSociet\u00e0.\nTradizioni e folclore.\nLa festa del patrono di Succisa, Sante Felicita e Perpetua, a cui \u00e8 dedicata la chiesa della Colla. La ricorrenza liturgica \u00e8 il 7 marzo, ma i succisani hanno l'abitudine di festeggiare le due Sante un giorno prima, il 6 marzo.\nLa festa pi\u00f9 sentita e pi\u00f9 importante per i succisani \u00e8 quella dedicata a Santa Zita, il 27 aprile, quando tutti i succisani si riuniscono per la celebrazione liturgica e per fare il mercatino che si tiene in paese. Se non cade di domenica, per\u00f2, Santa Zita viene festeggiata pi\u00f9 solennemente la domenica successiva al 27 aprile.\nUn'altra ricorrenza religiosa di Succisa \u00e8 la Madonna del Rosario, prima domenica di ottobre. Alla mattina c'\u00e8 Solenne Messa e al pomeriggio fine qualche anno fa si svolgeva anche la Processione lungo le vie del paese.\nIl sabato di carnevale a Succisa \u00e8 tradizione bruciare un fal\u00f2 come molti in altri borghi sparsi nell'Alta Lunigiana.\nCultura.\nCucina.\nLa cucina tipica di Succisa \u00e8 la semplice preparazione degli ingredienti disponibili nei vari periodi dell'anno per valorizzare ogni sapore.\nI piatti tipici sono la patona, una sfoglia di farina di castagne simile al castagnaccio, e la barbotta (che qui si pronuncia \"barbotla\"), che si differenzia di quella pontremolese e consiste in una sfoglia di farina di frumento con fiori di zucchine o altre verdure. A Succisa infatti la barbotla \u00e8 una patona con ingredienti aggiuntivi: pinoli, noci e uvetta.\nUna particolarit\u00e0 della cucina succisana \u00e8 quella della torta di riso che, mentre nelle altre localit\u00e0 lunigianesi o non ha la sfoglia, o ce l'ha solo da una parte, \u00e8 presente su entrambi i lati. Altri piatti sono la bomba di riso, uno sformato di riso ripieno di verdure e carne, la torta d'erbi, i frascadei (una zuppa fatta con ossa di maiale, verdura e polenta), i padelletti (frittelle di grano o di castagno).\nTutti gli altri piatti erano il frutto dell'armonizzazione dei sapori di molti cibi come le trote dei torrenti, le prede della caccia, gli animali allevati e le verdure coltivate.\nIl pane era la levata, pane lievitato cotto nei testi di ghisa sopra foglie di castagno, o la mesciada, un mix di farina di grano e di castagno, fatta lievitare col bicarbonato e cotta come la levata.\nInfrastrutture e trasporti.\nSuccisa \u00e8 raggiungibile dalla strada provinciale 38, che passa lungo il torrente Magriola partendo da Mignegno e prosegue verso il passo del Brattello e Grondola.\nSport.\nImpianti sportivi.\nA Succisa sono presenti due campi da calcio."}
{"id": "3406305", "revid": "339392", "url": "https://it.wikipedia.org/wiki?curid=3406305", "title": "Operazione Mobile", "text": ""}
{"id": "3406311", "revid": "1305772", "url": "https://it.wikipedia.org/wiki?curid=3406311", "title": "Fondo Prince Claus per la cultura e lo sviluppo", "text": "Il Prince Claus Fund per la cultura e lo sviluppo \u00e8 un'organizzazione con sede ad Amsterdam inaugurata nel 1996 con l'obiettivo di sostenere l'arricchimento culturale e promuovere l'interazione tra cultura e sviluppo.\nStoria.\nL'istituzione viene inaugurata il 6 settembre 1996 con il nome Fondo Prince Claus per la cultura e lo sviluppo (The Prince Claus Fund for Culture and Development) in occasione del settantesimo compleanno del Principe d'Olanda Claus van Amsberg quando dichiara. il suo apprezzamento per la cooperazione internazionale e la sua convinzione che la cultura e lo sviluppo siano strettamente correlati e che \"non si possano \"sviluppare\" le persone ma che le persone \"si sviluppano\" da sole\". Il primo direttore dell'organizzazione \u00e8 Els van der Plas.\nAttivit\u00e0.\nLe principali attivit\u00e0 del Prince Claus Fund sono premi, sostegno finanziario, documentazione e sostegno a una rete di persone, esperti e istituzioni che operano nel settore di cultura e sviluppo. L'organizzazione \u00e8 strutturata nei programmi Premi Prince Claus (Prince Claus Awards), Risposta a emergenze cultuali (Cultural Emergency Response - CER), Richiesta di contributi (applications) e partenariati (Network Partnership).\nOltre a questi programmi l'istituzione organizza attivit\u00e0 collegate al tema di cultura e sviluppo, anche in collaborazione con altri enti: attivit\u00e0 di documentazione e di scambio interculturale tra persone, idee e linguaggi.\nPremi Prince Claus (Prince Claus Awards).\nIl premio \u00e8 lanciato nel 1997 e ideato per rendere omaggio a individui e attivit\u00e0 che hanno un ruolo importante nel settore cultura e sviluppo.\nCandidature.\nL'organizzazione sostiene processi creativi, produzioni culturali, organizzazioni, partenariati. La selezione di progetti e programmi si basa sulla qualit\u00e0, l'originalit\u00e0, l'impegno e la rilevanza per lo sviluppo.\nNetwork Partnership.\nIl programma Network Partnership \u00e8 avviato nel 2002 e consiste nell'invitare ogni anno due organizzazioni culturali con sede in Asia, Africa, America Latina o Caraibi a far parte per 3 anni dei Network Partners. Gli enti che fanno parte o hanno fatto parte del network sono Triangle Arts Trust, Associa\u00e7\u00e3o Cultural VideoBrasil, Caribbean Contemporary Arts, Komunitas Utan Kayu, Jant-Bi, ZIFF, APAC, Drik Picture Library, Mysa, SuperSudaca, REYUM Institute of Arts and Culture, UCAD, Arthub, Arab Image Foundation, Compagnie Falinga, ATA, Cinematheque de Tanger, International Alliance of Independent Publishers.\nIl Prince Claus Forum \u00e8 il gruppo di esperti e il network dell'organizzazione.\nApproccio.\nSecondo l'organizzazione la cultura determina chi e dove siamo e diffonde rispetto e identit\u00e0 sia tra gli individui che all'interno della societ\u00e0. La cultura crea bellezza e permette di affrontare questioni che altrimenti rimarrebbero oscurate da guerra e contesti politici e religiosi. L'organizzazione considera la cultura un fine non un mezzo."}
{"id": "3406313", "revid": "767487", "url": "https://it.wikipedia.org/wiki?curid=3406313", "title": "Ovoo gurval", "text": "Ovoo gurval \u00e8 un rettile varanoide vissuto durante il Cretaceo superiore (Campaniano, circa 75 milioni di anni fa). I suoi resti fossili sono stati ritrovati sono stati ritrovati nella formazione Djadokhtain, situata nel bacino di Nemegt, nel deserto del Gobi (Mongolia).\nDescrizione.\nIn base ai resti fossili ritrovati finora, la lunghezza stimata di questo animale non doveva superare i 30 centimetri: l'aspetto generale del corpo non doveva essere molto dissimile da quello degli odierni varani. A livello del cranio, tuttavia, \"Ovoo\" presentava alcune caratteristiche piuttosto insolite: erano presenti, infatti, due ossificazioni sulla volta cranica, che si sviluppavano sino ad andare a ricoprire le ossa frontali e nasali. Tali bizzarre ossificazioni di natura neomorfica sono assai dissimili da quelle riscontrabili in altri squamati attuali, suggerendo piuttosto una stretta parentela di \"Ovoo\" con un altro sauro, \"Aiolosaurus oriens\", anch'esso munito di strutture simili e vissuto durante il Cretaceo superiore in Mongolia.\nClassificazione.\n\"Ovoo \"\u00e8 una delle numerose lucertole del tardo Cretaceo appartenenti ad un gruppo chiamato Varanoidea, che comprende gli elodermatidi e i varanidi (viventi) e i mosasauri (estinti). Tra le caratteristiche che collegano \"Ovoo \"con queste lucertole vi sono un muso arrotondato e la mancanza di contatto tra la mascella e le ossa frontali. Un'analisi filogenetica condotta nello studio della prima descrizione di \"Ovoo \"(2008) ha posto questo animale all'interno della sottofamiglia Varaninae, nell'ambito dei Varanidae. \"Ovoo \"risulta il membro pi\u00f9 antico conosciuto dei Varaninae. Degli altri varanoidi mongoli, \"Aiolosaurus \"\u00e8 risultato un membro basale dei Varanidae, e \"Cherminotus \"\u00e8 stato posto nei Lanthanotinae (un'altra sottofamiglia dei Varanidae). A causa della loro et\u00e0, \"Ovoo\", \"Aiolosaurus \"e \"Cherminotus \"possono essere stati i rappresentanti della prima radiazione evolutiva di varani. Altri varanoidi del tardo Cretaceo come \"Saniwides \"e \"Telmasaurus\", tradizionalmente considerati come i varani pi\u00f9 antichi, sono stati collocati al di fuori della famiglia Varanidae nell'analisi del 2008. Segue un cladogramma tratto dallo studio:"}
{"id": "3406317", "revid": "287204", "url": "https://it.wikipedia.org/wiki?curid=3406317", "title": "Christian de la Mazi\u00e8re", "text": "Collaborazionista durante la Seconda guerra mondiale.\nBiografia.\nFiglio di un alto ufficiale che aveva partecipato nella Guerra sovietico-polacca e madre polacca, si arruola nel mese di settembre 1939 prestando servizio nell'esercito di Vichy fino al 1942. Successivamente, lavora per il quotidiano \"Le Pays libre\" e poi, poco prima della liberazione di Parigi, si arruola nelle Waffen SS.\n\u00c8 stato uno degli ultimi sopravvissuti della 33. Waffen-Grenadier-Division der SS \"Charlemagne\" unit\u00e0 delle Waffen SS formata da francesi. Negli ultimi giorni del Terzo Reich, alcune unit\u00e0 di quella divisione combatterono a Berlino, partecipando alla difesa del Reichstag. Viene catturato in Pomerania da parte delle truppe polacche (che lo lasciano in vita, grazie alla sua conoscenza della Polonia), ed \u00e8 consegnato alle autorit\u00e0 russe e da esse a quelle francesi. Cerca di passare per un francese arruolato nel Dipartimento del lavoro-STO per evitare di essere giudicato come un ex membro delle Waffen-SS ma, smascherato, \u00e8 condannato in Francia a cinque anni di carcere 1946, perdendo i suoi diritti civili per dieci anni. Viene graziato da Vincent Auriol nel 1948.\nLiberato dal carcere di Clairvaux, ricopre varie posizioni nel corso degli anni, lavorando nel giornalismo (tra l'altro a \"L'\u00c9cho de la Presse et de la Publicit\u00e9\", a \"La Correspondance de la Presse\" di Georges B\u00e9rard-Qu\u00e9lin, o ancora a \"Cin\u00e9dis\"). Poi diventa impresario, fonda nel 1952 un'agenzia di pubbliche relazioni, \" International Show\", un periodico sulla vita e il lavoro di attori e attrici del cinema, e frequenta l'ambiente del cinema e dello \"\u00abshow business\u00bb\"; tra essi Jean Gabin, Michel Audiard, Ren\u00e9 Clair, Pierre Brasseur, ecc. Per un periodo di tempo \u00e8 compagno di Juliette Gr\u00e9co, poi di Dalida.\nHa raccontato la sua particolare esperienza nel film \"Le Chagrin et la Piti\u00e9\", che narrava la vita dei francesi sotto l'occupazione tedesca. Inoltre ha dimostrato il proprio impegno attraverso un libro, \"Le R\u00eaveur casqu\u00e9\", che ebbe diverse edizioni e traduzioni, ma che suon\u00f2 la campana a morto per la sua agenzia di pubbliche relazioni, e che (almeno stando a sue affermazioni di 30 anni pi\u00f9 tardi) hanno ispirato a Georges Brassens \"Mourir pour des id\u00e9es\" (1972). Si noti che nel libro si attribuisce i gradi di ufficiale, mentre aveva conseguito soltanto il grado di Rottenf\u00fchrer, a capo di una squadra di 5-7 uomini.\nFu poi consulente per \"Le Figaro Magazine\" e \"The Clash\", prima di entrare nel Togo durante la presidenza di Gnassingb\u00e9 Eyad\u00e9ma come consulente. Trent'anni pi\u00f9 tardi ha descritto i suoi anni del dopoguerra in \"Le R\u00eaveur bless\u00e9\", spiegando le conseguenze della sua scelta sulla sua vita sociale e professionale."}
{"id": "3406318", "revid": "6923", "url": "https://it.wikipedia.org/wiki?curid=3406318", "title": "Gurnam Singh", "text": ""}
{"id": "3406320", "revid": "339392", "url": "https://it.wikipedia.org/wiki?curid=3406320", "title": "Fondazione Prince Claus", "text": ""}
{"id": "3406321", "revid": "392684", "url": "https://it.wikipedia.org/wiki?curid=3406321", "title": "Commissari di bordo", "text": ""}
{"id": "3406323", "revid": "599013", "url": "https://it.wikipedia.org/wiki?curid=3406323", "title": "Drago Paripovi\u0107", "text": ""}
{"id": "3406326", "revid": "4252", "url": "https://it.wikipedia.org/wiki?curid=3406326", "title": "Santa Ludmilla martire", "text": ""}
{"id": "3406327", "revid": "131145", "url": "https://it.wikipedia.org/wiki?curid=3406327", "title": "Mohamed Abbas", "text": "Biografia.\nIl \u00e8 stato stabilito a Lagos, nella sua terra natale, l'11 novembre 1990 con il tempo di 2h16'06\".\nHa partecipato alla gara di maratona dei Giochi olimpici di , classificandosi solo settantesimo con un tempo di 2h35'26\"."}
{"id": "3406328", "revid": "767487", "url": "https://it.wikipedia.org/wiki?curid=3406328", "title": "Canoni apostolici", "text": "I Canoni apostolici sono una raccolta di antichi decreti ecclesiastici concernenti il governo e la disciplina della chiesa paleocristiana; costituiscono l'ultimo capitolo dell'ottavo libro delle Costituzioni apostoliche, risalente all'ultima parte del IV secolo.\nSono ottantacinque canoni tratti da concili del IV secolo, che codificano la disciplina ecclesiastica che era gi\u00e0 in vigore prima del Concilio di Nicea nel 325, e che verr\u00e0 confermata anche dai concili ecumenici successivi.\nFurono approvati dall'orientale Concilio in Trullo, nel 692, ma respinti da Papa Costantino.\nNella Chiesa cattolica d'occidente solo cinquanta di questi canoni furono diffusi, tradotti in latino da Dionigi il Piccolo nel 500, e inclusi nelle collezioni canoniche occidentali e in seguito nel \"Corpus Juris Canonici\".\nIl canone n. 85 contiene un elenco di libri canonici, quindi \u00e8 importante per la storia del Canone biblico."}
{"id": "3406329", "revid": "767487", "url": "https://it.wikipedia.org/wiki?curid=3406329", "title": "Tengiz Sulakvelidze", "text": "Carriera.\nCon la Nazionale sovietica ha preso parte ai Mondiali 1982 ed agli Europei 1988."}
{"id": "3406331", "revid": "599013", "url": "https://it.wikipedia.org/wiki?curid=3406331", "title": "Rachid Ziar", "text": "Ha stabilito il primato nazionale nella mezza maratona il 4 settembre 1999 a 1h01'30\"."}
{"id": "3406335", "revid": "3115", "url": "https://it.wikipedia.org/wiki?curid=3406335", "title": "Ledine", "text": "Ledine (in sloveno Ledine) \u00e8 un paese della Slovenia, frazione del comune di Idria e comprende anche i piccoli agglomerati di \"Fojda\" e \"Kladnik\" .\nLa localit\u00e0 \u00e8 situata nell'alta valle del fiume Idria a 776,9 metri s.l.m.\nStoria.\nDopo la caduta dell'Impero romano, e la parentesi del Regno ostrogoto, l'attuale territorio di Ledine entr\u00f2 nei domini del popolo longobardo (gi\u00e0 nel 548 avevano occupato la Carniola) al cui seguito vi erano popolazioni slave.\nIn seguito alla caduta del regno longobardo e alla sua inclusione nei domini di Carlo Magno, nel 781 entr\u00f2 nel Regnum Italiae affidato da Carlo al figlio Pipino; nell'803 venne istituita la \"Marchia Austriae et Italiae\" che comprendeva il Friuli, la Carinzia, la Carniola e l'Istria. Alla morte di Pipino nell'810, il territorio pass\u00f2 in mano al figlio Bernardo.&lt;br&gt;\nCon la morte di Carlo Magno nell'814, la carica imperiale pass\u00f2 a Ludovico I che affid\u00f2 il Regno d'Italia al suo primogenito Lotario, il quale gi\u00e0 nell'828 (dopo aver deposto Baldrico per non aver saputo difendere le frontiere orientali dagli Slavi) divise la parte orientale del Regno, ossia la Marca Orientale (o del Friuli), in quattro contee: Verona, Friuli, Carniola e Istria (comprendente il Carso e parte della Carniola interna).\nIn seguito al Trattato di Verdun, nell'843, il territorio di Ledine entr\u00f2 a far parte del Regno dei Franchi orientali in mano a Ludovico II.&lt;br&gt;\nNell'887 Arnolfo, Re dei Franchi orientali, istitu\u00ec la marca di Carniola; nel 957 la Carniola pass\u00f2 sotto l'autorit\u00e0 del Duca di Baviera e poi nel 976 nel Ducato di Carinzia appena costituito dall'imperatore Ottone II.&lt;br&gt;\nIn seguito il Ducato di Carinzia pass\u00f2, come ricompensa per i servigi resi all'imperatore Rodolfo I contro Ottocaro II di Boemia, a Mainardo II di Tirolo-Gorizia, ma nel 1335 alla morte del figlio di questi, Enrico di Carinzia e Tirolo, la regione venne affidata da Ludovico il Bavaro alla Casa d\u2019Asburgo.\nFece quindi parte dell'Alta Carniola al confine con la Carniola interna.\nCon il trattato di Sch\u00f6nbrunn (1809) entr\u00f2 a far parte delle Province Illiriche.\nCol Congresso di Vienna nel 1815 torn\u00f2 in mano asburgica nel Regno d'Illiria come comune autonomo che comprendeva anche gli attigui insediamenti di Corita (\"Korita\"), Carnizza di Ledine (\"Ledinsko Krnice\"), Govecco (\"Govejk\") e Pecenico (\"Pe\u010dnik\"); pass\u00f2 in seguito sotto il profilo amministrativo alla Carniola nel 1849 come frazione del comune di \u017diri.\nDopo la prima guerra mondiale fu annesso al Regno d\u2019Italia e venne congiunto alla provincia di Gorizia, riprendendo lo status di comune che comprendeva, oltre ai vecchi insediamenti del Regno d'Illiria, adesso anche quegli insediamenti prima appartenenti all'ex comune di \u017diri ed ora a ovest del confine disegnato dal Trattato di Rapallo, ossia Bresnizza o Bresenza d'Idria (\"Breznica pri \u017direh\"), Ossoinizza (\"Osojnica\"), Versenico di sopra (\"Gorenji Vrsnik\") e Versenico di sotto (\"Spodnji Vrsnik\"). In seguito all'abolizione della stessa nel 1923, pass\u00f2 alla provincia del Friuli sempre come comune autonomo. Nel 1927 pass\u00f2 alla ricostituita provincia di Gorizia venendo assorbito nel 1928 dal comune di Idria.&lt;br&gt;\nFu soggetta alla Zona d'operazioni del Litorale adriatico (OZAK) tra il settembre 1943 e il 1945.&lt;br&gt;\nPass\u00f2 poi alla Jugoslavia e quindi alla Slovenia e le frazioni di Bresenza d'Idria, Collefreddo e Ossoinizza tornarono a fare parte del comune di \u017diri.\nMonti principali.\n\"Gradi\u0161\u010de\", m 998; \"Trepalova Sivka\", m 969; \"Kovk\", m 952; \"Kamni\u0161ka Sivka\", m 966"}
{"id": "3406336", "revid": "1573940", "url": "https://it.wikipedia.org/wiki?curid=3406336", "title": "Mesoleptos zendrinii", "text": "Il mesolepto (Mesoleptos zendrinii ) \u00e8 un rettile estinto, forse appartenente ai mosasauroidi. Visse all'inizio del Cretacico superiore (circa 100 milioni di anni fa) e i suoi resti fossili sono stati ritrovati in Slovenia.\nDescrizione.\nDi piccole dimensioni, questo animale non doveva raggiungere il metro di lunghezza. Il corpo era allungato e compresso lateralmente, cos\u00ec come la coda. Le zampe, sia anteriori che posteriori, erano molto corte, mentre il collo era stretto e allungato. Il cranio non \u00e8 noto, ma date le caratteristiche delle vertebre cervicali si presume che fosse piuttosto piccolo. La conformazione di \"Mesoleptos\" fa pensare ad un animale acquatico. Una caratteristica distintiva era la presenza di centri vertebrali lunghi e posteriormente affilati, mentre le costole non presentavano l'ispessimento che solitamente si ritrova in molti rettili acquatici (pachiostosi).\nTassonomia.\n\"Mesoleptos\" \u00e8 noto per tre scheletri molto incompleti, due dei quali conosciuti da molto tempo e descritti nell'Ottocento. Per lungo tempo questo animale \u00e8 stato considerato un \"nomen dubium\" a causa della frammentariet\u00e0 dei resti, ma ulteriori studi hanno permesso di mettere in luce alcuni caratteri diagnostici; si ritiene che \"Mesoleptos\" sia uno dei pi\u00f9 stretti parenti dei serpenti. Analisi filogenetiche lo fanno ritenere un passaggio intermedio tra gli squamati marini del gruppo dei mosasauroidi e i primi serpenti, anch'essi acquatici (\"Pachyrhachis\", \"Pachyophis\", \"Eupodophis\"). \u00c8 inoltre possibile che fosse un rappresentante basale del gruppo degli Aigialosauridae."}
{"id": "3406337", "revid": "1543377", "url": "https://it.wikipedia.org/wiki?curid=3406337", "title": "R\u00f3bert \u0160tefko", "text": "Biografia.\nAi Giochi olimpici di gareggi\u00f2 anche nei 10000 metri piani, giungendo 14\u00ba nella prima batteria del primo turno.\nIl 26 aprile 1998 ha stabilito, nella maratona di Londra, il primato nazionale slovacco nella disciplina a 2h09'53\".\nHa partecipato alla maratona dei Giochi olimpici di come rappresentante della Repubblica Ceca."}
{"id": "3406340", "revid": "392684", "url": "https://it.wikipedia.org/wiki?curid=3406340", "title": "Acqua territoriale", "text": ""}
{"id": "3406341", "revid": "22356", "url": "https://it.wikipedia.org/wiki?curid=3406341", "title": "Mesoleptos", "text": ""}
{"id": "3406351", "revid": "1305772", "url": "https://it.wikipedia.org/wiki?curid=3406351", "title": "Llangollen", "text": "Llangollen (pron.: /\u026ca\u014b\u02c8\u0261o\u026c\u025bn/; 3.500 ab. ca.) \u00e8 una cittadina del Galles nord-orientale, facente parte della contea del Denbighshire (contea tradizionale: Clwyd) e situata ai piedi delle Berwyn Mountains e lungo il corso del fiume Dee, nei pressi del confine con l'Inghilterra.\nLa localit\u00e0 \u00e8 nota, tra l'altro, per il Llangollen International Musical Eisteddfod, che si tiene ogni anno in luglio e, storicamente, per le \"Dame di Llangollen\".\nGeografia fisica.\nLlangollen si trova al confine con le contee di Wrexham (Galles) e del Shropshire (Inghilterra), tra le localit\u00e0 di Corwen e Ruabon (rispettivamente ad est della prima e ad ovest della seconda) ed \u00e8 situata a sud-ovest di Wrexham e a sud-est di Ruthin. Si trova inoltre a ca. 40\u00a0km a sud-ovest della citt\u00e0 inglese di Chester.\nOrigini del nome.\nIl toponimo \"Llangollen\" deriva dal nome di un santo, San Collen (VII secolo), fondatore della citt\u00e0.\nSociet\u00e0.\nEvoluzione demografica.\nAl censimento del 2001, la cittadina contava 3.412 abitanti."}
{"id": "3406352", "revid": "287204", "url": "https://it.wikipedia.org/wiki?curid=3406352", "title": "Grzegorz Gajdus", "text": "Il 12 ottobre 2003 ha stabilito il primato nazionale nella maratona in 2h09'23\", nella maratona di Eindhoven."}
{"id": "3406353", "revid": "15756", "url": "https://it.wikipedia.org/wiki?curid=3406353", "title": "Stelio Crise", "text": "A Crise sono intitolate una sala della Biblioteca del Seminario, la sala di lettura della Biblioteca Generale dell'Universit\u00e0 di Trieste. Dal 2012 La Biblioteca statale di Trieste porta il suo nome. Il suo archivio \u00e8 stato dichiarato di interesse culturale dalla Soprintendenza Archivistica per il Friuli Venezia Giulia (Ministero per i beni e le attivit\u00e0 culturali) riconoscendone l'importanza e l'interesse dello Stato alla sua tutela.\nBiografia.\nDopo la laurea in Giurisprudenza frequenta lo zio Tancredi Biondi Santi nella tenuta \"Il Greppo\" a Montalcino. Nel 1945 \u00e8 la laurea in Lettere all'Universit\u00e0 di Trieste.\nDurante la guerra fu ufficiale in Russia; al rientro a Trieste fu incarcerato dai nazisti. Dopo la guerra inizia la carriera universitaria all'Universit\u00e0 di Trieste, dal 1948 fu direttore della Biblioteca generale dell'Universit\u00e0 e poi uno dei fondatori della Biblioteca del Seminario di Trieste.\nDal 1963 dirige la Biblioteca del popolo di Trieste, creando varie innovazioni. Per un'esposizione bibliografica da lui organizzata ricevette le \"Palmes acad\u00e9miques\" del Governo francese).\nLa personalit\u00e0.\nVivacizzatore della vita culturale della sua citt\u00e0, fu in contatto con Umberto Saba, Giani Stuparich, Anita Pittoni, Virgilio Giotti, e strinse legami intellettuali con Fulvio Tomizza, Stelio Mattioni, Claudio Magris. Ebbe pure rapporti con tanti intellettuali di passaggio a Trieste.\nAmico di Stanislaus, fratello di James Joyce (autore di cui fu noto critico), fu in rapporti di amicizia con Biagio Marin e con Marcello Mascherini dei quali cur\u00f2 la valorizzazione dell'opera. Per le sue idee aperte, fu osteggiato da ambienti nazionalisti (cfr. \"La cerimonia all'Universit\u00e0. E' stato un atto di giustizia riparatrice\", Giuseppe Enzmann, Il Piccolo, 3 dicembre 1995). Numerosi i suoi rapporti con il mondo dell'editoria (come con Giovanni Mardersteig della Stamperia Valdonega, Arrigo Bugiani dei Libretti di Mal'aria, Enzo Crea delle Edizioni dell'Elefante, Neri Pozza, Franco Riva) ma soprattutto con Vanni Scheiwiller cui sugger\u00ec varie pubblicazioni di autori triestini.\nPubblicazioni.\nPer la bibliografia completa di Crise vedi http://www.bsts.librari.beniculturali.it/steliocrise/bibliografia.asp"}
{"id": "3406357", "revid": "4252", "url": "https://it.wikipedia.org/wiki?curid=3406357", "title": "Passiones", "text": ""}
{"id": "3406358", "revid": "2048388", "url": "https://it.wikipedia.org/wiki?curid=3406358", "title": "Mehmet Terzi", "text": "Il 10 maggio 1987 nella maratona di Londra ha stabilito il primato nazionale nella maratona a 2h10'25\"."}
{"id": "3406360", "revid": "104458", "url": "https://it.wikipedia.org/wiki?curid=3406360", "title": "Marina militare imperiale giapponese", "text": ""}
{"id": "3406361", "revid": "767487", "url": "https://it.wikipedia.org/wiki?curid=3406361", "title": "Gert Thys", "text": "Il 14 febbraio 1999, nella maratona di Tokyo, ha stabilito il primato nazionale nella disciplina a 2h06'33\"."}
{"id": "3406364", "revid": "2056951", "url": "https://it.wikipedia.org/wiki?curid=3406364", "title": "OUT", "text": ""}
{"id": "3406365", "revid": "287204", "url": "https://it.wikipedia.org/wiki?curid=3406365", "title": "Andr\u00e9s Espinosa (atleta)", "text": ""}
{"id": "3406369", "revid": "287204", "url": "https://it.wikipedia.org/wiki?curid=3406369", "title": "Guido Spadolini", "text": "Biografia.\nSpadolini era padre del politico Giovanni, dell'architetto Pierluigi e del radiologo Paolo Emilio.\nFu allievo di Tito Lessi e divenne Professore corrispondente alla Reale Accademia delle arti del disegno di Firenze. Esord\u00ec nel 1912, affermandosi col \"Ritratto del padre\". Si dedic\u00f2 quindi alla pitture ad olio e a pastello trattando scene di composizione e di paesaggi. Ricorrenti sono le vedute della zona di Pian dei Giullari a Firenze e di Castiglioncello in provincia di Livorno. Due luoghi estremamente cari a Guido e alla famiglia Spadolini: a Pian dei Giullari vi era la casa della villeggiatura esitiva (Villa Spadolini a Montici); a Castiglioncello il fratello Igino Spadolini, noto fisiologo e docente universitario, acquist\u00f2 una grande abitazione nella baia del Quercetano.\nCominci\u00f2 ad incidere nel 1910 e da allora partecip\u00f2 a tutte le esposizioni ufficiali italiane ed estere, fra cui le esposizioni della Societ\u00e0 Belle Arti di Firenze dal 1911 al 1934, le mostre di Brera del 1914 e 1922, la mostra d'incisione a Milano (1915, la prima mostra d'incisione italiana moderna a Firenze (1932), la mostra d'incisione a Bordeaux (1932, due personali a Milano (Galleria Geri, 1934) e Bergamo (1935). Spadolini ottenne la Grande medaglia d'argento alla 84\u00aa esposizione della Societ\u00e0 di Belle Arti di Firenze alla mostra di Montecatini del 1931 per l'acquaforte \"Senza m\u00e8ta\". Le sue incisioni sono conservate sia presso il Gabinetto dei disegni e delle stampe degli Uffizi di Firenze sia al Museo nazionale di Tokyo.\nLa sua pittura risente insieme l'influenza macchiaiola e quella divisionista.\nUfficiale nel Corpo Militare della croce rossa con il grado di capitano contabile, l'11 marzo 1944, a bordo del proprio mezzo usc\u00ec in missione per portare soccorso alle vittime di un bombardamento anglo-americano, ma la sua vettura fu centrata da una bomba degli americani che uccise tutti gli occupanti. Nel febbraio 1947 fu decorato alla memoria con la Medaglia d'oro al merito civile dal governo presieduto da Alcide De Gasperi. Per lo stesso motivo, fu decorato con la Medaglia d'oro al Merito della Croce Rossa Italiana, alla memoria. Nei pressi del luogo della sua scomparsa il Comune di Firenze gli ha dedicato una via.\nSulla sua attivit\u00e0 artistica sono state organizzate, soprattutto negli ultimi venti anni, numerose mostre. Si ricorda \"Il mondo\" di \"Guido Spadolini, dipinti, acqueforti, fotografie dal 1909 al 1942\", organizzata a Castiglioncello nell'estate del 2000 e che ha dato il via a una serie decennale di iniziative espositive sull'esperienza macchiaiola e post-macchiaiola. Si sono tenute recentemente le mostre \"Guido Spadolini, la ricerca del segno \"all'Accademia delle arti del disegno di Firenze (2006), \"Guido Spadolini: retrospettiva di un artista della seconda met\u00e0 del \u2018900 \"al Centro espositivo \u201cAntonio Berti\u201d di Sesto Fiorentino (2011), \"La Firenze del primo Novecento nell'opera di Guido Spadolini \"all'Archivio Storico del Comune di Firenze (2015).\nIl sodalizio con Castiglioncello.\nGuido Spadolini, soprattutto dal 1930 fino all'inizio degli anni '40, trasse a Castiglioncello motivo di stimolo per la sua pitture. I suoi quadri raffigurano anche scorci di Antignano, Bolgheri, Castagneto, Cecina, Rosignano e Vada. Le opere eseguite in questo contesto vennero esposte a Milano, nel dicembre del 1934, in una mostra personale alla Galleria Geri dal titolo \"Verso la Maremma\". La mostra rappresent\u00f2 una specie di momento di bilancio per l'autore, sia come pittore sia come acquafortista.\nOnorificenze.\nMedaglia d\u2019Oro al Merito della Croce Rossa Italiana "}
{"id": "3406373", "revid": "110157", "url": "https://it.wikipedia.org/wiki?curid=3406373", "title": "Il filo (Giacosa)", "text": "Il filo \u00e8 un'opera teatrale in versi (pi\u00f9 precisamente denominata \"scena filosofico-morale per marionette\") di Giuseppe Giacosa. Venne dedicata ad Arrigo Boito, che l'autore ringrazia per avere collaborato alla revisione di alcune frasi in veneziano.\nTrama.\nL'azione di questo breve componimento ha luogo in un magazzino di marionette, dove queste sono appese con ampia libert\u00e0 di movimento.\nIl Dottore sostiene di aver letto in un libro che i burattini sono mossi da fili manovrati dagli uomini, provocando l'incredulit\u00e0 dei suoi compagni. Colombina propone allora di dimostrare che gli uomini hanno un filo che lega loro il cuore, e tutti si danno a ricordare meschinit\u00e0 e tristezze della vita umana. Anche Ovidio, ricorda il Dottore, ha scritto nelle \"Lettere da Ponto\": \"\u00abOmnia sunt hominum tenui pendentia filo\u00bb\". Ma forse, conclude Colombina, il filo \u00e8 invisibile per chi ce l'ha. I discorsi delle marionette vengono interrotti dai burattinai, che li strappano via ad uno ad uno per portarli in scena."}
{"id": "3406376", "revid": "729019", "url": "https://it.wikipedia.org/wiki?curid=3406376", "title": "Kamiel Maase", "text": ""}
{"id": "3406377", "revid": "72396", "url": "https://it.wikipedia.org/wiki?curid=3406377", "title": "Marco Antonio Canini", "text": "Biografia.\nSvolse a Padova studi giuridici, nel periodo della rivoluzione del 1848 fu segretario dell'intendente dell'esercito veneto, esercit\u00f2 attivit\u00e0 politica anche come pubblicista, e, nel 1849, combatte per la difesa di Venezia. In seguito a tali eventi, per dei dissensi con Manin e per le sue idee politiche sospette di socialismo, venne arrestato ed espulso trascorrendo un lungo periodo di oltre dodici anni d'esilio nella penisola balcanica, rifugiandosi in Grecia, e in oriente, facendo da corrispondente durante la guerra di Crimea (1853-1856) per il giornale torinese \"Opinione\". Al suo rientro in Italia fu iniziato in Massoneria nella Loggia \"Dante Alighieri\" di Torino .\nTrasferitosi con la famiglia a Bucarest ove conobbe vari uomini politici del paese e fu sostenitore dell'unificazione politica dei Principati danubiani, sempre in Romania pubblic\u00f2 nel 1858 il saggio intitolato \"Studii istorice asupra originei natiuni romane\", al suo rientro dall'esilio partecip\u00f2 alla guerra del 1866.\nSuccessivamente si trasfer\u00ec a Parigi, ove pubblic\u00f2 nel 1868 il libro di memorie \"Vingt ans d'exil\" (tradotto in italiano \"Vent'anni d'esilio\"), e assistette agli eventi della Comune. Dopo il rimpatrio dalla Francia insegn\u00f2 lingue nella Scuola superiore di Venezia."}
{"id": "3406378", "revid": "599013", "url": "https://it.wikipedia.org/wiki?curid=3406378", "title": "J\u00f6rg Peter", "text": "Il primato, stabilito il 14 febbraio 1988 a Tokyo, \u00e8 di 2h08'47\"."}
{"id": "3406380", "revid": "767487", "url": "https://it.wikipedia.org/wiki?curid=3406380", "title": "Sjarhej Baro\u016dski", "text": "Carriera.\nCon la Nazionale sovietica ha preso parte ai Mondiali 1982."}
{"id": "3406384", "revid": "298229", "url": "https://it.wikipedia.org/wiki?curid=3406384", "title": "Hossein Behdouj", "text": ""}
{"id": "3406392", "revid": "298229", "url": "https://it.wikipedia.org/wiki?curid=3406392", "title": "Kjell-Erik St\u00e5hl", "text": "Ai campionati mondiali del 14 agosto 1983 a Helsinki in Finlandia ha stabilito il primato nazionale nella maratona. Il primato \u00e8 di 2h10'38\"."}
{"id": "3406396", "revid": "913245", "url": "https://it.wikipedia.org/wiki?curid=3406396", "title": "Alekseij Sokolov", "text": "Ha stabilito il 29 ottobre 2007 a Dublino il primato nazionale nella maratona in 2h09'07\"."}
{"id": "3406402", "revid": "775372", "url": "https://it.wikipedia.org/wiki?curid=3406402", "title": "Risoluzione 1973 del Consiglio di sicurezza delle Nazioni Unite", "text": "La risoluzione 1973 del Consiglio di sicurezza delle Nazioni Unite, relativa al conflitto in atto in Libia all'inizio del 2011, \u00e8 una misura adottata il 17 marzo 2011. La risoluzione del Consiglio di Sicurezza \u00e8 stata proposta da Stati Uniti, Francia, Libano e Regno Unito.\nDieci membri del Consiglio di sicurezza hanno votato a favore (Bosnia ed Erzegovina, Colombia, Gabon, Libano, Nigeria, Portogallo, Sudafrica e dei membri permanenti Francia, Regno Unito e Stati Uniti), mentre cinque paesi (Brasile, Germania, India e dei membri permanenti Cina e Russia) si sono astenuti dal voto; nessun membro ha espresso parere contrario e Russia e Cina, pur potendo porre il veto, non hanno esercitato questa misura.\nLa risoluzione chiede \"un immediato cessate il fuoco\" e autorizza la comunit\u00e0 internazionale ad istituire una no-fly zone in Libia e a utilizzare tutti i mezzi necessari per proteggere i civili ed imporre un cessate il fuoco.\nContenuto.\nLa risoluzione, adottata ai sensi del Capitolo VII della Carta delle Nazioni Unite:\nVotazioni.\n * I membri permanenti sono riportati in grassetto.\nCina e Russia hanno espresso riserve circa la no-fly zone relativamente agli aspetti pratici legati all'esecuzione di tale zona; inoltre hanno espresso preoccupazioni circa l'uso della forza, ma, consapevoli della tragicit\u00e0 della situazione libica, hanno deciso di astenersi. I membri africani del Consiglio di sicurezza hanno condannato le azioni del regime libico e sostenuto il testo.\nIl giorno seguente, la cancelliera Angela Merkel ha detto che la Germania non avrebbe partecipato all'operazione militare, ma ha aggiunto: \"La Germania condivide le finalit\u00e0 della presente risoluzione. La nostra astensione non dev'essere confusa con la neutralit\u00e0\".\nReazioni della Libia.\nIl governo di Mu\u02bfammar Gheddafi ha annunciato alle 12:45 circa del 18 marzo 2011 di aver imposto la cessazione immediata delle attivit\u00e0 militari in risposta alla risoluzione delle Nazioni Unite. Tuttavia, un residente di Misurata ha detto ad Al Jazeera che \"le forze governative continuano a vessare la citt\u00e0, nonostante l'annuncio del cessate il fuoco\".\nAttuazione della risoluzione.\nIl 19 marzo l'intervento militare \u00e8 cominciato.\nI caccia francesi dell'Arm\u00e9e de l'air hanno cominciato a effettuare voli di ricognizione sui cieli della Libia. Alcune navi militari della United States Navy sono state preparate per il bombardamento delle difese aeree libiche. La BBC ha riportato che alle ore 16:45 le forze militari francesi avevano sparato contro un veicolo militare libico, dando cos\u00ec l'inizio all'intervento militare, dai francesi chiamato \"Operazione Harmattan\". Le marine americana e inglese hanno designato le operazioni militari col nome di \"Operazione Odyssey Dawn\" e hanno iniziato sparando missili a corto raggio Tomahawk (contenenti acciaio ) dai sottomarini. Sono state impiegate le portaerei Reagan per gli USA e la De Gaulle per la Francia. La Cina inizialmente neutrale ha partecipato con un'azione via terra da parte delle proprie forze speciali. I paesi in conflitto hanno dichiarato di non aver usato armi all'uranio impoverito, chiedendo le prove a chi dichiarava il contrario."}
{"id": "3406403", "revid": "329581", "url": "https://it.wikipedia.org/wiki?curid=3406403", "title": "Chris Wolfe", "text": "Chris Wolfe \u00e8 stato un prolifico scopritore di asteroidi durante i suoi anni di studio al Rose-Hulman Institute of Technology di Terre Haute nell'Indiana.\nIl Minor Planet Center gli accredita la scoperta di ventotto asteroidi, effettuate tra il 2000 e il 2001, di cui una in cooperazione con Emanuel Bettelheim, anch'egli studente al Rose-Hulman Institute of Technology."}
{"id": "3406404", "revid": "643662", "url": "https://it.wikipedia.org/wiki?curid=3406404", "title": "Serhij Andrjejev", "text": "Carriera.\nCon la Nazionale sovietica ha preso parte ai Mondiali 1982."}
{"id": "3406409", "revid": "116073373", "url": "https://it.wikipedia.org/wiki?curid=3406409", "title": "San Gottardo (Udine)", "text": "San Gottardo (\"San Gotart\" in friulano) \u00e8 un quartiere del comune di Udine che fa parte della III Circoscrizione \"Laipacco - San Gottardo\".\nIl quartiere, situato nella zona est di Udine lungo la strada che unisce il capoluogo friulano con Cividale del Friuli,\nconfina ad est con il comune di Remanzacco, a sud con il quartiere di Laipacco e a nord con il quartiere di Beivars."}
{"id": "3406413", "revid": "1087849", "url": "https://it.wikipedia.org/wiki?curid=3406413", "title": "Gruppo dell'Onsernone", "text": "Il Gruppo dell'Onsernone \u00e8 un massiccio montuoso delle Alpi Lepontine (Alpi Ticinesi e del Verbano). Si trova sul confine tra l'Italia (Piemonte) e la Svizzera (Canton Ticino). Prende il nome dalla valle Onsernone che si inserisce in mezzo al gruppo. Raggiunge la massima elevazione con il Pizzo del Lago Gelato.\nGeografia.\nRuotando in senso orario i limiti geografici del gruppo sono: Passo di Fria, Valle di Campo, Valle Maggia, Centovalli, Val Vigezzo, Sella di Druogno, Val d'Ossola, Valle Isorno, Passo di Fria.\nClassificazione.\nLa SOIUSA individua il Gruppo dell'Onsernone come un supergruppo alpino e vi attribuisce la seguente classificazione:\nSuddivisione.\nIl gruppo montuoso \u00e8 suddiviso in due gruppi e cinque sottogruppi:\nMonti.\nI monti principali del gruppo montuoso sono:"}
{"id": "3406414", "revid": "2006282", "url": "https://it.wikipedia.org/wiki?curid=3406414", "title": "Nicholas Ludford", "text": "Biografia.\nEgli \u00e8 principalmente noto per le sue messe, inserite in due libri corali degli inizi del XVI secolo, il Caius e il Lambeth custodito nel Lambeth Palace di Londra, assieme a quelle di Robert Fayrfax (1462\u20131521), con le cui musiche \u00e8 spesso assimilato. La carriera compositiva di Ludford, che sembra abbia avuto termine nel 1535, sembra aver fatto da punto di congiunzione fra quella di Fayrfax e quella di John Taverner (1495\u20131545). Lo studioso David Skinner ha chiamato Ludford \"uno degli ultimi geni anonimi della polifonia del periodo Tudor\". Nella sua \"Oxford History of English Music\", John Caldwell sulla messa a sei voci e sul magnificat \"Benedicta\" di Ludford, osserva che \"\u00e8 stupefacente scoprire una tale padronanza in un compositore di cui praticamente non si sapeva nulla fino ai tempi moderni\".\nLa carriera iniziale di Ludford non \u00e8 documentata, ma la sua data di nascita \u00e8 stata stimata intorno al 1485 sulla base della sua iscrizione nella \"Fraternity of St Nicholas\", un'associazione di diaconi di Londra, nel 1521. Non sembra che avesse ottenuto una laurea e poco dopo il 1500 divenne cantore alla \"St Stephen's Chapel\" a Westminster, adiacente al Westminster Palace. Quando Enrico VIII fece chiudere il College nel 1547 nel corso della dissoluzione dei monasteri, Ludford venne indicato come sacrestano e gli venne assegnata una pensione, che percep\u00ec per l'ultima volta nel 1556, lasciando intravedere che mor\u00ec nel 1557.\nMusica.\nContrariamente ad alcuni compositori dell'epoca, come Thomas Tallis (c. 1505\u20131585) e John Sheppard (c. 1513\u20131558), Ludford non sembra abbia mai adattato il suo stile alle richieste dello Riforma inglese e non risultano sue composizioni dopo il 1535. Le ragioni di questo apparente silenzio non sono note. \nLo stile musicale di Ludford \u00e8 famoso pe l'abbondanza di melodia e per il geniale uso delle tessiture vocali. Come John Taverner, Ludford ha cercato effetti di esuberanza e di grandezza e il suo lavoro \u00e8 stato descritto come contenente \"dettagli fioriti\". Secondo John Caldwell, la musica di Ludford \u00e8 meno versatile di quella di Taverner e pi\u00f9 sperimentale. Caldwell sostiene che in quanto ad abilit\u00e0 contrappuntistica e sensibilit\u00e0 sul trattamento della voce umana, Ludford eguagliava Taverner.\nLudford compose 17 messe, un numero sensibilmente maggiore rispetto a qualsiasi altro compositore inglese del suo tempo. Tre sono andate perdute e tre sono costituite da frammenti. Tutte le messe di Ludford hanno inizio con un \"motivo iniziale\" che ricorre all'inizio di ogni sezione. Il suo ciclo di sette messe a tre voci denominate \"Lady Masses\" (messe cantate in onore della Vergine Maria) \u00e8 unico nel suo genere. Queste nesse facevano parte di un manoscritto appartenuto ad Enrico VIII ed a sua moglie, la cattolica Caterina d'Aragona. Le \"Lady Masses\" furono presumibilmente composte per essere cantate giornalmente, una per ogni giorno della settimana, a \"St Stephen's\".\nLe poche testimonianze contemporanee dicono che Ludford fu un uomo religioso. Egli non fu famoso al suo tempo e le sue opere non sono identificate con alcuno dei maggiori eventi dell'epoca. Nel 1597, il compositore elisabettiano Thomas Morley (c. 1557\u20131602), nel suo \"Introduction to Practicall Music\", disse di Ludford che era stato una \"autorit\u00e0\" ma nel XVII secolo la sua musica venne dimenticata. Nel 1913, lo studioso H. B. Collins pose la sua attenzione su Ludford, le cui messe non pubblicate venivano eseguite dal coro della Westminster Cathedral sotto la direzione di Sir Richard Terry. Negli anni 1960 e 1970, lo studioso John Bergsagel pubblic\u00f2 le messe complete di Ludford commentandole. La prima registrazione delle opere di Ludford, nell'edizione di David Skinner, venne fatta nel 1993\u201395 da \"The Cardinall's Musick\" diretta da Andrew Carwood."}
{"id": "3406416", "revid": "648716", "url": "https://it.wikipedia.org/wiki?curid=3406416", "title": "Missile balistico aviolanciato", "text": "Un missile balistico aviolanciato (o ALBM, dall'inglese \"Air-launched ballistic missile\") \u00e8 un missile balistico lanciato da un aeroplano. Questa classe di missili non entr\u00f2 mai in servizio attivo. L'unico sistema d'arma ideato per questo profilo di utilizzo fu lo statunitense AGM-48 Skybolt, progettato per essere lanciato dai bombardieri strategici B-52 Stratofortress o dagli Avro Vulcan. Il missile venne sviluppato dalla United States Air Force, con un interessamento per l'acquisto anche da parte del Regno Unito, ma il programma venne cancellato nel 1962 a causa delle difficolt\u00e0 tecniche e dell'aumento dei costi in ragione dei quali gli Stati Uniti e i britannici preferirono concentrarsi sul programma UGM-27 Polaris, missili lanciati da sottomarini.\nNei primi anni settanta, l'USAF effettu\u00f2 delle prove di lancio del missile ICBM Minuteman da un aereo da trasporto C-5A Galaxy. Il 24 ottobre 1974, la Space and Missile Systems Organization effettu\u00f2 con successo uno studio di fattibilit\u00e0 della soluzione, quando un aereo C-5A Galaxy sganci\u00f2 un missile da 86000 libbre da circa al di sopra dell'Oceano Pacifico. Il missile scese fino a una quota di , altezza in cui vennero accesi i motori. L'accensione dur\u00f2 10 secondi durante i quali il missile ritorn\u00f2 con i propri mezzi a quota 20000 piedi prima di farlo cadere intenzionalmente nell'oceano. La prova dimostr\u00f2 la fattibilit\u00e0 del lancio di missili balistici intercontinentali dall'aria. L'impiego operativo fu per\u00f2 scartato a causa delle complicazioni tecniche e di sicurezza correlate, sebbene la possibilit\u00e0 di questo tipo di impiego venne utilizzata come argomento nei negoziati relativi agli Accordi SALT."}
{"id": "3406417", "revid": "486946", "url": "https://it.wikipedia.org/wiki?curid=3406417", "title": "PFC Beroe Stara Zagora", "text": ""}
{"id": "3406419", "revid": "392684", "url": "https://it.wikipedia.org/wiki?curid=3406419", "title": "ALBM", "text": ""}
{"id": "3406427", "revid": "1414688", "url": "https://it.wikipedia.org/wiki?curid=3406427", "title": "Quarto Inferiore", "text": "Quarto Inferiore (\"Qu\u00e8rt ed S\u00e5tta\", in dialetto bolognese), conosciuto anche solo come Quarto (\"Qu\u00e8rt\"), \u00e8 una frazione italiana appartenente al comune di Granarolo dell'Emilia nella Provincia di Bologna nella regione Emilia-Romagna.\nQuarto sorge nella Pianura Padana a circa 35 metri sul livello del mare e dista 3,82 chilometri da Granarolo dell'Emilia. Quarto \u00e8 inoltre la pi\u00f9 popolata frazione del comune, dopo il capoluogo, con quasi 2000 abitanti. L'aggettivo \"inferiore\" \u00e8 in relazione con Quarto Superiore, frazione del comune di Bologna posizionata a poca distanza, ma molto pi\u00f9 piccola e meno importante.\nPer quanto riguarda le attivit\u00e0 economiche e produttive, Quarto \u00e8 rinomata nell'artigianato soprattutto per la lavorazione del ferro battuto."}
{"id": "3406429", "revid": "767487", "url": "https://it.wikipedia.org/wiki?curid=3406429", "title": "Jurij Susloparov", "text": "Carriera.\nCon la Nazionale sovietica ha preso parte al Campionato mondiale di calcio 1982."}
{"id": "3406430", "revid": "131358", "url": "https://it.wikipedia.org/wiki?curid=3406430", "title": "Tatran Pre\u0161ov", "text": ""}
{"id": "3406431", "revid": "39327726", "url": "https://it.wikipedia.org/wiki?curid=3406431", "title": "Acetato di rame(II)", "text": ""}
{"id": "3406432", "revid": "131358", "url": "https://it.wikipedia.org/wiki?curid=3406432", "title": "RH Cheb", "text": ""}
{"id": "3406433", "revid": "767487", "url": "https://it.wikipedia.org/wiki?curid=3406433", "title": "Francesco Audisio", "text": "Carriera.\nFece il suo esordio con la Juventus contro il , il 14 ottobre 1923 in una sconfitta per 3-2, dove segn\u00f2 il suo primo gol in \"bianconero\". La sua ultima partita fu contro il il 30 marzo 1924, in una vittoria per 3-0. Nella sua unica stagione bianconera collezion\u00f2 19 presenze e 2 reti.\nNel 1927 si trasfer\u00ec a Saluzzo, dove collabor\u00f2 alla nascita di una casa d'arte, che erediter\u00e0 alla morte del proprietario."}
{"id": "3406438", "revid": "767487", "url": "https://it.wikipedia.org/wiki?curid=3406438", "title": "Vja\u010deslav \u010canov", "text": "Carriera.\nCon la Nazionale sovietica ha preso parte ai Mondiali 1982."}
{"id": "3406439", "revid": "729019", "url": "https://it.wikipedia.org/wiki?curid=3406439", "title": "Progress M-09M", "text": "Progress M-09m (in russo: \u041f\u0440\u043e\u0433\u0440\u0435\u0441\u0441 \u041c-09\u041c), identificata per la NASA come Progress 41 o 41P, \u00e8 un veicolo spaziale Progress che \u00e8 stato lanciato nel 2011 per rifornire la Stazione Spaziale Internazionale. \u00c8 stato il nono veicolo spaziale Progress-M 11F615A60 ad essere lanciato, e ha il numero di serie 409. La sonda \u00e8 stato fabbricato da RKK Energia, ed \u00e8 gestito dalla agenzia spaziale federale russa. \u00c8 arrivato alla stazione spaziale durante la Expedition 26 e si \u00e8 sganciato durante la Expedition 27.\nLancio e docking.\nProgress M-09m \u00e8 stato lanciato dal Pad 1 / 5 presso il cosmodromo di Baikonur il 28 gennaio 2011 alle 01:31:39 UTC. Il lancio ha utilizzato un vettore Soyuz-U, che ha posto la navicella Progress in un'orbita terrestre bassa con un perigeo di 193,5 km (120,2 km) e un apogeo di 254,6 km (158,2 km), incline a 51,65 gradi. La navicella Progress ha successivamente aumentato la sua orbita, e ha fatto un rendezvous con la stazione spaziale. \u00c8 arrivato alla ISS il 30 gennaio 2011, con successo attracc\u00f2 al porto Nadir del Pirs alle 02:39 UTC.\nCargo.\nProgress M-09m trasporta 2.666 chilogrammi (5.880 \u00a3) di carico alla stazione spaziale, costituito da 1.444 kg (3.180 lb) di carico secco, 752 chilogrammi (1.660 libbre) di propellente, 50 kg (110 libbre) di ossigeno e 420 chilogrammi (930 libbre) di acqua. Del combustibile a bordo della sonda, 250 chilogrammi (550 libbre) sono riservati per le manovre orbitali mentre ancorata, come ad esempio alzando o abbassando stazione orbita, mentre i rimanenti 502 kg (1.110 lb) sar\u00e0 utilizzato per il rifornimento di carburante della stazione stessa.\nIl carico secco a bordo di Progress M-09m comprende componenti per l'ossigeno e sistemi di approvvigionamento idrico e il sistema di controllo termico, nonch\u00e9 attrezzature per il controllo hardware e di telemetria e sistemi elettrici della stazione. Anche a bordo della navicella 147 kg (320 libbre) di attrezzature per lo svolgimento di ricerche scientifiche a bordo della stazione. Per l'equipaggio, del carico alimentare, medico e materiale per l'igiene sar\u00e0 consegnato, cos\u00ec come gli oggetti personali e documenti tra libri da Konstantin Tsiolkovsky e un regalo di compleanno per il comandante della stazione Scott J. Kelly.\nIl modulo Kedr \u00e8 stato consegnato alla Stazione Spaziale Internazionale a bordo della Progress M-09m. Si tratta di un satellite per radioamatori che sar\u00e0 dispiegata dalla stazione durante una EVA il 16 febbraio. Il satellite sar\u00e0 gestito da RSC Energia, e fa parte del programma RadioSkaf. Esso \u00e8 destinato a commemorare il cinquantesimo anniversario della missione Vostok 1.\nInventario.\nMassa totale del carico consegnato: 2666 kg\nUscita dall'orbita.\nIl Progress M-09m \u00e8 stato sganciato dal modulo Pirs alle ore 11.41 UTC del 22 aprile 2011. Dopo aver lasciato la stazione spaziale, la navicella \u00e8 stata usata per l'esperimento scientifico Radar-Progress per indagare su una caratteristica riflesso del plasma generato dalla gestione operativa della propulsione del Progress. Dopo il completamento di questo esperimento il modulo \u00e8 stato deorbitato ed \u00e8 stato fatto rientrare nel Pacifico meridionale. La manovra di uscita dall'orbita \u00e8 stata effettuata il 26 aprile 2011, con la caduta dei detriti nell'oceano alle 13:23 UTC."}
{"id": "3406447", "revid": "62004", "url": "https://it.wikipedia.org/wiki?curid=3406447", "title": "Giro delle Fiandre 1999", "text": "Il Giro delle Fiandre 1999, ottantatreesima edizione della corsa e valido come secondo evento della Coppa del mondo di ciclismo su strada 1999, fu disputato il 4 aprile 1999, per un percorso totale di 270\u00a0km. Fu vinto dal belga Peter Van Petegem, al traguardo con il tempo di 6h15'00\" alla media di 43,2\u00a0km/h.\nPartenza a Bruges con 189 corridori; 73 di essi portarono a termine il percorso."}
{"id": "3406449", "revid": "287204", "url": "https://it.wikipedia.org/wiki?curid=3406449", "title": "Vjaceslav Canov", "text": ""}
{"id": "3406472", "revid": "124873084", "url": "https://it.wikipedia.org/wiki?curid=3406472", "title": "Hirooki Goto", "text": "Carriera.\nDal suo debutto, avvenuto il 6 luglio 2003, Hirooki Goto ha sempre combattuto per la New Japan Pro Wrestling, dove \u00e8 diventato un nome di spicco. Nel 2005 ha vinto il suo primo titolo, l'IWGP Junior Heavyweight Tag Team Championship con Minoru, detenuto per nove mesi, per poi compiere la tradizionele \"escursione estera\" della federazione, combattendo per la americana TNA e la messicana CMLL.\nRientrato in Giappone nell'agosto del 2007, Goto venne promosso tra i pesi massimi, e l'anno seguente vinse l'importante G1 Climax, il principale torneo della federazione, per la prima volta in carriera. Negli anni seguenti, conquist\u00f2 per tre volte la New Japan Cup (2009, 2010, 2012), la cui vittoria garantiva una chance all'IWGP Heavyweight Championship, ma tutte le volte non riusc\u00ec nell'impresa vincere il titolo massimo. Il 12 febbraio 2012 vinse il suo primo titolo singolo in carriera, l'IWGP Intercontinental Championship, sconfiggendo Masato Tanaka a The New Beginning. Il 22 luglio perse la cintura, dopo tre difese, contro Shinsuke Nakamura.\nVerso il termine del 2012, Goto prese parte assieme a Karl Anderson alla World Tag League, che vinse sconfiggendo la Killer Elite Squad in finale. A Wrestle Kingdom 7, tuttavia, i due non riuscirono a conquistare i titoli di coppia, detenuti sempre dalla K.E.S.\nIn seguito, Goto inizi\u00f2 un feud con l'ex compagno di scuola Katsuyori Shibata, con cui, dopo una serie di incontri culminati in un match decisivo a Wrestle Kingdom 8, da lui vinto, decise di iniziare una collaborazione. I due vinsero la World Tag League 2014 e il 4 gennaio 2015, a Wrestle Kingdom 9 sconfissero il tag team di Luke Gallows e Karl Anderson, membri del Bullet Club, interrompendo il loro regno di campioni di coppia che durava da un anno e reclamando per loro le cinture. Tuttavia, vennero sconfitti solamente un mese dopo, a The New Beginning, in un rematch, perdendo i titoli.\nIl 3 maggio, a Wrestling Dontaku, Goto sconfisse Shinsuke Nakamura per conquistare il suo secondo titolo intercontinentale. Dopo aver sfiorato la finale del G1 Climax in agosto, il 27 settembre venne battuto da Nakamura in un rematch, perdendo la cintura.\nA The New Beginning in Osaka, l'11 febbraio 2016, Goto venne battuto dall'IWGP Heavyweight Champion Kazuchika Okada in un match titolato. Al termine dell'evento, il campione gli propose di unirsi alla sua stable, Chaos, ma Goto rifiut\u00f2. Dopo aver perso il mese successivo la finale della New Japan Cup in favore di Tetsuya Naito, tuttavia, accett\u00f2 la proposta.\nIl 14 agosto, Goto giunse in finale del G1 Climax, dove per\u00f2 venne battuto da Kenny Omega. A Wrestle Kingdom 11, il 4 gennaio 2017, sconfisse Katsuyori Shibata per conquistare il suo primo NEVER Openweight Championship, detenendolo per quasi cinque mesi e perdendolo contro Minoru Suzuki il 27 aprile. Nonostante un primo rematch perso il mese seguente a Dominion, Goto riconquist\u00f2 il titolo a Wrestle Kingdom 12 sempre contro Suzuki, sconfiggendolo in un hair vs. title match.\nDopo un regno durato circa sei mesi, Goto perse la cintura in favore di Michael Elgin in un triple threat match cui aveva preso parte anche Taichi a Dominion. Riconquist\u00f2 il titolo otto giorni dopo, sconfiggendo lo stesso Elgin a Kizuna Road.\nGoto prese poi parte al G1 Climax, registrando un record di tre vittorie e sei sconfitte. Il 17 settembre, a Destruction in Beppu, perse il NEVER Openweight Championship contro Taichi. Dopo che Will Ospreay si infortun\u00f2, non potendo prendere parte al mach titolato di Power Struggle, il successivo 3 novembre, Goto prese il suo posto, sconfiggendo il membro del Suzuki-Gun e riconquistando la cintura per la quarta volta."}
{"id": "3406478", "revid": "1884099", "url": "https://it.wikipedia.org/wiki?curid=3406478", "title": "Altedo", "text": "Altedo \u00e8 una frazione italiana appartenente al comune di Malalbergo nella citt\u00e0 metropolitana di Bologna nella regione Emilia-Romagna.\nGeografia.\nAltedo dista da Malalbergo 7 chilometri in direzione Bologna. Da Bologna dista 20 chilometri. La frazione \u00e8 attraversata dalla Strada statale 64 Porrettana. Nelle immediate vicinanze di Altedo \u00e8 situata l'omonima uscita dell'autostrada A13.\nEssendo situato nella Pianura Padana, Altedo ha un'altitudine di soli 11 metri sul livello del mare.\nEconomia.\nAltedo \u00e8 noto per l'Asparago verde di Altedo IGP. L'asparago di Altedo deve essere prodotto esclusivamente su parte della citt\u00e0 metropolitana di Bologna e della provincia di Ferrara. Tutti gli anni, la terza e la quarta domenica di maggio, ad Altedo si tiene la sagra dell'asparago verde igp"}
{"id": "3406491", "revid": "599013", "url": "https://it.wikipedia.org/wiki?curid=3406491", "title": "Aleksand\u0103r Toma\u0161", "text": "Carriera.\nClub.\nDurante la sua carriera ha giocato principalmente con il CSKA Sofia.\nNazionale.\nConta 6 presenze con la Nazionale bulgara."}
{"id": "3406494", "revid": "124205236", "url": "https://it.wikipedia.org/wiki?curid=3406494", "title": "Herminio Olinto de Carvalho", "text": "Ha vestito unicamente la maglia del Santos negli anni quaranta e anni cinquanta. A causa di gravi problemi cardiaci, \u00e8 morto a Santos il 3 giugno 1994 all'et\u00e0 di 75 anni.\nCaratteristiche tecniche.\nEra un marcatore di stampo classico, dotato di un ottimo fisico e di buoni piedi.\nCarriera.\nClub.\nLega totalmente la sua carriera al Santos giocando 11 anni ad alto livello. Il suo esordio nel Campionato Paulista avviene il 4 aprile 1943 contro il . La sua unica rete la segna il 28 settembre 1952 contro il , mentre disputa la sua ultima partita il 16 gennaio 1954 contro il Clube Atl\u00e9tico Ypiranga. Il ritiro dall'attivit\u00e0 agonistica avviene a causa di un brutto infortunio al ginocchio: chiude cos\u00ec la sua avventura nel Santos con 396 presenze e 1 gol.\nAllenatore.\nTerminata la carriera da giocatore, intraprende quella di allenatore delle giovanili del Santos. L\u00ec ha tra i suoi giocatori Pel\u00e9, che lanci\u00f2 in prima squadra. Vede poi il figlio, Claudio Olinto de Carvalho, esordire col Santos e intraprendere la carriera calcistica."}
{"id": "3406496", "revid": "729019", "url": "https://it.wikipedia.org/wiki?curid=3406496", "title": "Annibale Brandolini", "text": "Biografia.\nFiglio di Girolamo Brandolini e Vendramina Grimani, nacque in un'illustre famiglia veneta di remota origine forlivese e si poteva fregiare dei titoli di conte di Valmareno (riconosciuto con il Decreto Ministeriale del 30 aprile 1894), signore di Solighetto e patrizio veneto. Aveva sei fratelli, tra i quali il vescovo Sigismondo Brandolini Rota. Spos\u00f2 Leopolda D'Adda, figlia del senatore Carlo D'Adda, da cui ebbe quattro figli, tra i quali i parlamentari Girolamo e Brandolino.\nPartecip\u00f2 alla seconda e alla terza guerra d'indipendenza come ufficiale di cavalleria. Tra il 1867 e il 1872 fu Capitano degli Usseri di Piacenza.\nIn politica, fu impegnato sia a livello locale che nazionale: fu consigliere comunale a Cison di Valmarino, Cordignano e Venezia, sindaco di Cison di Valmarino e consigliere provinciale di Venezia (1881-1888). Altre cariche pubbliche da lui ricoperte furono quelle di ufficiale d'ordinanza onorario di re Vittorio Emanuele II (1867) e di re Umberto I (1886), aiutante di campo onorario del defunto re Vittorio Emanuele II (1883, 1884, 1887, 1889), vicepresidente della Croce Rossa Italiana, dipartimento marittimo di Venezia, oltre che membro del consiglio d'amministrazione dell'Associazione agraria di Treviso.\nDivenne senatore il 17 novembre 1898 essendo relatore Antonino Di Prampero. La convalida della nomina e il giuramento avvennero il 9 dicembre successivo."}
{"id": "3406510", "revid": "729019", "url": "https://it.wikipedia.org/wiki?curid=3406510", "title": "Intingo", "text": "L'Intingo \u00e8 stata una casa discografica italiana.\nStoria della Intingo.\nL'Intingo fu fondata nel 1973 da Ricky Gianco, con l'obiettivo di scoprire e lanciare nuovi artisti; per la distribuzione Gianco si affid\u00f2 alla Dischi Ricordi.\nA partire dall'anno successivo Gianco fond\u00f2 anche l'Ultima Spiaggia, distribuita dall'RCA Italiana, e port\u00f2 avanti i due progetti parallelamente.\nTra gli artisti che incisero per l'Intingo ricordiamo il Canzoniere del Lazio, Donatello, Gianni Nebbiosi e gli Alberomotore.\nL'etichetta chiuse i battenti nel 1978.\nI dischi pubblicati.\nPer la datazione ci siamo basati sull'etichetta del disco, o sul vinile o, infine, sulla copertina; qualora nessuno di questi elementi avesse una datazione, ci siamo basati sulla numerazione del catalogo; se esistenti, abbiamo riportato oltre all'anno il mese e il giorno (quest'ultimo dato si trova, a volte, stampato sul vinile)."}
{"id": "3406512", "revid": "287204", "url": "https://it.wikipedia.org/wiki?curid=3406512", "title": "Thomas Horster", "text": ""}
{"id": "3406518", "revid": "287204", "url": "https://it.wikipedia.org/wiki?curid=3406518", "title": "9231 Shimaken", "text": "9231 Shimaken \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,1576195\u00a0UA e da un'eccentricit\u00e0 di 0,1324546, inclinata di 3,13671\u00b0 rispetto all'eclittica.\nL'asteroide \u00e8 dedicato all'omonimo gruppo di ricercatori dell'Universit\u00e0 di Tokyo, guidati da Toshihiko Shimamoto, che ha nella sismologia il suo campo di ricerca."}
{"id": "3406529", "revid": "767487", "url": "https://it.wikipedia.org/wiki?curid=3406529", "title": "Rostislav Voj\u00e1\u010dek", "text": "Carriera.\nCon la Nazionale cecoslovacca ha preso parte agli Europei 1980 ed ai Mondiali 1982."}
{"id": "3406532", "revid": "1543377", "url": "https://it.wikipedia.org/wiki?curid=3406532", "title": "CP/M-86", "text": "Il CP/M-86 \u00e8 una versione del sistema operativo CP/M di Digital Research inizialmente sviluppata per gli Intel 8086/8088 e poi estesa per supportare altri processori x86. I comandi sono identici a quelli del CP/M-80, la prima versione del sistema distribuita per il processore Intel 8080. I file eseguibili del CP/M-86 usano l'estensione \".CMD\".\nIl CP/M-86 \u00e8 stato successivamente reso compatibile con l'MS-DOS e commercializzato come DR-DOS.\nIl CP/M-86 e il PC IBM.\nAgli inizi degli anni ottanta IBM decise di produrre un personal computer di larga diffusione, il PC IBM. La scelta del sistema operativo da utilizzare ricadde inizialmente sul CP/M, che all'epoca dominava il mercato. IBM contatt\u00f2 quindi Digital Research, che aveva da tempo annunciato una versione del suo CP/M per i processori 8086 senza per\u00f2 averla ancora distribuita.\nLe trattative tra Digital Research e IBM non andarono a buon fine per diversi motivi: primo per il rifiuto iniziale di Digital Research nel firmare l'accordo di non divulgazione che IBM richiedeva per tutti i suoi colloqui di affari, e secondo per non voler accettare una licenza commerciale basata sul pagamento di un importo prefissato al posto del solito sistema basato sulle royalty che Digital Research normalmente richiedeva per i suoi prodotti.\nIBM decise perci\u00f2 di rivolgersi a Microsoft, con la quale aveva gi\u00e0 stretto un accordo per la fornitura dell'interprete Microsoft BASIC, chiedendo di fornirle anche un sistema operativo. Microsoft contatt\u00f2 quindi Seattle Computer Products che gi\u00e0 commercializzava per il suo computer Gazelle un proprio sistema operativo denominato 86-DOS, scritto da Tim Paterson ricalcando il CP/M. Microsoft ottenne una licenza sul software che le permetteva di rivendere il prodotto a terzi.\nMicrosoft adatt\u00f2 l'86-DOS all'hardware del PC e lo present\u00f2 ad IBM, che rimase soddisfatta del prodotto, decidendo di acquistarne la licenza e ridistribuendolo come PC-DOS insieme al suo computer. Poco prima della commercializzazione del PC, Microsoft acquist\u00f2 tutti i diritti dell'86-DOS da Seattle Computer Products..\nQuando il PC IBM arriv\u00f2 sul mercato, il fondatore di Digital Research, Gary Kildall, vide la forte somiglianza che c'era fra il PC-DOS ed il suo CP/M e minacci\u00f2 IBM di denunciarla per violazione della propriet\u00e0 intellettuale di Digital Research. Per non finire in tribunale, IBM si accord\u00f2 con Kildall per offrire il sistema operativo di Digital Research come alternativa al suo PC-DOS. Kildall adatt\u00f2 quindi il suo CP/M-80 al processore 8086 e produsse il CP/M-86. Purtroppo questa operazione richiese alcuni mesi e, quando il CP/M-86 fu disponibile, nel 1982, il PC-DOS era gi\u00e0 stato acquistato da numerosi utenti. Inoltre IBM offriva il suo sistema operativo al costo di 40 dollari a copia mentre il CP/M-86 fu offerto a 240 dollari a copia, rendendolo di fatto un'alternativa poco appetibile.\nKildall in seguito accus\u00f2 IBM di aver deliberatamente effettuato questa scelta per impedire in pratica l'acquisto del CP/M-86 ma il motivo di questa differenza di prezzo risiede nel fatto che Microsoft accett\u00f2 il pagamento di una licenza con un diritto fisso mentre Digital Research richiese ad IBM il pagamento di una royalty per ogni singola copia, costringendola quindi a vendere il CP/M-86 ad un prezzo molto pi\u00f9 alto del suo PC-DOS.\nA causa di ci\u00f2 il PC-DOS fu adottato dalla maggioranza dei clienti del PC IBM, affermandosi come nuovo sistema operativo standard.\nVersioni.\nIl CP/M-86, derivando dal CP/M-80, possedeva la stessa struttura basata sulla divisione fra le routine che costituivano il BIOS, ossia quelle deputate alla comunicazione con l'hardware della macchina e che erano specifiche per ogni computer, e quelle che costituivano il BDOS, ossia il kernel del sistema operativo, uguale per tutte le distribuzioni. Ognuno dei 2 componenti aveva perci\u00f2 un numero di versione proprio: il primo, applicato all'intero sistema, era quello visualizzato all'avvio del sistema; il secondo era invece quello del BDOS. Le versioni note del CP/M-86 sono le seguenti:\nTutte le versioni del Personal CP/M-86 contengono dei riferimenti al CP/M-86 Plus, suggerendo cos\u00ec che esse derivino dal codice del CP/M-86 Plus."}
{"id": "3406537", "revid": "599013", "url": "https://it.wikipedia.org/wiki?curid=3406537", "title": "Jan Berger", "text": "Carriera.\nCon la nazionale cecoslovacca ha preso parte agli Europei 1980 ed ai Mondiali 1982."}
{"id": "3406538", "revid": "6923", "url": "https://it.wikipedia.org/wiki?curid=3406538", "title": "Gyraulus", "text": "Gyraulus \u00e8 un genere di molluschi gasteropodi d'acqua dolce della famiglia Planorbidae conosciuti anche come le \"lumache dalle corna d'ariete\".\nSi pensa che questo genere sia presente sulla Terra sin dall'inizio del Cretacico; fossili attribuiti ad esso e risalenti a 125 milioni di anni fa sono stati infatti scoperti in sedimenti presenti su un fondale lacustre nella formazione di Yixian, in Cina.\nDistribuzione e habitat.\nIl genere ha un areale olartico e i molluschi che vi appartengono vivono su piante acquatiche d'acqua dolce.\nTassonomia.\nComprende le seguenti specie:\nSono state descritte anche le seguenti entit\u00e0, si incerto status tassonomico:"}
{"id": "3406542", "revid": "547034", "url": "https://it.wikipedia.org/wiki?curid=3406542", "title": "Out (miniserie televisiva)", "text": "Out \u00e8 una miniserie televisiva britannica del 1978 composta da 6 episodi.\nTrama.\nFrank Ross (Tom Bell) ha appena scontato da una pena detentiva di otto anni per una rapina che era stata sventata a causa di un informatore. Ross non conosce il traditore ma \u00e8 determinato a scoprirlo e cerca vendetta su coloro che lo hanno tradito. A poco a poco, Ross mette insieme i pezzi fino ad arrivare ad a una conclusione drammatica."}
{"id": "3406545", "revid": "729019", "url": "https://it.wikipedia.org/wiki?curid=3406545", "title": "Isola Adelaide", "text": "L'isola Adelaide o \"isla Adelaida\" o \"isla Belgrano\" \u00e8 una grande isola ad ovest della penisola Antartica, nella parte nord della baia Margherita.\nGeografia.\nSi tratta di un'isola prevalentemente coperta di ghiaccio lunga circa 121 km e larga 32 per una superficie complessiva di 4.463 km\u00b2, questo la rende la 127\u00aa isola al mondo in ordine di grandezza. La sovranit\u00e0 dell'isola \u00e8 tuttora contesa tra Argentina, Regno Unito e Cile.\nNella parte sud-orientale dell'isola \u00e8 presente il ghiacciaio Sloman, da l\u00ec fluisce verso sud-est fino a entrare nel passaggio di Elliott.\nStoria.\nL'isola Adelaide \u00e8 stata scoperta nel 1832 da una spedizione britannica sotto la guida di John Biscoe; fu invece topografata per la prima volta dalla spedizione antartica francese (1908 - 1910) sotto la guida di Jean-Baptiste Charcot.\nL'origine del nome dato all'isola non \u00e8 certa, anche se la spedizione antartica britannica registra che Charcot chiam\u00f2 l'isola \"Adelie Land\" a causa del gran numero di esemplari di pinguino di Adelia che vivevano sulle sue coste; questo nome \u00e8 stato cambiato poi in isola Adelaide dalla British Graham Land Expedition (1934 - 1937). \u00c8 stato anche supposto che l'isola sia stata chiamata cos\u00ec da Biscoe stesso in onore della regina Adelaide, moglie di Guglielmo IV del Regno Unito."}
{"id": "3406546", "revid": "288300", "url": "https://it.wikipedia.org/wiki?curid=3406546", "title": "Franco De Asti", "text": ""}
{"id": "3406547", "revid": "330270", "url": "https://it.wikipedia.org/wiki?curid=3406547", "title": "Happy Birthday, Mister President", "text": ""}
{"id": "3406557", "revid": "1590006", "url": "https://it.wikipedia.org/wiki?curid=3406557", "title": "Pompeo Calvia", "text": "Biografia.\nPompeo Calvia nacque a Sassari il 18 novembre del 1857 da Salvatore Calvia Unali e Antonietta Diana Casabianca, figlia del pittore Vittorio Diana. Centrale fu, per un periodo non breve della sua vita e della sua formazione culturale e umana, la figura del padre, vero archetipo di Mentore. A vent'anni fu arruolato e destinato a Napoli, dove frequent\u00f2 gli ambienti mazziniani e conobbe il poeta Alberto Mario. Nel 1880 fece ritorno in Sardegna, dove visse fino al 1919, anno della sua morte. Poeta, scrittore, artista, osservatore sagace e ironico dei costumi sociali, fece parte del gruppo che, intorno ad Enrico Costa e ai pi\u00f9 giovani Sebastiano Satta, Luigi Falchi e Antonio Ballero, anim\u00f2 la vita culturale sassarese. Strinse rapporti con Grazia Deledda, Salvatore Farina, Salvator Ruiu, Francesco Cucca, Felice Melis Marini, Filippo Figari e Stanis Manca, ma soprattutto dialog\u00f2 con una parte importante del mondo letterario dialettale italiano. Si leg\u00f2 a Giovanni Ermete Gaeta e a Libero Bovio, che insieme a Di Giacomo e a Murolo, furono tra i protagonisti della canzone napoletana. Conobbe Cesare Pascarella, Vito Mercadante, Berto Barbarani, Gaetano Crespi, Attilio Rillosi e Giacinto Stiavelli. Scrisse in sassarese la silloge \"Sassari mannu\" (1912), in logudorese e in italiano. In italiano ci ha lasciato, oltre ai racconti, il romanzo storico \"Quiteria\" (1902). La storia narrata prende spunto dalla storica battaglia di Macomer tra i Sardi e gli Aragonesi, e narra del dramma personale di Quiteria, figlia di Leonardo Alagon, rinchiusa nel castello di Sassari insieme ai suoi fratelli. Intorno alla sua figura, modellata e a tutto tondo, gravitano e si muovono entro un reticolo di relazioni fattuali e sentimentali numerosi altri personaggi. I motivi della passione civile e dell'amor di patria, della lotta contro lo straniero e dell'eroismo sfortunato, della congiura e del tradimento costituiscono l'orditura tematica del romanzo, che si compone dei fili propri del tessuto melodrammatico e delle trame di personaggio, d'azione e di prova, con destino tragico."}
{"id": "3406558", "revid": "767487", "url": "https://it.wikipedia.org/wiki?curid=3406558", "title": "Sous le joug", "text": "Sous le joug \u00e8 un cortometraggio muto del 1911 diretto da Louis Feuillade.\nProduzione.\nIl film - un cortometraggio a una bobina - fu prodotto dalla Soci\u00e9t\u00e9 des Etablissements L. Gaumont.\nDistribuzione.\nVenne distribuito in sala nell'aprile 1911 dalla Soci\u00e9t\u00e9 des Etablissements L. Gaumont."}
{"id": "3406567", "revid": "1543377", "url": "https://it.wikipedia.org/wiki?curid=3406567", "title": "Nazionale di pallanuoto maschile di Singapore", "text": "La nazionale di pallanuoto maschile di Singapore \u00e8 la rappresentativa maschile di Singapore nelle competizioni internazionali maschili di pallanuoto. La federazione a cui fa capo \u00e8 la \"Singapore Swimming Federation\".\nSingapore ha partecipato ad un'Olimpiade e ha conquistato una volta la medaglia d'oro ai Giochi asiatici, manifestazione in cui ha raccolto numerosi podi."}
{"id": "3406572", "revid": "582484", "url": "https://it.wikipedia.org/wiki?curid=3406572", "title": "Ufficiale di complemento", "text": ""}
{"id": "3406580", "revid": "767487", "url": "https://it.wikipedia.org/wiki?curid=3406580", "title": "L'avventuriera (film 1910)", "text": "L'avventuriera (\"L'Aventuri\u00e8re\") \u00e8 un cortometraggio muto del 1910 diretto da Louis Feuillade.\nProduzione.\nIl film - un cortometraggio in una bobina - fu prodotto dalla Soci\u00e9t\u00e9 des Etablissements L. Gaumont.\nDistribuzione.\nFu distribuito nelle sale francesi il 14 ottobre 1910 anche come \"Les Cigarettes narcotiques\". Negli USA, la General Film Company lo fece uscire il 27 dicembre 1910 con il titolo \"The Adventuress\" o con quello internazionale, \"The Adventurer\"."}
{"id": "3406582", "revid": "767487", "url": "https://it.wikipedia.org/wiki?curid=3406582", "title": "John Southworth", "text": "Nel 1891 realizz\u00f2 26 gol: ci\u00f2 gli valse il titolo di capocannoniere mondiale dell'annata 1890-1891.\nCarriera.\nGioc\u00f2 nel Chester City, nel Blackburn Olympic, nel Blackburn Rovers e nell'Everton. Vinse la FA Cup nel 1890 e nel 1891 con i Rovers e fu capocannoniere del campionato inglese nel 1891 e nel 1894."}
{"id": "3406583", "revid": "39329444", "url": "https://it.wikipedia.org/wiki?curid=3406583", "title": "Jack Southworth", "text": ""}
{"id": "3406590", "revid": "767487", "url": "https://it.wikipedia.org/wiki?curid=3406590", "title": "Le Ch\u00e2teau de la peur", "text": "Le Ch\u00e2teau de la peur \u00e8 un cortometraggio muto del 1912 diretto da Louis Feuillade.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont\nDistribuzione.\nDistribuito dalla Soci\u00e9t\u00e9 des Etablissements L. Gaumont, usc\u00ec nelle sale francesi nell'aprile 1912."}
{"id": "3406599", "revid": "2033069", "url": "https://it.wikipedia.org/wiki?curid=3406599", "title": "Boomer cane intelligente", "text": "Boomer cane intelligente (\"Here's Boomer\") \u00e8 una serie televisiva statunitense in 20 episodi trasmessi sulla NBC dal 1980 al 1982. La prima stagione fu preceduta nel 1979 da un film pilota intitolato \"A Christmas for Boomer\". Ogni episodio ha un cast diverso dal precedente e l'unico vero protagonista \u00e8 il cane Boomer.\nLa serie somiglia moltissimo alla serie tv canadese \"L'amico Gipsy\", che veniva trasmessa contemporaneamente su CTV Television Network e in \"syndication\" negli Stati Uniti. Entrambe le serie sono incentrate sulle avventure di un cane vagabondo che aiuta le persone in difficolt\u00e0 per prendere poi la sua strada alla fine dell'episodio.\nTrama.\nLa serie segue le avventure di Boomer, un cane randagio che viaggia in giro per aiutare le persone in difficolt\u00e0. La parte di Boomer \u00e8 stata interpretata da un cane di razza mista di nome Johnny, il cui aspetto era simile a quello di un cane di razza terrier. I casi che gli si presentano sono vari. Nel primo episodio della prima stagione, trasmesso dopo il film per la TV pilota, Boomer aiuta una ragazza (Natasha Ryan), disabile mentale, permettendo ai suoi genitori di scoprire la sua vera condizione. Boomer non si limita ad aiutare solo esseri umani. Nel terzo episodio, \u00e8 in soccorso di due cani dei quali uno \u00e8 diventato cieco dopo un incidente. Nel sesto episodio aiuta l'inquilino di una casa disperato per la minaccia di demolizione dell'edificio. In un episodio della seconda stagione, Boomer aiuta un ex atleta e stella dello sport (Meadowlark Lemon), costretto su una sedia a rotelle, a superare la sua autocommiserazione. Sempre nella seconda stagione diventa la guida di un uomo non vedente che vuole andare in bicicletta in giro per il paese."}
{"id": "3406601", "revid": "46931", "url": "https://it.wikipedia.org/wiki?curid=3406601", "title": "Boomer, cane intelligente", "text": ""}
{"id": "3406602", "revid": "46931", "url": "https://it.wikipedia.org/wiki?curid=3406602", "title": "Here's Boomer", "text": ""}
{"id": "3406607", "revid": "481666", "url": "https://it.wikipedia.org/wiki?curid=3406607", "title": "La Vengeance du sergent de ville", "text": ""}
{"id": "3406609", "revid": "46931", "url": "https://it.wikipedia.org/wiki?curid=3406609", "title": "The Littlest Hobo", "text": ""}
{"id": "3406617", "revid": "62004", "url": "https://it.wikipedia.org/wiki?curid=3406617", "title": "Andaluc\u00eda (ciclismo)", "text": "La Andaluc\u00eda era una squadra maschile spagnola di ciclismo su strada, attiva nel professionismo dal 2005 al 2012.\nDirettamente sponsorizzata e sostenuta dal governo dell'Andalusia, la squadra era diretta dall'ex ciclista Antonio Cabello. Dal 2006 al 2012 la formazione ebbe licenza Professional Continental, partecipando per sei volte alla Vuelta a Espa\u00f1a: come miglior risultato arriv\u00f2 una vittoria di tappa con Luis P\u00e9rez Rodr\u00edguez nell'edizione 2007.\nStoria.\nLa squadra venne fondata nella stagione 2005 con il nome Andaluc\u00eda-Paul Versan. Seguendo l'esempio della Euskaltel-Euskadi, era stata concepita come una squadra per soli atleti provenienti dall'Andalusia. Venne inserita nella categoria Continental, con una rosa formata in gran parte da neoprofessionisti. Vinse la sua prima corsa grazie a David Fern\u00e1ndez, che si impose nel Circuito de Getxo. Nella stagione 2006 la squadra venne promossa nella categoria Professional Continental, potendo cos\u00ec partecipare su invito agli eventi del ProTour. Adolfo Garc\u00eda Quesada vinse la prima tappa della Volta Ciclista a Catalunya, prima vittoria in una corsa ProTour per la Andaluc\u00eda. Luis P\u00e9rez Romero vinse inoltre due tappe e la generale della Vuelta a Chihuahua in Messico.\nNel 2007 la Cajasur, cassa di risparmio gestita dalla Chiesa cattolica, subentr\u00f2 come secondo sponsor. In settembre la Andaluc\u00eda fu invitata per la prima volta alla Vuelta a Espa\u00f1a. Luis P\u00e9rez Rodr\u00edguez conquist\u00f2 una tappa e si classific\u00f2 diciottesimo, miglior risultato di sempre per la squadra. P\u00e9rez in quella stagione vinse anche la prima tappa e la generale della Cl\u00e1sica de Alcobendas. L'anno dopo Jos\u00e9 Luis Carrasco si aggiudic\u00f2 una tappa della Volta Ciclista a Catalunya, mentre Francisco Ventoso vinse una tappa alla Vuelta a Castilla y Le\u00f3n e alla Vuelta a La Rioja.\nLa stagione 2009 dell'Andaluc\u00eda si apr\u00ec con una vittoria di tappa del neoacquisto Xavier Tond\u00f3 al Tour de San Luis in Argentina; in seguito Tond\u00f3 si replic\u00f2 vincendo il prologo a cronometro della Vuelta a Andaluc\u00eda. L'altro neoacquisto \u00c1ngel Vicioso vinse la quinta tappa della Vuelta a Asturias. Per la stagione 2010 la Andaluc\u00eda cedette Tond\u00f3 alla Cerv\u00e9lo, mentre lo storico direttore sportivo Juan Mart\u00ednez Oliver diede le dimissioni per motivi familiari, venendo sostituito dall'argentino Fernando Devecchi, fino ad allora manager della formazione giovanile. La squadra risent\u00ec di queste novit\u00e0 negative: le uniche tre vittorie riportate dalla Andaluc\u00eda nella stagione furono opera di Vicioso, che avrebbe a sua volta cambiato squadra a fine stagione. Jes\u00fas Rosendo fu invece accusato di doping ma ne usc\u00ec pulito.\nProprio Rosendo ottenne la prima vittoria per la squadra nel 2011: una tappa della Rutas de Am\u00e9rica, corsa uruguaiana. Ulteriori successi arrivarono con Juan Jos\u00e9 Lobato, al Circuito de Getxo, e con Jos\u00e9 Vicente Toribio, in una tappa del Giro del Portogallo. Da questa stagione la squadra prese il nome di Andaluc\u00eda-Caja Granada, cambiando anche i colori della divisa (da fucsia a bianco-blu); l'anno dopo mut\u00f2 comunque ancora divisa, passando al colore celeste. Proprio nel 2012 i ciclisti della formazione andalusa ottennero altri successi, bench\u00e9 di minor rilievo: quattro tappe su undici alla Vuelta a Chile, una tappa alla Vuelta a Andaluc\u00eda con Javier Ram\u00edrez, due tappe e la graduatoria finale (ancora con Ram\u00edrez) nell'Azerbaijan International Tour, una tappa al Tour of Qinghai Lake in Cina.\nAll'inizio della stagione 2013 la dirigenza, non riuscendo a rispettare le garanzie richieste almeno per una licenza UCI Continental, \u00e8 costretta a sciogliere la squadra: la causa indicata sono debiti derivanti dal mancato accordo economico con il Ministero del turismo, del commercio e dello sport andaluso. Lo scioglimento porta cos\u00ec trenta persone tra atleti e staff tecnico a rimanere senza impiego, e lascia senza squadra 150 ciclisti delle categorie giovanili.\nPalmar\u00e8s.\n\"Aggiornato al 31 dicembre 2012.\"\nOrganico 2012.\n\"Aggiornato al 31 dicembre 2012\"."}
{"id": "3406622", "revid": "1573940", "url": "https://it.wikipedia.org/wiki?curid=3406622", "title": "Campylaea planospira", "text": "Campylaea planospira () \u00e8 un mollusco gasteropode della famiglia Helicidae endemico dell'Italia.\nDescrizione.\nLa conchiglia, larga 20\u201333\u00a0mm e alta 10\u201314\u00a0mm, \u00e8 di colore bruno corneo con bande di tonalit\u00e0 pi\u00f9 chiara, leggermente striata e molto finemente e densamente granulata. L'ombelico \u00e8 aperto e profondo. Il peristoma \u00e8 bianco. Le forme giovanili presentano una peluria setolosa all'esterno del guscio, che talora persiste anche negli adulti. \nBiologia.\n\u00c8 una specie rupicola, con abitudini notturne.\nRiproduzione.\nCome gran parte delle chiocciole, \"C. planospira\" \u00e8 ermafrodita, cio\u00e8 ogni individuo possiede sia organi riproduttivi maschili che femminili; non \u00e8 tuttavia in grado di autofecondarsi (ermafroditismo insufficiente).\nAl pari di altri elicidi gli adulti sessualmente maturi sono dotati di dardi di materiale calcareo che durante i preliminari dell'accoppiamento vengono lanciati verso il partner, trafiggendolo. Il significato funzionale di queste strutture \u00e8 ancora oggetto di studio ma pare che veicolino sostanze mucose in grado di stimolare la recettivit\u00e0 nei confronti degli spermatozoi, aumentando cos\u00ec il successo riproduttivo.\nTassonomia e distribuzione.\nComprende le seguenti sottospecie:\nLa sottospecie \"Chilostoma planospira macrostoma\" (), endemica della Sicilia, possiede caratteristiche che ne giustificano l'inquadramento come specie a s\u00e9 stante (\"Chilostoma macrostoma\")."}
{"id": "3406623", "revid": "110157", "url": "https://it.wikipedia.org/wiki?curid=3406623", "title": "Teofilo di Cesarea in Palestina", "text": "Biografia.\n\u00c8 stato il terzo vescovo di Cesarea marittima attorno al 189.\nPrese parte ad un sinodo riunito in Palestina per discutere della Pasqua e scrisse un'importante lettera contro i Quartodecimani.\nCulto.\n\u00c8 commemorato il 5 marzo:"}
{"id": "3406624", "revid": "767487", "url": "https://it.wikipedia.org/wiki?curid=3406624", "title": "Mario Finazzi", "text": "Carriera.\nFece il suo esordio con la Juventus contro il Genoa il 5 luglio 1928 in una sconfitta per 3-0, mentre la sua ultima partita fu contro la il 29 giugno 1929 in un pareggio per 0-0. In due stagioni \"bianconere\" collezion\u00f2 6 presenze senza segnare."}
{"id": "3406625", "revid": "287204", "url": "https://it.wikipedia.org/wiki?curid=3406625", "title": "Afriyie Acquah", "text": "Caratteristiche tecniche.\n\u00c8 un talentuoso centrocampista ambidestro (il suo piede preferito \u00e8 il destro) veloce e forte fisicamente e dotato di temperamento, che grazie alla sua duttilit\u00e0 pu\u00f2 giocare in tutte le zone del centrocampo. \u00c8 in grado di impostare la manovra con buoni lanci se impiegato da regista, di rallentare il gioco avversario e di inserirsi nell'area avversaria. \u00c8 paragonato a Michael Essien.\nCarriera.\nClub.\nInizi.\nInizia la carriera nelle giovanili del Goldfields, e nel 2005 passa al Glentoran Academy, una scuola calcio per giovani ghanesi istituita nel paese africano dalla societ\u00e0 nordirlandese del Glentoran Football Club; con questa squadra si mette in luce ottenendo un soggiorno di due settimane a Belfast in cui si \u00e8 potuto allenare con la prima squadra del Glentoran. Nel 2006 viene premiato come \"miglior centrocampista ghanese Under-14\".\nSuccessivamente, nel 2008, viene tesserato dal Mine Stars, e nell'estate del 2009 firma con il Bechem United, con cui gioca il Trofeo Nereo Rocco, torneo nella quale si fa notare per le sue buone prestazioni. Nel settembre dello stesso anno viene acquistato dal DC United, squadra di Accra, la sua citt\u00e0 natale.\nPalermo.\nIl 1\u00ba febbraio 2010, nell'ultimo giorno di calciomercato, viene tesserato dagli italiani del Palermo dopo aver effettuato un periodo di prova e dopo aver superato alcuni problemi burocratici, firmando un contratto quadriennale. \u00c8 il primo calciatore ghanese della storia della societ\u00e0 rosanero.\nDopo la stagione 2009-2010 passata nella Primavera fresca del titolo di Campione d'Italia (8 presenze in totale), per la stagione 2010-2011 viene inserito in prima squadra; nel frattempo ha studiato l'italiano con un insegnante privato. Persona molto religiosa, ha scelto il numero 94 in ricordo dell'anno (il 1994) in cui sua madre si salv\u00f2 da un gravissimo incidente. \u00c8 stato portato per la prima volta in panchina in occasione della 23\u00aa giornata di campionato in casa contro la Juventus del 2 febbraio 2011 (vittoria per 2-1). Due giornate dopo, il 6 febbraio, esordisce in Serie A subentrando al 31' all'infortunato Giulio Migliaccio in Palermo- (2-4) valida per la 25\u00aa giornata. Dopo altre quattro presenze da subentrato, il 10 aprile gioca per la prima volta da titolare in Palermo- (2-2). Il 12 aprile prolunga il contratto con la societ\u00e0 rosanero fino al giugno 2016. Chiude la prima stagione fra i professionisti con 11 partite in campionato e 3 da titolare in Coppa Italia, ovvero le due semifinali contro il e la finale persa per 3-1 con l'.\nIl 28 luglio 2011, in occasione della sfida di andata del terzo turno preliminare di Europa League allo Stadio Renzo Barbera contro gli svizzeri del Thun (2-2), esordisce nelle competizioni internazionali per club entrando in campo all'80' al posto di Giulio Migliaccio. Nella gara di ritorno del 4 agosto (terminata 1-1) debutta da titolare in ambito internazionale.\nTenuto in considerazione da Devis Mangia, con l'arrivo in panchina di Bortolo Mutti lo spazio per lui diminuisce, giocando 7 partite delle 23 complessive stagionali con il secondo tecnico.\nIn prestito a Parma e Sampdoria.\nNon convocato per il ritiro estivo del Palermo, il 16 luglio 2012 si trasferisce al in prestito con diritto di riscatto sulla compartecipazione. Colleziona con la squadra ducale 13 presenze in Campionato.\nIl 24 gennaio 2013 si trasferisce a titolo definitivo ai tedeschi dell'Hoffenheim, per 2,5 milioni di euro. scegliendo come numero di maglia il 41. Viene subito convocato per la partita successiva, la 19\u00aa giornata di campionato, senza scendere in campo. Il resto della stagione non viene pi\u00f9 convocato eccezion fatta per un'altra panchina alla 24\u00aa giornata, terminando dunque la stagione senza collezionare alcuna presenza.\nIl 31 luglio seguente torna al Parma, in prestito con diritto di riscatto. Il 2 aprile 2014, nel recupero della ventiduesima giornata di campionato, segna il suo primo gol nella carriera di club nella partita persa in trasferta contro la per 4-2. Totalizza, al termine della stagione, 27 presenze in campionato, pi\u00f9 una in Coppa Italia contro il .\nIl 28 giugno 2014 il Parma comunica la permanenza del giocatore in Emilia Romagna per un'altra stagione. Gioca altre 14 partite in campionato.\nComplessivamente con la maglia del Parma ha giocato 55 partite con 1 gol segnato.\nIl 2 febbraio 2015 si trasferisce in prestito alla Sampdoria; sceglie di indossare la maglia numero 30. Il 15 febbraio seguente esordisce in blucerchiato giocando dal primo minuto la gara Chievo-Sampdoria 2-1. Il 29 aprile dello stesso anno viene espulso per doppia ammonizione al 57' (primo giallo al 36'). Il 10 maggio successivo, segna la prima rete con i liguri nella sfida vinta per 4-1 contro l'Udinese ad Udine.\nTorino ed Empoli e Yeni Malatyaspor.\nIl 19 giugno 2015 viene acquistato a titolo definitivo dal Torino a fronte di un corrispettivo di 3,2 milioni di euro.\nIn granata gioca una buona stagione, caratterizzata da 31 presenze e 3 reti fra campionato e Coppa Italia, e viene confermato per la stagione 2016-2017, in cui il nuovo allenatore Mihajlovic lo alterna regolarmente al compagno Marco Benassi nel ruolo di mezzala destra.\nil 18 marzo 2017, tornato titolare dopo 5 mesi, segna la sua prima rete stagionale nel pareggio interno per 2-2 con l'Inter e da l\u00ec sino al termine del campionato diviene una pedina insostituibile nello scacchiere di Mihajlovic.\nConfermato in granata per la terza stagione consecutiva, il 3 febbraio 2018 segna a Marassi contro la Sampdoria la rete dell'1-1.\nIl 17 agosto 2018 si trasferisce a titolo definitivo all' a fronte di un corrispettivo di 1 milione di euro, sottoscrivendo un contratto annuale con opzione di rinnovo biennale in caso di salvezza della formazione toscana. Esordisce con i toscani due giorni dopo, in occasione della prima giornata di Serie A, nella sfida casalinga vinta contro il . il 17 febbraio 2019 segna il primo gol con i toscani, in occasione del successo casalingo sul Sassuolo (3-0).\nRimasto svincolato, il 23 agosto dello stesso anno passa ai turchi dello , con cui sigla un contratto biennale.\nNazionale.\nConta con la nazionale ghanese Under-17.\nConvocato dall'Under-20 ghanese dopo il suo arrivo al Palermo, la societ\u00e0 rosanero gli ha impedito di prendere parte alla Coppa delle Nazioni Africane Under-20 2011.\nDopo vari mesi torna ad essere convocato dall'Under-20 per la partita del 9 novembre 2011 contro i pari et\u00e0 dell'. In questa partita, persa per 3-0, gioca da titolare venendo sostituito all'88', esordendo cos\u00ec nella massima Nazionale giovanile.\nIl 15 febbraio 2012 riceve la prima convocazione nella nazionale maggiore, scelto dal commissario tecnico Goran Stevanovi\u0107 in vista dell'amichevole contro il a New York il 29 febbraio. L'esordio arriva all'inizio del secondo tempo, quando subentra al posto di Anthony Annan nell'incontro pareggiato 1-1. La successiva presenza \u00e8 la prima da titolare: in Malawi-Ghana (0-1) valevole per le qualificazioni alla Coppa d'Africa, \u00e8 suo il gol vittoria (il primo in carriera) segnato al 4'.\nIl 12 maggio 2014 \u00e8 stato inserito dal CT Kwesi Appiah nella lista di 26 calciatori pre-convocati in vista dei Mondiali 2014, confermato nei 23 disponibili per il torneo il 1\u00ba giugno seguente. Esordisce nella competizione il 26 giugno nella partita persa 2-1 contro il Portogallo, subentrando dalla panchina al posto di Mohammed Rabiu.\nNei mesi di gennaio e febbraio 2015 prende parte alla Coppa d'Africa nella quale gioca tutte le 6 partite disputate dal Ghana tra cui anche la finale persa ai calci di rigore contro la Costa d'Avorio, venendo comunque scelto come miglior giocatore dell'incontro.\nStatistiche.\nPresenze e reti nei club.\n\"Statistiche aggiornate al 1\u00ba marzo 2020.\""}
{"id": "3406629", "revid": "339392", "url": "https://it.wikipedia.org/wiki?curid=3406629", "title": "Andaluc\u00eda-Cajasur", "text": ""}
{"id": "3406639", "revid": "1318658", "url": "https://it.wikipedia.org/wiki?curid=3406639", "title": "Loggia di Psiche", "text": "La Loggia di Psiche \u00e8 un ambiente al piano terra di Villa Farnesina a Roma. Importante diaframma tra il giardino e gli ambienti interni, \u00e8 celebre per il ciclo di affreschi di Raffaello e aiuti.\nStoria.\nIl ricchissimo banchiere Agostino Chigi, vicinissimo alla corte papale, si era fatto costruire la sontuosa villa da Baldassarre Peruzzi tra il 1508 e il 1512, procedendo subito alla decorazione pittorica. Raffaello vi contribu\u00ec gi\u00e0 dal 1511 circa (\"Trionfo di Galatea\"), seguito da Sebastiano del Piombo, il Peruzzi stesso, il Sodoma e altri.\nLa decorazione della loggia, tradizionalmente riferita al 1518 circa, \u00e8 stata datata con esattezza grazie alla pubblicazione di una lettera datata 1\u00ba gennaio 1519, in cui Leonardo Sellaio scriveva al concittadino Michelangelo dell'imminente scoprimento degli affreschi, definendoli \"chosa vituperosa a un gran maestro; pegio assai che l'ultima Stanza del Palazo assai\": Michelangelo sentiva assai infatti la rivalit\u00e0 col Sanzio e la notizia della cattiva riuscita dell'impresa non poteva che fargli piacere.\nL'apertura della loggia verso l'esterno, fino alla chiusura con vetrate, caus\u00f2 ingenti danni agli affreschi, che vennero ripassati da Carlo Maratta nel 1693-1694. In quell'occasione venne rinsaldato l'intonaco con 850 bullette di rame, vennero ridipinti i fondali azzurri e rifatti i contorni delle figure. Le ridipinture pi\u00f9 vivaci vennero asportate con il restauro del 1930.\nDescrizione e stile.\nNella loggia, un tempo aperta sul giardino, \u00e8 dipinto il ciclo con le \"Storie di Amore e Psiche\", tratte dall\"Asino d'oro\" di Apuleio, opera di Raffaello e dei suoi allievi (Raffaellino del Colle, Giovan Francesco Penni, Giulio Romano) per il banchiere Agostino Chigi. Alcuni hanno messo in relazione la protagonista mitologica del soggetto, Psiche, con Francesca Ordeaschi, amante di Agostino Chigi, che da cortigiana si elev\u00f2 al rango di moglie legittima del banchiere.\nLe scene sono inserite in un intreccio di festoni vegetali, opera dell'altro allievo Giovanni da Udine, che simulano un pergolato con festoni di fiori e frutta, dividenti la volta in scomparti, che hanno uno sfondo azzurro-cielo. La presenza degli intrecci vegetali accresce il senso di \"continuum\" della loggia con il giardino; vi sono riconoscibili la bellezza di circa duecento specie botaniche, soprattutto domestiche, tra cui anche numerose piante importate dalle Americhe, scoperte solo pochi anni prima.\nIl ciclo si divide in due grandi storie centrali che simulano arazzi tesi (\"Concilio degli dei\" e \"Convito nuziale\"), dieci pennacchi in corrispondenza dei pilastri e quattordici vele sopra gli archi.\nStorie di Amore e Psiche\nI pennacchi sono quattro su ogni lato maggiore e uno per lato minore. Le scene dei pennacchi sono: \nVenere sta mostrando a suo figlio Amore la bellissima principessa mortale Psiche, in modo che egli possa (con una delle sue frecce) indurla ad innamorarsi di un uomo indegno e deforme. \u00c8 per\u00f2 lo stesso Amore ad innamorarsi della fanciulla.\nIn questo episodio, assente nel racconto di Apuleio, Amore chiede alle Tre Grazie (anch'esse figlie di Venere) di intervenire a favore di Psiche che era stata mandata da Zefiro nel palazzo di Amore. La donna di spalle \u00e8 uno dei nudi femminili pi\u00f9 belli del Rinascimento e fu imitata molte volte.\nVenere ha scoperto il legame segreto tra il figlio e Psiche e si sta lamentando con Cerere (dea dei raccolti e dell'agricoltura) e Giunone (moglie di Giove e protettrice del Matrimonio e della Famiglia) dell'innaturale unione tra un dio ed una donna mortale. La dea della bellezza chiede alle due di unirsi a lei nella vendetta contro Psiche, ma Cerere e Giunone rifiutano.\nLa dea della bellezza, quindi, si reca da Giove, su un cocchio dorato tirato da colombe, per chiedergli di aiutarla a punire Psiche. Nella scena, attribuita a Giulio Romano, si \u00e8 riconosciuto l'intervento diretto del maestro Raffaello.\nGelosa della bellezza di Psiche ed indignata del legame di quest'ultima con Amore, Venere chiede a Giove di cercare Psiche, introvabile, perch\u00e9 Amore l'ha fatta condurre da Zefiro in un magico palazzo.\nGiove ha incaricato Mercurio, messaggero degli d\u00e8i e dio del commercio, di cercare Psiche. Impugnando il suo Caduceo, Mercurio scende sulla Terra. Questo affresco \u00e8 il pi\u00f9 famoso di quelli rappresentati nei dieci pennacchi della loggia.\nDopo varie imprese, tra cui la discesa nell'Averno per ottenere l'Acqua della Bellezza da Proserpina, Psiche viene trasportata da due Amorini sull'Olimpo per offrire a Venere la magica ampolla.\nAl cospetto di Venere, Psiche le dona l'ampolla con l'Acqua della Bellezza avuta da Proserpina. Venere, che aveva sperato la morte della fanciulla, \u00e8 delusa e stupita dalla riuscita dell'impresa di Psiche.\nAnche Amore si \u00e8 recato davanti a Giove. Il re degli d\u00e8i, baciando Amore, acconsente a sospendere la caccia a Psiche e di accoglierla nell'Olimpo come moglie di Amore.\nMentre nel racconto di Apuleio \u00e8 lo stesso Giove ad accogliere Psiche nell'Olimpo e trasformarla in una dea, nel progetto di Raffaello questo compito spetta a Mercurio. \u00c8 un'identificazione allegorica, quindi, tra il dio del commercio (Merucrio) e il ricchissimo banchiere Agostino Chigi, proprietario della Villa, amico di Raffaello e committente di questi affreschi. Inoltre, il volto di Psiche \u00e8, con buona probabilit\u00e0, quello di Francesca Ordeaschi, l'amatissima moglie di Agostino. Sopra Psiche c'\u00e8 un pavone: \u00e8 il simbolo di Giunone, protettrice del Matrimonio.\nLe Storie di Amore e Psiche si concludono lietamente nelle scene del soffitto, il \"Concilio degli dei\" ed il \"Banchetto nuziale\", che sono riferite generalmente al Penni o a Giulio Romano.\nGli dei sono ora riuniti per decidere le nozze di Amore e Psiche. Quest'ultima riceve dal dio Mercurio il nettare dell'immortalit\u00e0: \u00e8 diventata una dea. Amore nel frattempo implora, al cospetto di Giove, il perdono per la sua futura sposa. In basso a sinistra ci sono le personificazioni del Nilo (appoggiato ad una Sfinge) e del Gange (accanto ad una belva).\nNell'episodio finale di questo ciclo di affreschi, Amore e Psiche (a destra della tavola, l'uno accanto all'altra) siedono al banchetto nuziale, mentre le Ore (con ali di farfalla) spargono fiori e le Grazie profumi. Al centro vi \u00e8 Ganimede che offre una coppa a Giove, alla cui destra \u00e8 seduta Giunone. Anche le altre divinit\u00e0 sono presenti in coppia: Nettuno e Anfitrite, Plutone e Proserpina, Ercole ed Ebe. Vulcano sta aspettando sua moglie Venere con un'espressione adirata, Bacco, accanto ad Amore, \u00e8 presente come coppiere ed Apollo \u00e8 ritratto sulla sinistra come \"musagete\". Insieme a Pan, suona per la danza in onore di Psiche.\nLe vele\nLe vele invece mostrano amorini con animali e attributi delle varie divinit\u00e0 dei vicini pennacchi:"}
{"id": "3406645", "revid": "1087849", "url": "https://it.wikipedia.org/wiki?curid=3406645", "title": "Pioda di Crana", "text": "La Pioda di Crana (2.430\u00a0) \u00e8 una montagna del Gruppo dell'Onsernone nelle Alpi Lepontine.\nDescrizione.\nSi trova in Piemonte (Provincia del Verbano-Cusio-Ossola). La montagna \u00e8 collocata tra la Val Vigezzo e la Valle Isorno non lontano dal confine con la Svizzera. La cresta della Pioda di Crana prosegue verso ovest e si collega in ordine alle montagne: Cima dei Casaletti, Pizzo la Scheggia e il Pizzo Locciabella.\nSalita alla vetta.\nSi pu\u00f2 salire sulla montagna partendo da Arvogno (1.247\u00a0m), frazione di Toceno.\nLa via classica prevede l'ascensione attraversando i boschi sopra l'alpeggio Verzasco (1262 m s.l.m.) e poi percorrendo la cresta che sovrasta la piodata giungendo in cima dopo circa 1200 metri di dislivello. Una via alternativa e quella che giunge fin sopra l'alpeggio Villasco (1642 m s.l.m.) e poi sale direttamente sopra la placca di roccia della piodata.\nEsiste inoltre una via alpinistica che risale la cresta nord della Pioda di Crana. Con questa via, arrampicando su roccia, si parte dalla bocchetta che separa la Pioda dal Pizzo del Corno e si guadagna la vetta con percorso esposto di \"difficolt\u00e0 alpinistica\" AD."}
{"id": "3406646", "revid": "599013", "url": "https://it.wikipedia.org/wiki?curid=3406646", "title": "Giuseppe Monticone", "text": "Carriera.\nMonticone arriv\u00f2 alla prelevato dal in cambio di undici palloni da calcio.\nFece il suo esordio con i \"bianconeri\" contro il l'8 ottobre 1922, in una vittoria per 2-1, mentre la sua ultima partita fu contro la il 21 dicembre 1924, in una vittoria per 4-1. Mor\u00ec infatti il 28 dicembre seguente a causa di aneurisma aortico. Nelle tre stagioni \"bianconere\" collezion\u00f2 52 presenze e 3 reti."}
{"id": "3406651", "revid": "1538169", "url": "https://it.wikipedia.org/wiki?curid=3406651", "title": "AMBER", "text": "AMBER (acronimo di Assisted Model Building with Energy Refinement) \u00e8 una famiglia di campi di forze utilizzati nella dinamica molecolare di biomolecole, originariamente sviluppati dal gruppo di Peter Kollman all'Universit\u00e0 della California, San Francisco. AMBER \u00e8 allo stesso tempo anche il nome del pacchetto di software con cui si pu\u00f2 simulare il campo di forze.\nIl campo di forze.\nCon l'espressione \"campo di forze AMBER\" normalmente ci si riferisce alla forma funzionale usata dai campi di forze AMBER. Questa \u00e8 l'insieme di diversi parametri a cui ogni versione di AMBER assegna un determinato valore.\nLa forma funzionale.\nL'obiettivo del campo di forze \u00e8 di modellizzare in modo accurato le energie conformazionali di un sistema molecolare e le conseguenti interazioni intermolecolari.\nLa forma funzionale rappresenta quindi l'energia potenziale del sistema:\nformula_2 \nformula_3\nIl campo di forze \u00e8 la derivata di questa grandezza rispetto alla posizione.\nIl significato dei diversi termini \u00e8 il seguente:\nSettaggio dei parametri.\nPer usare il campo di forze AMBER, \u00e8 necessario assegnare dei valori ai parametri del campo di forze (e.g. costanti di forza, lunghezza ed angoli di equilibrio di ogni legame, cariche). Esistono numerose collezioni di questi valori, descritte nel dettaglio nel manuale utente del software AMBER. Ognuna di queste collezioni ha un nome e fornisce i parametri per un certo tipo di molecole.\nSoftware.\nIl pacchetto AMBER fornisce un insieme di programmi con cui applicare il campo di forze alla simulazione di biomolecole. \u00c8 scritto in Fortran 90 e C++. Lo sviluppo \u00e8 condotto da un'ampia associazione di laboratori per la maggior parte accademici. Nuove versioni sono distribuite in genere nella primavera di anni pari; AMBER 10 \u00e8 stato distribuito nell'aprile 2008, mentre AMBER 18 \u00e8 uscito nell'aprile 2018. Il pacchetto sorgente viene distribuito in formato open secondo le specifiche GNU GPL ed \u00e8 composto dalle due componenti AMBER e AMBERTOOLS, mentre la versione commerciale \u00e8 a pagamento. Le ultime versioni del pacchetto AMBER supportano l'accelerazione via GPU grazie al supporto del linguaggio CUDA."}
{"id": "3406654", "revid": "4252", "url": "https://it.wikipedia.org/wiki?curid=3406654", "title": "Wat Pho", "text": "Wat Pho (in thai: \u0e27\u0e31\u0e14\u0e42\u0e1e\u0e18\u0e34\u0e4c, ) \u00e8 un tempio buddhista composto da un insieme di edifici situati nel distretto Phra Nakhon nel centro di Bangkok, in Thailandia. Si trova nelle immediate vicinanze del Grande Palazzo Reale. Conosciuto anche come Tempio del Buddha Sdraiato, il suo nome ufficiale \u00e8 Wat Phra Chettuphon Wimon Mangkhalaram Ratchaworamahawihan (in thai: \u0e27\u0e31\u0e14\u0e1e\u0e23\u0e30\u0e40\u0e0a\u0e15\u0e38\u0e1e\u0e19\u0e27\u0e34\u0e21\u0e25\u0e21\u0e31\u0e07\u0e04\u0e25\u0e32\u0e23\u0e32\u0e21\u0e23\u0e32\u0e0a\u0e27\u0e23\u0e21\u0e2b\u0e32\u0e27\u0e34\u0e2b\u0e32\u0e23, ) ed \u00e8 famoso, oltre che per la sua maestosa bellezza, per essere il luogo dove \u00e8 nata la prima scuola di massaggio thai.\nStoria.\nIl primo tempio sorto in quest'area, il Wat Phodharam, fu costruito attorno all'anno 1700 durante il regno di re Phetracha, ed era un centro per l'insegnamento della medicina thai tradizionale, al suo interno vi erano statue raffiguranti posizioni yoga.\nI massicci lavori di ristrutturazione iniziarono nel 1788, durante i primi anni del regno di Rama I, e fu allora che prese il nome di Wat Pho. Fu ampliato e restaurato durante il regno di Rama III e in tale occasione furono fissate 1360 targhe recanti iscrizioni di testi riguardanti insegnamenti di medicina tradizionale, insegnamenti buddhisti ecc.\nTali targhe il 21 febbraio del 2008 ricevettero un riconoscimento dall'UNESCO per il contributo che danno alla conservazione della cultura tradizionale.\nLa scuola di massaggio thai e di medicina tradizionale fu istituita nel 1955 ed \u00e8 tuttora la pi\u00f9 rinomata e quotata della Thailandia. Ulteriori lavori di ristrutturazione furono eseguiti nel 1982.\nDescrizione.\nWat Pho \u00e8 uno dei pi\u00f9 vecchi e grandi Wat di Bangkok con i suoi 80.000\u00a0m\u00b2, all'interno del complesso sono conservate pi\u00f9 di 1.000 immagini e statue di Buddha, e la pi\u00f9 famosa, il Buddha sdraiato (Phra Buddhasaiyas, \u0e1e\u0e23\u0e30\u0e1e\u0e38\u0e17\u0e18\u0e44\u0e2a\u0e22\u0e32\u0e2a\u0e19\u0e4c), \u00e8 una delle pi\u00f9 grandi esistenti in Thailandia.\nIl complesso di Wat Pho consiste in due aree recintate divise dalla Soi (via secondaria) Chetuphon. L'area settentrionale \u00e8 quella sacra, dove si trovano i templi e la scuola di massaggi. In quella meridionale, prettamente residenziale, si trova un monastero che ospita i monaci e una scuola.\nZona sacra.\nAccesso.\nSi accede alla zona sacra da 16 cancelli, all'esterno dei quali sono situate delle statue in pietra in stile cinese raffiguranti giganteschi guardiani armati. I cancelli di entrata sono protetti da un tetto a forma di corona reale thailandese, finemente decorato con ceramiche cinesi multicolori, secondo una moda molto in voga ai tempi di re Rama III.\nTempio principale.\nIl tempio principale, come in tutti i wat thailandesi, \u00e8 detto \"Phra Ubosot\" ed \u00e8 il luogo dell'ordinamento monastico e delle assemblee.\nFu costruito da re Rama I e riammodernato da Rama III, al suo interno si trova la statua pi\u00f9 venerata, il Buddha seduto in posizione di meditazione chiamato \"Phra Buddha Deva Patimakorn\", ai cui piedi sono conservate alcune ceneri di Rama I. I muri sono completamente affrescati con immagini sacre.\nKampaengkaew.\nSi tratta della doppia parete che circonda il tempio principale, rinomata per le mirabili opere in marmo che la decorano raffiguranti montagne, alberi, animali. Vi sono inoltre 152 bassorilievi con scene del Ramakien, la versione siamese del R\u0101m\u0101ya\u1e47a indiano.\nPhrang.\nNei quattro angoli del cortile all'esterno del tempio principale sorgono quattro pagode di marmo bianco costruite in stile khmer, su ognuno dei quattro lati di ciascuna pagoda vi sono statue in rame rivestito d'oro, raffiguranti delle divinit\u00e0 protettrici chiamate \"Catulokapala\".\nPhra Rabieng.\n\u00c8 un chiostro doppio che circonda il cortile del tempio principale, sul lato interno sono dislocate 150 statue di Buddha mentre su quello esterno ce ne sono 244, tutte queste statue sono rivestite d'oro e sono protette da schermi in vetro.\nSu ognuno dei quattro lati vi sono cappelle di accesso al cortile interno contenenti statue sacre di Buddha di grandi dimensioni.\nPhra Maha Chedi.\nFuori dall'uscita nord del chiostro sorgono quattro pagode alte 42\u00a0m dedicate ai primi quattro sovrani Rama, in particolare il Chedi \"Si Rajakarn\", dedicato a Rama I, contiene una statua di Buddha alta 16 metri al cui interno sono conservate delle reliquie di Buddha. Tale statua fu danneggiata durante la distruzione birmana di Ayutthaya, ma Rama I la fece restaurare e portare nel tempio.\nKhao Mor.\nNel cortile esterno Rama III fece costruire queste 24 piccole collinette e su ognuna fece piantare una diversa pianta decorativa, nella pi\u00f9 grande di queste collinette, detta \"parco Mikasawan\", \u00e8 stato piantato un Fico Sacro, utilizzando una talea proveniente dall'originale Albero della Bodhi sotto il quale Buddha ricevette l'Illuminazione.\nTempio del Buddha sdraiato.\nSi trova all'estremit\u00e0 nord del complesso, vicino all'ingresso per il pubblico, ed ospita la imponente statua del Buddha sdraiato. Il colosso misura 46\u00a0m in lunghezza e 15\u00a0m in altezza. Fu costruito in occasione della ristrutturazione di Rama III. Il corpo \u00e8 rivestito d'oro, gli occhi e i piedi sono decorati con madreperla, e sulle piante dei piedi sono raffigurate 108 scene augurali abbellite da conchiglie in stile cinese e indiano. Le pareti sono affrescate con scene degli annali storici di Ceylon e con ritratti di discepoli di Buddha.\nAltri edifici e manufatti.\nVi sono inoltre dei padiglioni esterni affrescati (\"Sala Rai\"), un museo, una biblioteca (\"Phra Mondob\"), un padiglione per la meditazione e l'apprendimento risalente all'originale Wat Phodharam (\"Sala Karn Parien\"), un grande parco con piante rare ed un padiglione in stile cinese (\"Missakawan Park\"), una collinetta con piante care alla tradizione siamese (\"Crocodile pond\"), oltre ai giganti guardiani vi sono molte altre statue di provenienza cinese, tra le altre ne spiccano quattro raffiguranti Marco Polo. \nLa scuola di massaggi e di medicina tradizionale thailandese.\nWat Pho viene considerato come la prima universit\u00e0 aperta in Thailandia. Dopo le ristrutturazioni volute da Rama I e Rama III il tempio divenne il centro delle arti e della cultura siamese, dove erano convogliate la saggezza della medicina tradizionale thailandese e dell'arte del massaggio ereditate dal passato. Oltre al massaggio tutt'oggi si possono apprendere ricette di erboristeria, diagnosi e trattamenti delle malattie ecc.\nSono offerti corsi di farmacia thai, di pratica medica thai, di massaggio thai, e di ostetricia thai.\nI corsi di massaggio in Wat Pho abilitano all'esercizio della professione di massaggiatore."}
{"id": "3406660", "revid": "287204", "url": "https://it.wikipedia.org/wiki?curid=3406660", "title": "Risoluzioni del Consiglio di sicurezza delle Nazioni Unite (1901-2000)", "text": ""}
{"id": "3406666", "revid": "62004", "url": "https://it.wikipedia.org/wiki?curid=3406666", "title": "Luigi Roncaglia", "text": "Tra i dilettanti fu vicecampione olimpico nell'inseguimento a squadre ai Giochi di (quando la squadra italiana fu sconfitta per 7 centesimi dalla Germania) e medaglia di bronzo ai Giochi di , nonch\u00e9 campione del mondo di specialit\u00e0 nel 1966 e 1968. Fu poi professionista nel 1969 e 1970."}
{"id": "3406667", "revid": "110167761", "url": "https://it.wikipedia.org/wiki?curid=3406667", "title": "Brandolino Brandolini d'Adda", "text": "Biografia.\nDiscendente dei Brandolini, antica famiglia patrizia di origine forlivese, era figlio del senatore Annibale Brandolini e fratello del senatore Girolamo Brandolini d'Adda.\nAllo scoppio della Grande Guerra, era partito per il fronte come volontario automobilista, per farsi poi trasferire in fanteria.\nGravemente ferito presso il ponte Schiri, ad Arsiero, mor\u00ec poco dopo nell'ospedaletto da campo 8 di Santorso. Fu l'unico deputato a cadere nel corso del conflitto."}
{"id": "3406673", "revid": "1573940", "url": "https://it.wikipedia.org/wiki?curid=3406673", "title": "Bianco Bianchi", "text": "Professionista dal 1937 al 1939, fu vicecampione olimpico nell'inseguimento a squadre ai Giochi di ."}
{"id": "3406674", "revid": "126257", "url": "https://it.wikipedia.org/wiki?curid=3406674", "title": "Carburatore a doppio corpo", "text": ""}
{"id": "3406675", "revid": "126257", "url": "https://it.wikipedia.org/wiki?curid=3406675", "title": "Carburatore doppio corpo", "text": ""}
{"id": "3406676", "revid": "775372", "url": "https://it.wikipedia.org/wiki?curid=3406676", "title": "Risoluzione 1970 del Consiglio di sicurezza delle Nazioni Unite", "text": "La Risoluzione 1970 del Consiglio di sicurezza delle Nazioni Unite \u00e8 un provvedimento adottato all'unanimit\u00e0 dal Consiglio di Sicurezza dell'ONU il 26 febbraio 2011. Ha condannato l'uso della forza da parte del regime di Mu\u02bfammar Gheddafi contro i manifestanti che partecipano alla rivolta libica e ha imposto una serie di sanzioni internazionali allo stesso governo libico.\nLa risoluzione del Consiglio di Sicurezza ha segnato la prima volta che un Paese \u00e8 stato unanimemente deferito alla Corte penale internazionale da parte del Consiglio.\nContesto.\nDurante la rivolta del 2011 le forze fedeli a Mu\u02bfammar Gheddafi hanno effettuato bombardamenti aerei a Tripoli contro i manifestanti civili. Sotto la pressione dei diplomatici libici l'ONU \u00e8 stato spinto ad agire.\nAdozione della Risoluzione.\nLa Risoluzione 1970, proposta da Francia, Germania, Regno Unito e Stati Uniti, \u00e8 stata adottata dopo una discussione durata un'intera giornata; l'ambasciatore libico alle Nazioni Unite, Abdurrahman Mohamed Shalgam, che ha disertato dal regime di Gheddafi, ha rivolto un appello al Consiglio di Sicurezza affinch\u00e9 agisca in merito alla situazione in Libia, spingendo all'intervento anche Cina, India e Russia. La Russia ha assicurato il suo sostegno per una disposizione che tuttavia vieti alle nazioni di utilizzare la risoluzione come pretesto per un intervento in Libia. Un altro provvedimento proposto dai rappresentanti libici per istituire una no-fly zone sul territorio nazionale \u00e8 stata respinto.\nRisoluzione.\nOsservazioni.\nNell'introduzione della Risoluzione, il Consiglio ha espresso \"grave preoccupazione\" per la situazione in Libia e ha condannato l'uso della forza contro i civili. Ha inoltre condannato la repressione e le violazioni dei diritti umani, i tentativi da parte del governo libico di incitare alla violenza; le dichiarazioni di condanna da parte della Lega Araba, dell'Unione Africana, dell'Organizzazione della Conferenza Islamica e del Consiglio per i Diritti Umani delle Nazioni Unite sono stati accolti positivamente dal Consiglio. Gli attacchi contro i manifestanti sono stati considerati pari a crimini contro l'umanit\u00e0.\n\u00c8 stata espressa preoccupazione per la situazione dei rifugiati, per la carenza di forniture mediche e per il benessere dei cittadini stranieri. Il Consiglio di Sicurezza ha ricordato la responsabilit\u00e0 del governo libico di proteggere i suoi cittadini, nel rispetto delle libert\u00e0 di riunione e di espressione e garantendo la libert\u00e0 dei mezzi di informazione. Inoltre, al governo \u00e8 stata ricordata la necessit\u00e0 di portare i responsabili degli attacchi contro i civili a rendere conto delle loro azioni.\nIl testo della Risoluzione ricorda che nessun'indagine o azione legale pu\u00f2 essere presentata presso la Corte penale internazionale per un periodo di 12 mesi dopo che un caso sia stato sollevato dal Consiglio di Sicurezza. Allo stesso tempo, il Consiglio ha ribadito il suo ruolo nel mantenimento della pace e della sicurezza internazionale.\nAtti.\nIl resto della risoluzione \u00e8 stato emanato ai sensi del Capitolo VII della Carta delle Nazioni Unite e dell'articolo 41, rendendo cos\u00ec le sue disposizioni giuridicamente vincolanti.\nIl Consiglio ha chiesto al governo libico di porre immediatamente fine alle violenze e di soddisfare le \"legittime richieste della popolazione \". Ha sollecitato le autorit\u00e0 a rispettare il diritto internazionale umanitario e i diritti umani, ad agire con moderazione, a garantire la sicurezza dei cittadini stranieri e a rimuovere le restrizioni nei confronti dei media. \u00c8 stato consigliato ai cittadini stranieri di lasciare il Paese. \u00c8 stato inoltre istituito un embargo sulle armi; gli Stati confinanti con la Libia sono stati incoraggiati a ispezionare carichi sospetti e a sequestrare eventuali armi trovate, oltre a evitare di fornire mercenari. Inoltre, un divieto di viaggio e un congelamento dei beni sono stati imposti a quanti sono in stretto legame con il regime libico; eventuali beni sequestrati saranno resi disponibili a beneficio della popolazione.\nIl Consiglio di Sicurezza ha istituito un comitato per monitorare l'attuazione delle sanzioni, indagare sulle violazioni e imporre sanzioni mirate contro altri individui ed entit\u00e0. Tutti gli Stati sono stati sollecitati a facilitare l'assistenza umanitaria in Libia.\nNella parte conclusiva il Consiglio ha espresso la sua intenzione di rivedere, modificare, rafforzare o rimuovere le misure adottate in merito all'evolversi della situazione.\nDivieto di viaggio.\nAlle seguenti persone \u00e8 stato imposto il divieto di viaggio:\nCongelamento dei beni.\nTutte le persone sopra indicate facenti parte della famiglia di Mu\u02bfammar Gheddafi sono anche soggette al congelamento dei beni."}
{"id": "3406678", "revid": "767487", "url": "https://it.wikipedia.org/wiki?curid=3406678", "title": "Gaetano Gallo", "text": "Carriera.\nGioc\u00f2 nel Carignano da dove lo acquist\u00f2 nel 1921 la Juventus.\nFece il suo esordio con il club torinese contro il Verona il 2 ottobre 1921 in una vittoria per 3-1, mentre la sua ultima partita fu contro il Padova il 3 maggio 1925 in una sconfitta per 0-2. In quattro stagioni \"bianconere\" collezion\u00f2 42 presenze e 7 reti.\nLasci\u00f2 il sodalizio torinese nel 1925 per il , dopo un terribile infortunio in una gara del 1924 contro lo stesso Padova, in cui ebbe un durissimo scontro di gioco con il patavino Libero Lodolo che lo costrinse fuori dai campi da gioco per oltre un anno.\nFu anche collaboratore con le squadre minori."}
{"id": "3406679", "revid": "1442080", "url": "https://it.wikipedia.org/wiki?curid=3406679", "title": "Qatar ExxonMobil Open 2006 - Doppio", "text": "Il doppio del torneo di tennis Qatar ExxonMobil Open 2006, facente parte dell'ATP Tour, ha avuto come vincitori Jonas Bj\u00f6rkman e Maks Mirny che hanno battuto in finale Christophe Rochus e Olivier Rochus 2-6 6-3 10-8."}
{"id": "3406680", "revid": "1087849", "url": "https://it.wikipedia.org/wiki?curid=3406680", "title": "Pizzo del Lago Gelato", "text": "Il Pizzo del Lago Gelato (2.617\u00a0 - detto anche Pizzo dell'Alpe Gelato) \u00e8 una montagna delle Alpi Ticinesi e del Verbano nelle Alpi Lepontine. Costituisce la massima elevazione del Gruppo dell'Onsernone.\nDescrizione.\nSi trova sul confine tra l'Italia (Piemonte) e la Svizzera (Canton Ticino). Dal versante italiano la montagna si colloca al fondo della Valle Isorno; dal versante svizzero si trova tra la Valle di Campo e la valle di Vergeletto (laterale della valle Onsernone). Ai piedi del Pizzo si trova il Rifugio Primo Bonasson che pu\u00f2 essere usato come punto di appoggio per l'ascesa."}
{"id": "3406691", "revid": "1442080", "url": "https://it.wikipedia.org/wiki?curid=3406691", "title": "Chennai Open 2006 - Doppio", "text": "Il doppio del torneo di tennis Chennai Open 2006, facente parte dell'ATP Tour, ha avuto come vincitori Michal Merti\u0148\u00e1k e Petr P\u00e1la che hanno battuto in finale Prakash Amritraj e Rohan Bopanna 6-2 7-5."}
{"id": "3406692", "revid": "585241", "url": "https://it.wikipedia.org/wiki?curid=3406692", "title": "Pantros", "text": ""}
{"id": "3406693", "revid": "1573940", "url": "https://it.wikipedia.org/wiki?curid=3406693", "title": "Aegirosaurus leptospondylus", "text": "Aegirosaurus leptospondylus () \u00e8 un rettile marino estinto, appartenente agli ittiosauri, vissuto dal tardo Giurassico al primo Cretacico in Europa. Rappresenta al momento l'unico membro del genere Aegirosaurus .\nDescrizione.\nGli adulti di questa specie arrivavano raramente ai due metri di lunghezza.\nRitrovamento.\nI suoi resti furono ritrovati nelle rocce calcaree di Solnhofen le stesse formazioni in cui sono stati ritrovati fossili come l\"'Archaeopteryx\", il \"Compsognathus\" e lo \"Pterodactylus\".\nTassonomia.\nOriginalmente descritto da Wagner (1853) come \"Ichthyosaurus leptospondylus\", ha una lunga storia tassonomica.\n\u00c8 stato anche chiamato \"Ichthyosaurus trigonus posthumus\", e identificato come \"Macropterygius\" e \"Brachypterygius extremus\".\nNel 2000 Bardet e Fern\u00e1ndez conclusero che il fossile doveva essere assegnato ad un nuovo genere, \"Aegirosaurus\"."}
{"id": "3406695", "revid": "24443", "url": "https://it.wikipedia.org/wiki?curid=3406695", "title": "Pizzo dell'Alpe Gelato", "text": ""}
{"id": "3406697", "revid": "648716", "url": "https://it.wikipedia.org/wiki?curid=3406697", "title": "Orte Scalo", "text": "Orte Scalo \u00e8 una frazione del comune di Orte, in provincia di Viterbo, nel Lazio.\nHa circa abitanti e si trova a a sud-est del comune di Orte ad una altitudine di circa s.l.m. \u00c8 sede di un importante snodo ferroviario."}
{"id": "3406700", "revid": "224230", "url": "https://it.wikipedia.org/wiki?curid=3406700", "title": "Guerra Franco-Thailandese", "text": ""}
{"id": "3406701", "revid": "486946", "url": "https://it.wikipedia.org/wiki?curid=3406701", "title": "Guerra Ecuadoriano\u2013Peruviana", "text": ""}
{"id": "3406702", "revid": "1442080", "url": "https://it.wikipedia.org/wiki?curid=3406702", "title": "Heineken Open 2006 - Doppio", "text": "Il doppio del torneo di tennis Heineken Open 2006, facente parte dell'ATP Tour 2006, ha avuto come vincitori Andrei Pavel e Rogier Wassen che hanno battuto in finale Simon Aspelin e Todd Perry 6-2 7-5."}
{"id": "3406703", "revid": "73843", "url": "https://it.wikipedia.org/wiki?curid=3406703", "title": "Giro delle Fiandre 1998", "text": "Il Giro delle Fiandre 1998, ottantaduesima edizione della corsa e valida come secondo evento della Coppa del mondo di ciclismo su strada 1998, fu disputato il 5 aprile 1998, per un percorso totale di 277\u00a0km. Fu vinto dal belga Johan Museeuw, al traguardo con il tempo di 6h50'02\" alla media di 40,533\u00a0km/h.\nPartenza a Bruges con 193 corridori di cui 74 portarono a termine il percorso."}
{"id": "3406705", "revid": "125609371", "url": "https://it.wikipedia.org/wiki?curid=3406705", "title": "Teatro Vittorio Alfieri (Asti)", "text": "Il Teatro Alfieri \u00e8 il teatro pi\u00f9 importante di Asti.\nFondato nel 1860 da azionisti privati, dal 1940 \u00e8 di propriet\u00e0 della citt\u00e0 ed \u00e8 sede di importanti manifestazioni e rappresentazioni teatrali, musicali e liriche.\n\u00c8 strutturato su tre parti principali: la platea, la barcaccia e i palchi, con un palco centrale di rappresentanza.\nIl Teatro Alfieri si trova nella parte storica della citt\u00e0, nelle immediate adiacenze del Palazzo civico.\nA partire dal 1979 \u00e8 stato oggetto di estesi lavori di ristrutturazione, completati nel 2002 con un attento lavoro di recupero del progetto originale che ha restituito storicit\u00e0 all'edificio, facendone una struttura moderna e funzionale.\nLa storia.\nTra il 1858 e il 6 ottobre 1860 venne costruito il nuovo Teatro Sociale \u201cVittorio Alfieri\u201d, grazie alla sottoscrizione di 97 azionisti privati, divenne un segno del ruolo che la nuova borghesia urbana, cui era preclusa la partecipazione all'attivit\u00e0 del vecchio Teatro \u201cSan Bernardino\u201d, che sorgeva sull'attuale area del \u201cCastello\u201d di Piazza Roma, esercitava ormai nella vita e nella cultura della citt\u00e0. La necessit\u00e0 di un nuovo e pi\u00f9 moderno teatro non era determinata soltanto dalle ambizioni della borghesia astigiana, che vedeva nella propriet\u00e0 di un palco una manifestazione tangibile del nuovo status sociale, quanto dall'esigenza di avere in citt\u00e0 un teatro capiente, funzionale, in grado di attirare le grandi rappresentazioni liriche dell'epoca. Nel 1858, dopo vari tentativi, da parte pubblica e privata, di costruire un nuovo teatro, l banchiere Zaccaria Ottolenghi costitu\u00ec una apposita societ\u00e0 e individu\u00f2 una nuova area sulla quale edificare la moderna struttura. La sua iniziativa trov\u00f2 aperta ostilit\u00e0 da parte del Sindaco che, pur non potendo rifiutare la licenza, dichiar\u00f2: \u201cSe il Signor Zaccaria riesce a costruire il suo teatro sono pronto, la sera dell'inaugurazione, a mangiarmi il primo scalino dell'ingresso\u201d.Venne quindi bandito un concorso cui parteciparono numerosi professionisti; alla fine fu prescelto il progetto dell'Ing. Domenico Svanascini, ispirato al Teatro \u201cCarlo Felice\u201d di Genova: una costruzione a ferro di cavallo per una capienza di 2050 spettatori, con 103 palchi su quattro ordini, pi\u00f9 un loggione. Vennero chiamati a contribuire all'opera alcuni tra i pi\u00f9 noti artisti del tempo: Costantino Sereno venne incaricato degli affreschi del Ridotto, il cui soggetto rappresenta la caduta di Fetonte, mentre a Francesco Gonin, pittore fra i pi\u00f9 celebri dell'epoca, vennero affidate le decorazioni del soffitto, ovvero le Muse e le Arti che, ubbidendo al comando di Giove, scendono ad ingentilire l'umanit\u00e0, nonch\u00e9 il sipario, rappresentante l'apoteosi di Vittorio Alfieri che, preceduto dalla Fama e circondato dai Geni plaudenti, viene sollevato dai personaggi delle sue opere e sale verso l'immortalit\u00e0. In soli due anni il Teatro \u00e8 stato progettato ed edificato, venendo inaugurato il 6 ottobre 1860 con la rappresentazione del \u201cMos\u00e8\u201d di Rossini, e con il balletto \u201cEnrico IV Re di Svezia\u201d, musicato dal M. Enrico Bernardi. La mattina dell'inaugurazione l'ineffabile Zaccaria Ottolenghi fece recapitare al Sindaco una lastra di pietra identica ai gradini dell'ingresso del Teatro, con gli auguri di buon appetito.\nLa prima trasformazione e gli anni d'oro.\nIl teatro visse stagioni di intensa attivit\u00e0, assumendo un ruolo di primaria importanza nella vita cittadina, tanto da spingere i soci ad offrire la propriet\u00e0 al Comune. Si avvertiva la pressante necessit\u00e0 di trasformare il teatro in un luogo pi\u00f9 rappresentativo della societ\u00e0 astigiana, un luogo di crescita culturale piuttosto che la sanzione del rango di poche famiglie. Dopo un vano tentativo nel 1903, nel 1911 la trasformazione del teatro venne affidata all'Ing. Antonio Vandone, che trasform\u00f2 radicalmente lo stabile, eliminando l'ultimo ordine di palchi per realizzare una vasta galleria e sostituendo con una gradinata il primo ordine; altri 17 palchi centrali del terzo ordine divennero anch'essi una galleria e diversi palchi del secondo ordine vennero uniti ad altri per realizzarne di pi\u00f9 capienti, ampliando anche il Foyer, che secondo il progetto, doveva essere l'inizio di una via porticata. Il progetto elaborato dal Vandone non era dettato solo da esigenze culturali, ma anche tecniche. Per il progettista la trasformazione della disposizione dei palchi, che alcune teorie consideravano antiacustici, avrebbe attribuito al teatro astigiano una migliore sonorit\u00e0, cui avrebbe contribuito anche la realizzazione della buca per l'orchestra, il wagneriano \u201cgolfo mistico\u201d, realizzando quel distacco spirituale necessario per separare il reale dall'ideale.\nUn teatro cos\u00ec rinnovato divenne, ancora di pi\u00f9, punto di riferimento e sede prestigiosa per gli artisti di fama. La riapertura avvenne il 26 ottobre 1912 con l'opera \u201cIsabeau\u201d di Piero Mascagni, interpretato da Aureliano Pertile, e con \u201cAndrea Chenier\u201d di Giordano, mentre nel 1915, nonostante corresse il primo anno di guerra, il Teatro vide, subito dopo la prima a Torino, la proiezione del film capolavoro del grande registra astigiano Giovanni Pastrone, \u201cCabiria\u201d.\nLa seconda trasformazione e la crisi.\nNel 1935 il Senatore Giovanni Penna incominci\u00f2 un lungo lavoro di acquisizione delle quote azionarie di propriet\u00e0 dei palchettisti, per fare in modo che la Citt\u00e0 di Asti divenisse proprietaria del teatro, sino a quando, con deliberazione podestarile del 10 febbraio 1940, lo stabile del Teatro \u201cAlfieri\u201d divenne definitivamente propriet\u00e0 comunale. Seguirono anni di affidamento della gestione del teatro a privati, che l'usarono soprattutto come sala cinematografica o sala danze, avviandolo verso un lento declino, nonostante dal suo palco fossero passate grandi compagnie teatrali e i pi\u00f9 famosi nomi del tempo, Tommaso e Gustavo Salvini, Zacconi e Novelli, la Melato, Gassmann, Salerno e la Proclemer, mentre per la lirica si possono ricordare, tra gli altri, Oxilia, Pertile, Montesano e Mazzoleni.\nIl Teatro Alfieri oggi.\nLa rinascita.\nCon gli anni si rendono necessari importanti lavori di adeguamento strutturale; a partire dal luglio 1976, anche in considerazione della grande importanza che la cultura ha assunto sotto il profilo economico - sociale, il Teatro \u201cAlfieri\u201d viene assunto direttamente in gestione dal Comune di Asti e sottoposto, a partire dal 1979, ad estesi lavori di restauro; riapre il 24 giugno 2002, dopo 22 anni di lavoro e diversi progettisti. Al periodo di decadenza e abbandono \u00e8 dedicata la canzone \"Teatro\" di Paolo Conte, contnuta nell'album \"Una faccia in prestito\" del 1995. Nello stesso anno l'architetto Paolo Ercole port\u00f2 a termineil restauro della sala \u201cPastrone\u201d, piccola sala sotterranea per spettacoli teatrali e rappresentazioni cinematografiche, nonch\u00e9 la ricostruzione del Ridotto e degli uffici, mentre l'architetto Luciano Bosia, con un attento lavoro di recupero del progetto originale, ha provveduto a restituire autenticit\u00e0 storica all'edificio, facendone una struttura moderna e funzionale."}
{"id": "3406707", "revid": "729019", "url": "https://it.wikipedia.org/wiki?curid=3406707", "title": "CWA Heavyweight Championship", "text": "Il CWA Heavyweight Championship \u00e8 stato il titolo pi\u00f9 importante della federazione di wrestling Continental Wrestling Association.\nStoria.\nFu creato in seguito all'unificazione dell'NWA Mid-America Heavyweight Championship, dell'AWA Southern Heavyweight Championship e dell'CWA/AWA International Heavyweight Championship."}
{"id": "3406715", "revid": "1543377", "url": "https://it.wikipedia.org/wiki?curid=3406715", "title": "Apostoli (Raffaello)", "text": "La serie dei dodici Apostoli era un ciclo di affreschi a monocromo di Raffaello e aiuti, databile al 1517 e gi\u00e0 conservata nel Palazzo Apostolico di Citt\u00e0 del Vaticano. Distrutti sotto Paolo IV, sono noti nell'aspetto grazie a una serie di incisioni di Marcantonio Raimondi.\nStoria e descrizione.\nVasari, nella \"Vita\" di Giovanni da Udine cit\u00f2 una sala in Vaticano, usata dai cubicolari papali, in cui Raffaello con la sua bottega aveva affrescato \"in certi tabernacoli alcuni apostoli di chiaroscuro grandi quanto il vivo e bellissimi\", specificando poi come Paolo IV fece distruggere l'ambiente \"per fare certi suoi stanzini e bugigattoli da ritirarsi\", distruggendo quindi l'\"opera singolare\". Inoltre nella vita di Taddeo Zuccari lo storico aretino spiega come tali apostoli vennero rifatti da quest'ultimo.\nLa serie originale venne incisa da Marcantonio Raimondi, permettendo di farsi un'idea dell'aspetto degli apostoli. Si trattava di figure isolate e monumentali, con i propri attributi specifici e colte in atteggiamenti seri e solenni, con una notevole variet\u00e0 di pose. Da questi elementi si \u00e8 avvicinata la serie a quella degli arazzi di Raffaello, stabilendo una datazione probabile al 1517 circa."}
{"id": "3406717", "revid": "36426", "url": "https://it.wikipedia.org/wiki?curid=3406717", "title": "Palafrenieri", "text": ""}
{"id": "3406718", "revid": "256896", "url": "https://it.wikipedia.org/wiki?curid=3406718", "title": "Corpo delle capitanerie di porto", "text": ""}
{"id": "3406722", "revid": "1442080", "url": "https://it.wikipedia.org/wiki?curid=3406722", "title": "Movistar Open 2006 - Doppio", "text": "Il doppio del torneo di tennis Movistar Open 2006, facente parte dell'ATP Tour, ha avuto come vincitori Jos\u00e9 Acasuso e Sebasti\u00e1n Prieto che hanno battuto in finale Franti\u0161ek \u010cerm\u00e1k e Leo\u0161 Friedl 6-2 7-5."}
{"id": "3406725", "revid": "392684", "url": "https://it.wikipedia.org/wiki?curid=3406725", "title": "Navi fantasma", "text": ""}
{"id": "3406727", "revid": "1573940", "url": "https://it.wikipedia.org/wiki?curid=3406727", "title": "Fregilupus varius", "text": "Lo storno della R\u00e9union (\"Fregilupus varius\" ()), chiamato anche storno dalla cresta, \u00e8 un uccello estinto della famiglia degli Sturnidae.\nDescrizione.\nEra uno storno lungo circa 30 centimetri.\nLe ali, dotate di una colorazione grigio-marrone, erano lunghe circa 4.7\u00a0cm, e la coda 11.\nAveva lunghe zampe gialle con tarsi di oltre 3.9\u00a0cm. Gli artigli erano ricurvi.\nLa testa, il collo e l'addome erano bianchi.\nLa cresta del maschio era diretta in avanti, quella delle femmine all'indietro.\nTassonomia.\nLo storno della R\u00e9union fu scoperto nel 1669 e descritto per la prima volta nel 1783 dal naturalista tedesco Pieter Boddaert.\nBoddaert lo chiam\u00f2 \"Hupupa varia\" quando lo descrisse per la prima volta, ma il naturalista Ren\u00e9-Primev\u00e8re Lesson lo inser\u00ec nel genere \"Fregilupus\" nel 1831.\nComunque, dopo numerose analisi il suo scheletro \u00e8 stato inserito nella famiglia degli storni nel 1874.\nEstinzione.\nLe cause dell'estinzione sono ancora incerte, ma si ipotizza che, attorno alla prima met\u00e0 del diciannovesimo secolo, fattori come la deforestazione abbiano nettamente influito sul numero della popolazione.\nIn Italia.\nIn Italia, al Museo di storia naturale dell'Universit\u00e0 di Pisa, \u00e8 esposto uno dei pochissimi esemplari tassidermizzati (circa venti, si stima) al mondo."}
{"id": "3406728", "revid": "392684", "url": "https://it.wikipedia.org/wiki?curid=3406728", "title": "Tubo lancia siluri", "text": ""}
{"id": "3406730", "revid": "1318658", "url": "https://it.wikipedia.org/wiki?curid=3406730", "title": "Sphere 1", "text": "Lo Sphere 1 fu un personal computer messo in commercio nel 1975 da \"Sphere Corporation\", un'azienda produttrice di computer fondata da Michael Donald Wise (1949\u20132002) a Bountiful, nello Utah (USA). Lo Sphere 1 era basato sulla CPU Motorola 6800, integrava della ROM sulla scheda madre, 4 kB di memoria RAM espandibili a 64 kB, un monitor e una tastiera con un tastierino numerico.\nLo Sphere 1 \u00e8 riconosciuto dalla rivista Byte come primo personal computer nelle sue pubblicazioni commemorative (ogni 5 anni): quello che differenziava lo Sphere 1 dai precedenti microcomputer era che esso includeva il tastierino numerico ed il monitor in un cabinet. Bisogna ricordare che prima di esso vi sono stati altri computer di tipo \"personal\" ma dalle caratteristiche meno moderne (in particolare, non erano utilizzati microprocessori).\nCaratteristiche tecniche.\nSphere Corporation offriva diverse configurazioni:\n\"*: la versione assemblata era fornita gi\u00e0 montata in un case completo che includeva anche un monitor\"\nI computer Sphere venivano offerti con un software preinstallato nella memoria non volatile chiamato \"Program Development System\", che comprendeva un assembler, un editor di testo, un debugger ed una rudimentale interfaccia a riga di comando richiamata in automatico all'accensione della macchina con la quale l'utente poteva, tra l'altro, caricare dei programmi dal lettore di nastri e salvare il contenuto di una porzione di memoria. Erano offerte anche due versioni del BASIC, una versione minimale su ROM da 1 KB oppure un compilatore esteso con funzionalit\u00e0 avanzate (gestione dei file, degli array e delle stringhe) che, per\u00f2, necessitava di almeno 12 KB di memoria. Il sistema era espandibile: poteva supportare fino a 64 KB di RAM, poteva gestire fino a 4 dischi e poteva essere utilizzato come terminale in una rete (fino ad un massimo di 8 terminali).\nOrigine del Ctrl-Alt-Canc.\nLa combinazione di tasti Control-alt-canc era molto nota ai possessori dei computer degli anni ottanta perch\u00e9 permetteva di resettare il computer senza dover spegnere e riaccendere la macchina. L'invenzione di questa combinazione \u00e8 universalmente attribuita a David Bradley, un ingegnere di IBM che la ide\u00f2 durante lo sviluppo del primo PC IBM.\nSecondo l'azienda A-Systems, invece, colui che per primo us\u00f2 una combinazione di tasti per resettare un sistema fu proprio Michael Donald Wise, che scelse questo metodo per effettuare il riavvio del suo computer Sphere 1, conscio del fatto che continuare a spegnere ed accendere il PC per svuotare la RAM era uno stress per la memoria e gli altri circuiti. Inser\u00ec quindi un paio di tasti sulla tastiera con la scritta \"RESET\", uno in basso a sinistra ed uno in alto a destra, in modo che sarebbe stato difficile premerli insieme involontariamente, e li colleg\u00f2 elettricamente in serie al piedino di reset del microprocessore. Premendoli singolarmente non accadeva nulla, ma premendoli insieme essi inviavano un segnale elettrico alla CPU (pi\u00f9 precisamente, collegavano quel piedino a massa), che si resettava."}
{"id": "3406731", "revid": "1442080", "url": "https://it.wikipedia.org/wiki?curid=3406731", "title": "PBZ Zagreb Indoors 2006 - Doppio", "text": "Il doppio del torneo di tennis PBZ Zagreb Indoors 2006, facente parte dell'ATP Tour, ha avuto come vincitori Jaroslav Levinsk\u00fd e Michal Merti\u0148\u00e1k che hanno battuto in finale Davide Sanguinetti e Andreas Seppi 7-6(7) 6-1."}
{"id": "3406732", "revid": "224230", "url": "https://it.wikipedia.org/wiki?curid=3406732", "title": "Guerra ecuadoriano\u2013peruviana", "text": ""}
{"id": "3406735", "revid": "767487", "url": "https://it.wikipedia.org/wiki?curid=3406735", "title": "Stephan Feck", "text": ""}
{"id": "3406738", "revid": "1926649", "url": "https://it.wikipedia.org/wiki?curid=3406738", "title": "Associazione Sportiva Bari 1980-1981", "text": "Questa voce raccoglie le informazioni riguardanti l'Associazione Sportiva Bari nelle competizioni ufficiali della stagione 1980-1981.\nMaglie e sponsor.\nVengono confermate le divise prodotte dalla Pouchain, introdotte nel corso della stagione precedente.\nOrganigramma societario.\nArea direttiva\nArea tecnica"}
{"id": "3406739", "revid": "124925090", "url": "https://it.wikipedia.org/wiki?curid=3406739", "title": "Redipuglia", "text": "Redipuglia, gi\u00e0 \"Redipuja\", (\"Ridip\u00f9ia\" in dialetto bisiaco, \"Redipulie\" in friulano) \u00e8 una frazione del comune di Fogliano Redipuglia, in provincia di Gorizia. Redipuglia \u00e8 nota soprattutto per il sacrario militare situato a est del centro abitato.\nGeografia fisica.\nRedipuglia \u00e8 posta a un'altitudine media di 16 metri sul livello del mare, a circa 1,5 chilometri a sud del capoluogo Fogliano a cui \u00e8 collegata direttamente dalla strada regionale 305.\nOrigini del nome.\nIl toponimo potrebbe derivare dal latino \"praedium Pullianum\" o \"Rodopuglum;\" altre versioni lo fanno derivare dall'antico sloveno \"Rodopolje\" (poi \"Radopolia\", che significa \"campo dissodato\")\nSecondo altre fonti il nome deriva dal fatto che il colle di Redipuglia differisce dal resto delle alture carsiche in quanto forma una penisola che si protende nella pianura isontina: sredi=in mezzo + polje=campo dallo sloveno \"Sredipolje\".\nStoria.\nIn passato fu dominio della Serenissima Repubblica di Venezia al confine con la Contea di Gorizia e Gradisca in mano asburgica.\nSport.\nNella stagione 2008 il Rangers Redipuglia Baseball Club ha disputato il massimo Campionato italiano di baseball, retrocedendo al termine della stagione."}
{"id": "3406746", "revid": "433605", "url": "https://it.wikipedia.org/wiki?curid=3406746", "title": "Umm Dabaghiya", "text": "Umm Dabaghiya \u00e8 una delle pi\u00f9 antiche culture ceramiche del Vicino Oriente antico, in particolare la pi\u00f9 antica dell'Alta Mesopotamia. Risale al periodo 6000-5500 a.C. circa. Si trova a sud del Gebel Singiar e a sudovest di Ninive, nel nord dell'attuale Iraq.\nRitrovamenti.\nSi tratta di un sito piuttosto minuto, un villaggio che ospitava appena sei famiglie. Le case sono quadrangolari (una forma che prelude all'ampliamento urbano) e presentano pi\u00f9 ambienti. Sono stati rintracciati anche magazzini in forma di cellule quadrate.\nAgricoltura e allevamento dovevano essere assai poveri (il clima era infatti alquanto arido: anche di qui l'eccezionalit\u00e0 del sito). La maggiore fonte di sostentamento potrebbe essere stata la caccia all'onagro selvatico (il 70% delle ossa ritrovate nei pressi del sito appartengono a questa specie, il 20% a gazzelle, appena il 10% a caprovini addomesticati).\nLa ceramica, presente in abbondanza insieme al rame e all'ossidiana dell'Anatolia, si presenta sia nella versione dipinta che in quella lustrata, con decorazioni incise o applicate.\nNelle abitazioni sono state trovate tracce di un'iconografia simile a quella di \u00c7atalh\u00f6y\u00fck, in particolare murali raffiguranti la caccia all'onagro selvatico. La presenza degli ingressi sul tetto, allo stesso modo che a \u00c7atalh\u00f6y\u00fck, ha suggerito al ricercatore che ha condotto gli scavi, Diana Kirkbride, la possibilit\u00e0 che nella zona fosse attivo un commercio di ossidiana con l'Anatolia. L'intero sito potrebbe anzi essere stato una sorta di stazione di passaggio, specializzata nella produzione di pellami, come attesta la vasta presenza di attrezzi di selce per raschiare."}
{"id": "3406751", "revid": "585241", "url": "https://it.wikipedia.org/wiki?curid=3406751", "title": "Piccolo uomo", "text": ""}
{"id": "3406752", "revid": "92723", "url": "https://it.wikipedia.org/wiki?curid=3406752", "title": "Liceo classico Giovanni Prati", "text": "Il liceo classico \"Giovanni Prati\" (ex \"Imperial Regio Liceo superiore di Trento\") \u00e8 una storica scuola della citt\u00e0 di Trento, risalente gi\u00e0 al Cinquecento con il nome di \"Ginnasio Tridentino\". L'istituto, attualmente con sede in via Santissima Trinit\u00e0, venne intitolato a Giovanni Prati nel 1919, dopo la sconfitta dell'Impero austro-ungarico al termine della prima guerra mondiale.\nStoria.\nNonostante nei testi consolari in latino degli anni precedenti il termine \"gymnasium\" venisse gi\u00e0 usato, le prime tracce della storia del liceo Prati di Trento risalgono al 10 ottobre 1540, quando il maestro Nestore da Milano stipul\u00f2 un contratto con i consoli e provveditori: \u00ab\"Capituli tra la magn.ca Comunit\u00e0 di Trento e l'ex.mo Dottor Ms. Nestore da Milano, come Praecetor principale del Ginnasio Tridentino: che durerano trei ani, salvo che, n\u00f2 aparendose perseverar se n\u00f2 un ano, che dui mesi avanti lano rinuncia ali Sui Consuli e cominciano dal S.to Michele primo del MDXL\"\u00bb.\nTra il 1625 e il 1773 il ginnasio venne affidato ai padri gesuiti, i quali decisero di erigere un collegio per il ginnasio, struttura che venne completata nel 1689 e che corrisponde all'attuale sede della biblioteca comunale di via Roma con l'annessa chiesa di San Saverio.\nDal 1773 al 1796 il complesso gesuita composto da collegio, chiesa e ginnasio divenne un luogo d'insegnamento ai giovani laici ed ai candidati al sacerdozio. Con il 1796 inizi\u00f2 un periodo complesso e difficile per il trentino che port\u00f2 a frequenti interruzioni e mutamenti di indirizzo scolastico: nel 1805 la scuola divenne normale, ovvero inizi\u00f2 la statalizzazione della scuola dell'obbligo per tutta la provincia del Tirolo, e in virt\u00f9 del trattato di Presburgo il re di Baviera prese possesso dei principati di Trento e Bressanone nel febbraio 1806. \u00c8 per\u00f2 solo \u00ab\"col trattato di Parigi, art. 3 del 28 febbraio 1810, tra Napoleone e la Baviera, che veniva decisa la sorte del paese: un territorio di 280-300 mila anime sarebbe stato staccato dal Tirolo ed aggregato al Regno Italico\"\u00bb.\nNel 1812 il liceo venne trasferito nel convento delle Clarisse Urbaniste della SS. Trinit\u00e0 (delle quali nei sotterranei della scuola vi \u00e8 ancora un piccolo cimitero), dove viene traslato anche il ginnasio nel 1816; da questo momento in poi la scuola ha mantenuto sempre questa sede. Dall'anno scolastico 1817\u20131818 il ginnasio trentino cominci\u00f2 a funzionare secondo l'assetto scolastico austriaco, anche se rimase fondamentalmente in lingua italiana.\nNel 1916, a causa della prima guerra mondiale, la scuola venne chiusa; riaperta per\u00f2 gi\u00e0 per l'anno scolastico 1917\u20131918, contava 141 studenti e 7 docenti. Il 23 luglio 1918 termin\u00f2 ufficialmente per la scuola l'ultimo anno scolastico del periodo austro-ungarico: \u00abDopo tre secoli di libera istruzione comunale, due secoli di istruzione ecclesiastica, un secolo di istruzione austriaca, la scuola trentina passava all'Italia\u00bb. Il 6 marzo 1919 la scuola venne intitolata a Giovanni Prati su scelta del collegio docenti.\nIl 16 marzo 2011, in occasione del 150\u00ba anniversario dell'Unit\u00e0 d'Italia, il liceo Prati ha tenuto un'esposizione di libri e documenti di quegli anni, quando il Trentino non era ancora nel regno italiano ma italiana era la lingua prevalente nell'istituto. Sono stati esposti circa una trentina di volumi risalenti al periodo compreso tra il 1850 ed il 1865 e i documenti d'archivio del 1861.\nBiblioteca.\nUno strumento utile per ricostruire la storia del liceo Prati \u00e8 la sua biblioteca, originariamente arricchita di preziosi volumi per opera dei Padri Gesuiti.\nNel 1774, in seguito alla soppressione della Compagnia di Ges\u00f9 ed alla successiva secolarizzazione dei monasteri, inizi\u00f2 un periodo di confusione che culmin\u00f2 durante le guerre napoleoniche: i libri appartenuti alla biblioteca del Collegio Tridentino vennero dispersi, in parte bruciati e gettati nel fiume Adige dai soldati francesi che in quegli anni occuparono l'edificio. \u00c8 possibile far risalire al 1811 la data ufficiale di formazione del primo nucleo della raccolta attuale quando, durante il governo italo-napoleonico, i volumi sopravvissuti vennero distribuiti alle istituzioni scolastiche.\nLa raccolta venne incrementata ulteriormente nel 1838 quando il professor Giorgio Luchi, allora prefetto del ginnasio, lasci\u00f2 per volont\u00e0 testamentaria un cospicuo fondo di libri alla biblioteca e dopo di lui altri docenti, prefetti e studiosi estranei all'istituto contribuirono donando altre preziose raccolte di volumi.\nLa biblioteca, collegata alla rete del Catalogo Bibliografico Trentino, vanta un patrimonio di circa 35.000 volumi: da una raccolta di preziosi incunaboli e cinquecentine alle ultime novit\u00e0 editoriali. La biblioteca conserva anche gli annuari scolastici editi fin dall'anno scolastico 1850\u20131851."}
{"id": "3406754", "revid": "1543377", "url": "https://it.wikipedia.org/wiki?curid=3406754", "title": "Delray Beach International Tennis Championships 2006 - Doppio", "text": "Il doppio del torneo di tennis Delray Beach International Tennis Championships 2006, facente parte dell'ATP Tour, ha avuto come vincitori Mark Knowles e Daniel Nestor che hanno battuto in finale Chris Haggard e Wesley Moodie 6-2, 6-3."}
{"id": "3406755", "revid": "93502773", "url": "https://it.wikipedia.org/wiki?curid=3406755", "title": "Arcate", "text": ""}
{"id": "3406759", "revid": "95313800", "url": "https://it.wikipedia.org/wiki?curid=3406759", "title": "Patty Paradise - Le avventure di Patty Pravo", "text": "Patty Paradise - Le avventure di Patty Pravo \u00e8 una pseudo-biografia della cantante italiana Patty Pravo, pubblicata nel 2000. Il libro, di 128 pagine, contiene una serie di disegni di Paolo Bacilieri e parte di interviste fatte a Patty Pravo durante l'intera carriera artistica. L'ideatore del libro \u00e8 Franco Busatta e le varie dichiarazioni sono tratte da interviste, libri, fumetti, film, programmi radiofonici e siti internet. \nCapitoli del libro.\n1. \"Introduzione - Pattume\"\n2. \"Patty Paradise\"\n3. \"Bibliografia\"\n4. \"Note\""}
{"id": "3406762", "revid": "913245", "url": "https://it.wikipedia.org/wiki?curid=3406762", "title": "Nade\u017eda Ba\u017eina", "text": "\u00c8 figlia della tuffatrice Irina Kalinina-Ba\u017eina, vincitrice della medaglia d'oro ai Giochi olimpici di nel trampolino 3 metri. Anche il padre Valery Ba\u017eina \u00e8 stato tuffatore. Entrambi i genitori la allenano."}
{"id": "3406763", "revid": "1410376", "url": "https://it.wikipedia.org/wiki?curid=3406763", "title": "Elisa Pozza Tasca", "text": "Biografia.\nEletta per la prima volta nel 1994 nelle liste del Patto Segni, nel 1996 conferma il seggio presentandosi all'interno di Rinnovamento Italiano. In seguito ai contrasti tra pattisti e diniani, segue in un primo tempo Mariotto Segni, poi aderisce all'Italia dei Valori e quindi a I Democratici.\nHa fatto parte della Delegazione Parlamentare al Consiglio d'Europa.\nDopo l'impegno politico \u00e8 ritornata ad assumere ruoli nell'associazionismo e nel volontariato."}
{"id": "3406764", "revid": "118004882", "url": "https://it.wikipedia.org/wiki?curid=3406764", "title": "Tancau sul Mare", "text": "Tancau sul Mare (\"Su Tancau\" in sardo, meglio noto solamente come Tancau) \u00e8 una frazione costiera del comune di Lotzorai, nella provincia di Nuoro, in Sardegna. Il centro e la spiaggia sono adiacenti a quelli di Santa Maria Navarrese.\nGeografia fisica.\nTancau si trova a 9 metri sul livello del mare. Si raggiunge da Lotzorai con la strada provinciale 63 che collega la strada statale 125 Orientale Sarda con la costa e conduce a Santa Maria Navarrese.\nMonumenti e luoghi d'interesse.\nSituata sulla costa sarda orientale che si affaccia sul mar Tirreno, Tancau, \u00e8 soprattutto nota per il turismo balneare che, specialmente nei mesi estivi, affolla la citt\u00e0 di turisti. Da Tancau si pu\u00f2 facilmente raggiungere il porto turistico di Santa Maria, da dove partono i barconi turistici diretti a cala Sisine, cala Goloritz\u00e9, Isp\u00f9ligi de Nie e cala Luna. \nInoltre nella zona di Tancau, lungo la strada per Lotzorai, in localit\u00e0 Su Tancau-Sa Murta sono presenti delle \"domus de janas\" del Neolitico."}
{"id": "3406767", "revid": "547992", "url": "https://it.wikipedia.org/wiki?curid=3406767", "title": "Marina Daunia", "text": "Biografia.\nLa sua filmografia consta di una manciata di titoli. Lasciato il cinema si \u00e8 dedicata alla parapsicologia scrivendo un libro sull'argomento. Ad un suo racconto rimasto inedito si \u00e8 ispirato il regista Alberto Lattuada per il suo film \"La cicala\"."}
{"id": "3406770", "revid": "287204", "url": "https://it.wikipedia.org/wiki?curid=3406770", "title": "Bagnolese", "text": ""}
{"id": "3406773", "revid": "977683", "url": "https://it.wikipedia.org/wiki?curid=3406773", "title": "Polonosuchus silesiacus", "text": "Il polonosuco (Polonosuchus silesiacus) \u00e8 un rettile estinto appartenente agli arcosauri. Visse nel Triassico superiore (Carnico, circa 220 milioni di anni fa) e i suoi resti sono stati ritrovati in Polonia.\nDescrizione.\nQuesto animale era lungo circa 5-6 metri e, come tutti i rauisuchi, era dotato di una grossa testa armata di lunghi denti taglienti e ricurvi. Le zampe erano poste quasi al di sotto del corpo, al contrario della maggior parte dei rettili. L'aspetto doveva essere molto simile a quello del pi\u00f9 conosciuto \"Postosuchus\", del Nordamerica, e condivideva con quest'ultimo la nicchia ecologica del superpredatore.\nClassificazione.\nI resti fossili di questo animale vennero descritti per la prima volta nel 2005, e vennero classificati come una nuova specie del genere \"Teratosaurus\", noto fino a quel momento per resti molto parziali provenienti dalla Germania. Successivamente, un riesame dei resti ha determinato che i fossili della Polonia erano da attribuire a un nuovo genere, \"Polonosuchus\", distinto da \"Teratosaurus\" sulla base di caratteristiche della mascella. Inoltre, \"Teratosaurus\" \u00e8 stato ritrovato in strati pi\u00f9 recenti. Probabilmente i pi\u00f9 stretto parente di \"Polonosuchus\" era il gi\u00e0 citato \"Postosuchus\". Questi due generi, oltre a \"Teratosaurus\", erano rappresentanti della famiglia dei rauisuchidi, un gruppo di grandi arcosauri carnivori tipici del Triassico medio e superiore."}
{"id": "3406774", "revid": "22356", "url": "https://it.wikipedia.org/wiki?curid=3406774", "title": "Polonosuchus", "text": ""}
{"id": "3406776", "revid": "287204", "url": "https://it.wikipedia.org/wiki?curid=3406776", "title": "Visitazione (Raffaello)", "text": "La Visitazione \u00e8 un dipinto a olio su tavola trasportata su tela (200x145 cm) di Raffaello Sanzio e aiuti, databile al 1517 circa e conservato nel Museo del Prado di Madrid. L'opera \u00e8 firmata su una pietra in primo piano \"RAPHAEL URBINAS F.[ecit] MARINVS BRANCONIVS F.F\".\nStoria.\nLa tavola fu commissionata da Giovanni Battista Branconio, protonotaro apostolico, per volere di suo padre Marino Branconio, che la destin\u00f2 alla chiesa di San Silvestro all'Aquila; fu pagata 300 scudi. La scelta del soggetto \u00e8 sicuramente legata a questioni di devozione familiare: la moglie di Marino Branconio si chiamava infatti Elisabetta che per questo aveva dato al figlio il nome Giovanni. \nNel 1655 l'opera fu requisita dal Vicer\u00e9 di Napoli don Garc\u00eda de Avellaneda y Haro che ne fece dono al sovrano Filippo IV di Spagna. Approdato alla corte di Madrid il quadro fu donato dal re al monastero dell'Escorial insieme ad altri prestigiosi dipinti delle collezioni regie, il cui allestimento nel monastero simbolo della monarchia ispanica fu curato da Diego Vel\u00e1zquez.\nDurante l'occupazione napoleonica il dipinto fu confiscato dai francesi come preda di guerra e inviato, nel 1813, a Parigi dove rimase, accluso alle collezioni del Louvre, fino 1822: qui si procedette al trasporto su tela della superficie pittorica dato il deterioramento dell'originario supporto ligneo. Con la Restaurazione la \"Visitazione\" ritorn\u00f2 in Spagna e ricollocata nell'Escorial dove rimase fino al 1837 quando fu trasferita nelle raccolte del Prado, come molte delle altre opere di maggior valore gi\u00e0 nel monastero reale.\nIdeato ed in parte personalmente eseguito dall'Urbinate \u00e8 diffusa opinione critica che nella realizzazione del dipinto intervennero anche aiuti del maestro e segnatamente Giovan Francesco Penni e Giulio Romano.\nDescrizione e stile.\nIn primo piano va in scena la visitazione, con la figura monumentale di sant'Elisabetta che incede verso Maria incinta. La prima \u00e8 anziana e nella sua concitazione si legge tutta la sorpresa per la miracolosa gravidanza che l'ha riguardata in et\u00e0 cos\u00ec tarda. La scena \u00e8 ambientata in un luminoso paesaggio, con il Battesimo di Cristo sullo sfondo, corredato da una sfolgorante apparizione del Creatore tra angeli, di michelangiolesca memoria, che ricorda da vicino la \"Visione di Ezechiele\" nella Galleria Palatina a Firenze."}
{"id": "3406778", "revid": "1442080", "url": "https://it.wikipedia.org/wiki?curid=3406778", "title": "Dubai Tennis Championships 2006 - Doppio maschile", "text": "Il doppio maschile del torneo di tennis Dubai Tennis Championships 2006, facente parte dell'ATP Tour, ha avuto come vincitori Paul Hanley e Kevin Ullyett che hanno battuto in finale Mark Knowles e Daniel Nestor 1-6, 6-2, [10-1]."}
{"id": "3406782", "revid": "1543377", "url": "https://it.wikipedia.org/wiki?curid=3406782", "title": "Giuseppe Bicocchi", "text": "Biografia.\nInizia la sua carriera politica all'interno della Democrazia Cristiana, della quale diventa segretario provinciale a Lucca. Dal 1975 al 1985 \u00e8 presidente della provincia di Lucca e dal 1985 al 1992 \u00e8 consigliere regionale in Toscana. Nel 1992 \u00e8 eletto alla Camera dei deputati. Nel 1994 aderisce al Patto Segni.\nNel 1996 \u00e8 nuovamente eletto alla Camera all'interno della formazione di Rinnovamento Italiano, che successivamente lascia insieme ai fedelissimi di Mariotto Segni (Diego Masi e Elisa Pozza Tasca). Per un breve periodo aderisce, nel 1998, all'Unione Democratica per la Repubblica.\nInsieme a Masi, vot\u00f2 la sfiducia al governo Prodi I, nell'ottobre 1998, sebbene eletto nella coalizione di centro-sinistra dell'Ulivo.\nTerminato il mandato parlamentare nel 2001, nel 2006 venne nominato presidente della Fondazione Stella Maris, istituto scientifico per la neuropsichiatria dell'infanzia e dell'adolescenza.\nMor\u00ec a Lucca il 18 febbraio 2008."}
{"id": "3406790", "revid": "22356", "url": "https://it.wikipedia.org/wiki?curid=3406790", "title": "Teratosaurus", "text": ""}
{"id": "3406793", "revid": "254059", "url": "https://it.wikipedia.org/wiki?curid=3406793", "title": "Sacra Famiglia sotto la quercia", "text": "La Sacra Famiglia sotto la quercia (o \"Madonna della Quercia\") \u00e8 un dipinto a olio su tavola (144x110 cm) di Raffaello Sanzio e aiuti, databile al 1518 circa e conservato nel Museo del Prado di Madrid.\nStoria.\nLa datazione si basa su caratteri stilistici. Ne restano numerose copie che testimoniano il successo dell'opera: a Pesaro, Firenze, Bologna, San Pietroburgo, Hampton Court, l'Aia, ecc. La copia fiorentina, alla Galleria Palatina, \u00e8 detta \"Madonna della Lucertola\" per l'aggiunta del piccolo animale sul frammento di colonna in primo piano a destra.\nDescrizione e stile.\nAccovacciato sopra una rovina classica, san Giuseppe guarda con espressione assorta la Madonna col Bambino in grembo, il quale sta giocando con san Giovannino. Questi srotola il cartiglio con la scritta \"Ecce Agnus Dei\" e Ges\u00f9 sembra comprenderla, indicandola alla madre con un sorriso, come segno di accettazione del suo destino, la quale reclina il capo verso di lui con il braccio sinistro appollaiato sopra il rudere su cui si staglia un bassorilievo raffigurante Diana. Giovanni, col tipico attributo della pelliccia da eremita, poggia un piede sulla culla di giunchi colma di cuscini e morbide lenzuola, dai vivi effetti materici. Le figure sono disposte cos\u00ec in diagonale, piuttosto che nella tradizionale forma a piramide.\nIl tutto avviene in un paesaggio all'ombra di una quercia, che d\u00e0 il nome al dipinto, sullo sfondo di una vallata che ricorda quella del Tevere, con una rovina su un colle che richiama la basilica di Massenzio o le Terme di Caracalla.\nCon un'orchestrazione cromatica straordinaria, la composizione \u00e8 riferita a Raffaello, mentre la stesura, non eccelsa nelle figure e incedente su una certa ridondanza di particolari decorativi, \u00e8 assegnata solitamente a Giulio Romano, mostrando notevoli affinit\u00e0 con opere come \"La Perla\" nello stesso museo."}
{"id": "3406797", "revid": "1272592", "url": "https://it.wikipedia.org/wiki?curid=3406797", "title": "Burgarella", "text": "Burgarella \u00e8 un'antica famiglia della borghesia imprenditoriale a Trapani, tra le pi\u00f9 influenti dalla fine del XVIII secolo alla met\u00e0 del XX.\nStoria.\nI Burgarella operarono nel settore della pesca e lavorazione del tonno rosso e della produzione e trasporto del sale marino prima a Trapani, ma anche all'estero. Impiantarono tonnare a Tripoli; entrarono in rapporti d'affari con l'India e la Cina; costruirono centrali elettriche, con le quali alimentarono tutta la citt\u00e0 di Aden.\nAgostino Burgarela Ajola fu tra i fondatori della Banca Sicula e della Banca del popolo, costruendo le saline a Porto Said, Massaua, Porto Sudan e Aden, oggi ritenute tra le pi\u00f9 grandi saline del mondo. La famiglia strinse rapporti matrimoniali con i D'Al\u00ec, Platamone e Stabile."}
{"id": "3406798", "revid": "3115", "url": "https://it.wikipedia.org/wiki?curid=3406798", "title": "Ferrari 268 SP", "text": "La 268 SP \u00e8 una autovettura da competizione prodotta dalla Ferrari nel 1962 in un solo esemplare.\nIl contesto.\nLa 268 SP apparteneva ad una serie di modelli Ferrari che erano caratterizzati dal fatto di avere il motore montato posteriormente; questa categoria di vetture fu sviluppata a partire dal 1961. Vennero preparati quattro modelli, tutti con cilindrata diversa: la 196 SP, la 248 SP, la 286 SP e, appunto, la 268 SP.\nLe prime due cifre della sigla numerica nel nome di questo modello richiamavano la cilindrata del propulsore, che era di circa 2,6 L, mentre l'ultima il numero di cilindri. Questo motore, che era un V8, fu progettato da Carlo Chiti e venne ottenuto modificando l'albero a gomiti del propulsore della 248 SP. Con questa rettifica si ottenne l'allungamento della corsa da 66 mm a 71 mm, ma fu mantenuto inalterato l'alesaggio; in questo modo la cilindrata fu aumentata da 2458,70 cm\u00b3 a 2644,96 cm\u00b3.\nLe competizioni.\nLa 268 SP debutt\u00f2 sotto le insegne della Ferrari il 23 giugno 1962 alla 24 Ore di Le Mans. Alla guida si alternarono Giancarlo Baghetti e Ludovico Scarfiotti, ma l'esemplare si ritir\u00f2 per problemi al cambio. In seguito fu venduto negli Stati Uniti, ma ottenne scarsi risultati sportivi a causa della sua inaffidabilit\u00e0.\nCaratteristiche tecniche.\nIl motore era un V8 a 90\u00b0 posteriore, longitudinale e non sovralimentato. L'alesaggio e la corsa erano rispettivamente 77 mm e 71 mm, che portavano la cilindrata totale a 2644,96 cm\u00b3. Il rapporto di compressione era di 9,8:1. Il monoblocco e la testata erano fabbricati in lega leggera. La potenza massima erogata dal propulsore era di 265 CV a 7000 giri al minuto.\nLa distribuzione era costituita da un singolo albero a camme in testa che comandava due valvole per cilindro. L'alimentazione era assicurata da quattro carburatori a doppio corpo di marca Weber e modello 40 IF2C. L'accensione era singola ed il relativo impianto comprendeva un solo spinterogeno. La lubrificazione era a carter secco, mentre la frizione era multidisco.\nLe sospensioni erano indipendenti, con quadrilateri trasversali, molle elicoidali e ammortizzatori telescopici. Quelle anteriori possedevano anche una barra stabilizzatrice. I freni erano a disco sulle quattro ruote, mentre la trasmissione era formata da un cambio manuale a cinque rapporti pi\u00f9 la retromarcia. Lo sterzo era a pignone e cremagliera. La trazione era posteriore.\nIl telaio era tubolare in acciaio, mentre la carrozzeria era spider a due posti."}
{"id": "3406806", "revid": "124870149", "url": "https://it.wikipedia.org/wiki?curid=3406806", "title": "'Ndrina Carelli", "text": "La 'ndrina Carelli \u00e8 una cosca malavitosa o 'ndrina della 'ndrangheta calabrese di Corigliano Calabro. Hanno diramazioni soprattutto in Germania e sono attivi nel traffico di droga a Bochum e M\u00fcnster e sono presenti anche a Francoforte, Berlino e Monaco. Sono alleati con gli zingari di Lauropoli e con i Critelli di Cariati.\nStoria.\nAnni '90.\nNel 1998, il killer Giorgio Basile arrestato da un anno dalla polizia tedesca decide di confessare e diventa un pentito.\nSuccessivamente in Germania diviene famoso per la pubblicazione del libro di Andreas Ulrich che racconta la storia della sua vita:\n\"Das Engelsgesicht. Die Geschichte eines Mafia-Killers aus Deutschland\" (\"Faccia d'angelo. La storia di un killer di mafia\").\nSempre in Germania nel 2012 uscir\u00e0 il film tratto dal libro: Das Engelsgesicht del regista Oliver Hirschbiegel.\nAnni 2000.\nIl 7 ottobre 2008 vengono sequestrati beni per 500.000 euro a un presunto esponente dei Carelli.\nAnni 2010.\nIl 21 luglio 2010, durante l'operazione Santa Tecla vengono eseguiti in tutta Italia 67 arresti e sequestrati beni dal valore di 250 milioni di euro. Sono accusati di associazione mafiosa, estorsione e traffico di droga."}
{"id": "3406807", "revid": "339392", "url": "https://it.wikipedia.org/wiki?curid=3406807", "title": "Bandiera del Regno d'Italia", "text": ""}
{"id": "3406808", "revid": "123027480", "url": "https://it.wikipedia.org/wiki?curid=3406808", "title": "Motovelodromo Fausto Coppi", "text": "Il motovelodromo Fausto Coppi, gi\u00e0 \"motovelodromo di Corso Casale\", \u00e8 un impianto sportivo di Torino. Fu inaugurato nel 1920 e, nei primi anni, ospit\u00f2 numerose gare di ciclismo su pista, nonch\u00e9 partite di calcio \u2014 il vi disput\u00f2 il campionato 1925-26 e il torneo di guerra 1943-44 \u2014 e di rugby.\nStoria.\nFu terminato nel 1920 su progetto dell'architetto Vittorio Eugenio Ballatore di Rosana, uno dei protagonisti della gloriosa epoca del \"liberty\" torinese e gi\u00e0 noto per la sua esperienza in grandi strutture sportive, grazie alla grandiosa realizzazione dello Stadium e alla progettazione delle due torri all'ingresso dello stadio Filadelfia (delle quali oggi ne rimane una sola, annessa all'edificio della biglietteria).\nTuttavia, le spese di gestione di questo impianto divennero presto insostenibili, portando il motovelodromo a essere utilizzato anche per altre discipline sportive come il calcio (nel 1926 si disput\u00f2 anche una partita amichevole tra l' e la , finita 3-1), l'atletica, e addirittura importanti eventi lirici, come l'edizione della \"Carmen\" e dell'\"Aida\" del 1929. Malgrado i vari tentativi di riutilizzo, la struttura venne comunque chiusa pochi mesi pi\u00f9 tardi, cedendola in concessione al Comune di Torino.\nDurante i bombardamenti del 1942 la struttura sub\u00ec pesanti danni; venne in seguito ricostruita nel 1947, secondo il progetto originale e con i medesimi materiali. Nel secondo dopoguerra il motovelodromo fu il campo interno della sezione rugbistica della che ivi vinse nella stagione 1946-1947 il suo unico titolo di campione d'Italia.\nA seguire ospit\u00f2 eventi di football americano e di ciclismo. \nIl 7 luglio 1980 il motovelodromo, utilizzato per l'unica volta come arena per concerti, ospit\u00f2 ancora una tappa del \"tour\" dei Roxy Music davanti a circa spettatori prima che, a met\u00e0 degli anni 1980, venisse dichiarato inagibile.\nIl 30 settembre 1990 venne intitolato a Fausto Coppi, nel trentennale della scomparsa del celebre ciclista. Nel 1994 l'impianto venne posto sotto vincolo dalla sovrintendenza e da allora ospita, solamente nel campo centrale, manifestazioni culturali e fieristiche.\nNel 2004 l'impianto serv\u00ec per riprodurre lo storico Filadelfia nelle riprese della miniserie televisiva \"Il Grande Torino\".\nCaratteristiche.\nL'accesso principale \u00e8 riconoscibile per la struttura tripartita in tre fornici con archi a tutto sesto di gusto eclettico. L'impianto presentava al suo interno una pista ad anello in cemento della lunghezza di 393 metri e della larghezza di 8, con curve sopraelevate in cemento armato. Gli spettatori erano ospitati nelle due tribune in legno, poste ai lati dei due rettilinei, protette da una copertura con orditura in legno, sormontata da lastre di eternit, per un totale di circa posti. Sotto le tribune erano ricavati i locali adibiti a spogliatoio, servizi igienici e magazzini.\nAll'interno dell'anello vi \u00e8 il campo in erba, in seguito utilizzato per attivit\u00e0 ginniche, calcistiche, rugby e manifestazioni varie.\nIl motovelodromo oggi.\nDall'aprile 2011 il motovelodromo \u00e8 riutilizzato da un gruppo di appassionati ciclisti, i quali hanno cercato soluzioni per poterlo salvare dal tempo e fargli rivivere quell'importanza sportiva per cui era nato. Nei mesi invernali veniva allestita, all'interno di un tendone, una pista da pattinaggio su ghiaccio.\nFino al 2015, una volta al mese tranne che ad agosto si svolgeva la fiera \"Mercanti per un giorno\", molto affollata e frequentata dal pubblico, mentre a maggio 2016 fu firmato un patto di collaborazione tra il Comune di Torino e il raggruppamento \"Pezzi di Motovelodromo\", in rappresentanza di dodici associazioni sportive, per l'utilizzo temporaneo della struttura: il motovelodromo \u00e8 stato quindi riaperto alla pratica del ciclismo su pista, triathlon, rugby, calcio e badminton.\nNel 2017 l'amministrazione comunale ha annunciato l'avvio di un processo di recupero funzionale e di ristrutturazione, attraverso un bando di prossima pubblicazione.\nNel giugno 2019 l'Amministrazione Comunale ha infine deciso e deliberato di mettere all'asta l'impianto, con destinazione prevalente di attivit\u00e0 sportive., con aggiudicazione definitiva nel febbraio 2020.\nFuturo.\nIl motovelodromo \u00e8 destinato a diventare stazione capolinea di VENTO, una ciclovia turistica \u2014 oggi in avanzata fase di progettazione \u2014 che collegher\u00e0 Torino con Venezia.\nIncontri.\nLa struttura, come detto sopra, ospit\u00f2, per due stagioni, le gare interne del . Il primo incontro ufficiale, disputato dai granata all'interno dell'impianto, fu la seconda giornata del campionato di Prima Divisione 1925-1926, conclusosi con una vittoria per 5-2 ai danni del .\nL'ultima partita ufficiale del Torino, all'interno dello stadio, fu un pareggio per 3-3 in una stracittadina con la , in occasione della quinta giornata delle semifinali interregionali del gruppo A, nel Campionato Alta Italia 1943-1944."}
{"id": "3406809", "revid": "123068084", "url": "https://it.wikipedia.org/wiki?curid=3406809", "title": "La Perla (dipinto)", "text": "La Perla \u00e8 un dipinto a olio su tavola (144x115 cm) di Giulio Romano su disegno di Raffaello, databile al 1518-1520 circa e attualmente conservato nel Museo del Prado di Madrid.\nStoria.\nL'opera \u00e8 forse da identificare con quella citata da Vasari per i conti di Canossa a Verona, venduta poi al cardinale Luigi d'Este, il quale la don\u00f2 a Caterina Nobili Sforza, contessa di Santafiora. Essa, a sua volta, la cedette a Vincenzo I Gonzaga in cambio di un marchesato che valeva cinquantamila scudi.\nUn'altra ipotesi la individua invece come la \"Madonna\" acquistata dal Gonzaga direttamente dai conti di Canossa in cambio del feudo di Cagliano nel Monteferrato nel 1604.\nSicuramente la tavola venne ceduta a Carlo I d'Inghilterra nel 1627 e dopo la sua decapitazione fu messa all'asta da Cromwell. Acquistata da Filippo IV di Spagna, fu chiamata da lui stesso \"La Perla\" delle proprie collezioni.\nNel 1813 Giuseppe Bonaparte la port\u00f2 a Parigi, dove rest\u00f2 fino al 1815. Dell'opera \u00e8 stata recentemente trovata un'altra versione parziale nella galleria Estense di Modena, detta la \"Perla di Modena\".\nDa Cavalcaselle in poi l'esecuzione, piuttosto danneggiata, viene riferita a Giulio Romano basandosi su disegni di Raffaello dopo la sua morte; altri la riferiscono invece al 1518 circa. "}
{"id": "3406810", "revid": "122123225", "url": "https://it.wikipedia.org/wiki?curid=3406810", "title": "Patrizia Gori", "text": "Biografia.\nAll'anagrafe Patrizia Gregori e talvolta \u00e8 stata accreditata con lo pseudonimo di \"Patricia Gore\", o come \"Mimma Gori\". Attiva anche in televisione, ha avuto un periodo di notoriet\u00e0 fra il 1971 e il 1981 interpretando, per il cinema italiano, diversi poliziotteschi e pellicole della commedia erotica all'italiana. Ha posato nuda per l'edizione italiana di \"Playboy\" sul numero di novembre 1977."}
{"id": "3406811", "revid": "106589829", "url": "https://it.wikipedia.org/wiki?curid=3406811", "title": "Julija Koltunova", "text": "In coppia con Natal'ja Gon\u010darova ha vinto la medaglia d'argento ai Giochi olimpici di Atene 2004 nella piattaforma 10m sincro."}
{"id": "3406812", "revid": "1603714", "url": "https://it.wikipedia.org/wiki?curid=3406812", "title": "Madonna della Rosa", "text": ""}
{"id": "3406813", "revid": "599013", "url": "https://it.wikipedia.org/wiki?curid=3406813", "title": "Suore della Divina Provvidenza (Ribeauvill\u00e9)", "text": "Le Suore della Divina Provvidenza, dette di Ribeauvill\u00e9 (in francese \"S\u0153urs de la Divine Providence de Ribeauvill\u00e9\"), sono un istituto religioso femminile di diritto pontificio: le suore di questa congregazione pospongono al loro nome la sigla S.D.P.R.\nStoria.\nLa congregazione venne fondata a Molsheim da Louis Kremp, vicario della locale parrocchia, con l'aiuto di suo cugino Fran\u00e7ois-Xavier Hurstel e di Madeleine Ehrhard, che nel 1783 inizi\u00f2 a condurre vita comune assieme a sei compagne. Bruno Mertian, che succedette a Kremp nella direzione dell'opera, acquist\u00f2 per la comunit\u00e0 un vecchio convento agostiniano a Ribeauvill\u00e9, dove venne stabilita la casa madre dell'istituto.\nDall'Alsazia le religiose si diffusero rapidamente sia in territorio francese che tedesco, fondando numerose scuole, ma in Germania dovettero affrontare molte difficolt\u00e0 a causa del \"Kulturkampf\". Le suore aprirono anche scuole speciali per la rieducazione dei ragazzi, per sordomuti (a Guebwiller) e per la formazione degli insegnanti (nel 1882 a Colonia).\nSu invito di papa Pio XII nel 1954 le suore della Divina Provvidenza si aprirono anche all'apostolato missionario iniziando a lavorare in Congo.\nLa congregazione ricevette il pontificio decreto di lode il 23 aprile 1869 e le sue costituzioni vennero approvate definitivamente dalla Santa Sede il 4 aprile 1928.\nAttivit\u00e0 e diffusione.\nLe suore della Divina Provvidenza si dedicano prevalentemente all'istruzione e all'educazione cristiana della giovent\u00f9.\nSono presenti in Francia, in Germania, in Brasile e in Africa (Camerun, Repubblica Centrafricana, Repubblica del Congo, Togo); la sede generalizia \u00e8 a Strasburgo.\nAlla fine del 2008 la congregazione contava 519 religiose in 72 case."}
{"id": "3406815", "revid": "126257", "url": "https://it.wikipedia.org/wiki?curid=3406815", "title": "Ferrari 268SP", "text": ""}
{"id": "3406816", "revid": "36426", "url": "https://it.wikipedia.org/wiki?curid=3406816", "title": "Madonna della rosa", "text": ""}
{"id": "3406817", "revid": "4175", "url": "https://it.wikipedia.org/wiki?curid=3406817", "title": "Vera Ilyina", "text": ""}
{"id": "3406821", "revid": "124123", "url": "https://it.wikipedia.org/wiki?curid=3406821", "title": "Atsuo Asami", "text": "Atsuo Asami opera dal proprio osservatorio personale, lHadano Astronomical Observatory\", censito con il codice \"MPC\" 355 Hadano\"', sito nell'omonima citt\u00e0 della prefettura di Kanagawa in Giappone.\nIl Minor Planet Center gli accredita la scoperta di sette asteroidi, effettuate tra il 1997 e il 1999."}
{"id": "3406826", "revid": "4175", "url": "https://it.wikipedia.org/wiki?curid=3406826", "title": "Yulia Koltunova", "text": ""}
{"id": "3406827", "revid": "4175", "url": "https://it.wikipedia.org/wiki?curid=3406827", "title": "Anastasia Pozdnyakova", "text": ""}
{"id": "3406828", "revid": "1573940", "url": "https://it.wikipedia.org/wiki?curid=3406828", "title": "Palmeria dolei", "text": "L'akohekohe o drepanide crestato, pi\u00f9 correttamente \u02bbakohekohe (Palmeria dolei ()) \u00e8 un uccello fringillide della trib\u00f9 dei Drepanidini, unica specie ascritta al genere Palmeria .\nEtimologia.\nIl nome scientifico del genere, \"Palmeria\", venne scelto da Walter Rothschild in omaggio a Henry Palmer, che provvide a rifornirlo di numerose specie di uccelli hawaiiani: il nome della specie, \"doeli\", venne scelto in omaggio a Sanford Ballard Dole, presidente della repubblica delle Hawaii ed ornitologo dilettante.\nDescrizione.\nDimensioni.\nMisura 17\u201318\u00a0cm di lunghezza, per 21-31\u00a0g di peso: queste minure ne fanno il pi\u00f9 grande drepanide dell'isola di Maui.\nAspetto.\nL'aspetto di questi uccelli \u00e8 quello tipico dei fringillidi, con corpo robusto, testa allungata con becco forte e conico e forti zampe.\nIl piumaggio \u00e8 molto colorato e mostra dimorfismo sessuale: i maschi, infatti, presentano livrea nera su tutto il corpo, con le singole penne orlate di bianco su testa e petto e di arancio su ventre e fianchi, mentre sulle ali sono presenti variegature di ambo i colori. La nuca \u00e8 completamente arancione e munita di penne filiformi, mentre le penne della fronte (anch'esse filiformi e modificate a formare un inconfondibile ciuffo) sono bianche, cos\u00ec come bianchi solo il sottocoda e le remiganti. Le penne dietro agli occhi hanno colore rossiccio, mentre quelle che partono dalla zona oculare sono color crema. Nelle femmine, invece, il ciuffo frontale \u00e8 molto meno sviluppato e grigiastro, l'arancione corporeo \u00e8 molto meno esteso ed in generale i colori sono meno vividi. In ambedue i sessi, zampe e becco sono di colore nero, mentre gli occhi sono bruni, con uno spesso cerchio perioculare glabro che \u00e8 di colore arancione nel maschio e giallo-carnicino nella femmina.\nBiologia.\nSi tratta di uccelli dalle abitudini diurne ed essenzialmente solitarie, che durante il periodo riproduttivo possono essere per\u00f2 osservati in coppie o in piccoli gruppi familiari, formati da una coppia coi nidiacei ancora non completamente indipendenti. L'akohekohe si muove perlopi\u00f9 nella canopia, scendendo pi\u00f9 in basso solo se costretto dalla scarsit\u00e0 di cibo, ed \u00e8 piuttosto territoriale, scacciando energicamente gli intrusi (sia conspecifici, che di altre specie dalle abitudini alimentari simili, come apapane e iiwi) dai propri alberi di residenza.\nL'akohekohe emette una vasta gamma di canti: il pi\u00f9 noto consiste in una coppia di fischi facilmente imitabili che vengono ripetuti varie volte dai vari animali per tenersi in contatto fra loro.\nAlimentazione.\nL'akohekohe \u00e8 un nettarivoro, che basa la propria dieta sul nettare dei fiori di \"ohia lehua\", senza disdegnare per\u00f2 di integrare di tanto in tanto la propria dieta anche coi frutti e gli insetti reperiti fra queste piante: al termine del periodo di fioritura dell'ohia lehua, l'akohekohe si rivolge anche ad altre piante per ottenere il nettare, come ad esempio l'akala.\nRiproduzione.\nIl periodo riproduttivo di questi uccelli va da novembre a giugno, con in genere due covate che vengono portate avanti in questo lasso di tempo: rigidamente monogami, i maschi corteggiano le femmine col canto. La riproduzione \u00e8 semi-coloniale, con numerose coppie che si rinuiscono in aree adiacenti, pur difendendo ciascuna il proprio territorio. Il nido \u00e8 a forma di coppa e viene costruito da ambo i \"partners\" intrecciando rametti e fibre vegetali: al suo interno la femmina depone due uova, che provvede a covare da sola (col maschio che sta a guardia nei pressi, oltre a provvedere all'alimentazione) per circa tre settimane. I \"pulli\", ciechi e implumi alla schiusa, si involano attorno alle due settimane di vita, e rimangono coi genitori ancora per qualche tempo, prima di allontanarsene definitivamente.\nDistribuzione e habitat.\nL'akohekohe \u00e8 endemico dell'isola hawaiiana di Maui, della quale popola il versante settentrionale dell'Haleakal\u0101, nella porzione orientale dell'isola.\nL\"habitat\" di questi uccelli \u00e8 rappresentato dalla foresta pluviale montana, con dominanza di alberi di acacia koa e soprattutto di ohia lehua, fra i 1300 ed i 2200\u00a0m di quota.\nTassonomia.\nSebbene alcuni autori ascrivano questi uccelli al genere \"Drepanis\" o \"Himatione\", ai quali esso \u00e8 filogeneticamente molto vicino, viene generalmente ritenuta corretta l'ascrizione dell'akohekohe a un proprio genere monospecifico, \"Palmeria\".\nConservazione.\nFino agli inizi del XX secolo, l'akohekohe era piuttosto comune su tutta l'isola di Maui, oltre che sulla porzione orientale della vicina Molokai: nel 1907, la specie era scomparsa da quest'isola, ed era divenuta cos\u00ec rara da essere ritenuta estinta fino al 1945, quando ne venne scoperta una piccola popolazione sulle pendici del'Haleakal\u0101. \u00c8 stato stimato che su Maui rimangano 3800 akohekohe, suddivisi in due popolazioni separate dalla Gola di Koolau su una superficie di circa 45\u00a0km\u00b2: per questo motivo, questa specie viene classificata dall'IUCN come \"in pericolo critico\".\nI motivi della rarefazione di questi uccelli sono da ricercare in una serie di fattori: la colonizzazione dell'arcipelago ad opera dei polinesiani prima e degli europei poi port\u00f2 all'alterazione dell'ambiente nativo, con l'abbattimento di gran parte delle foreste per far spazio a colture e insediamenti, con effetti disastrosi su specie dall'ambiente gi\u00e0 di per s\u00e9 cos\u00ec circoscritto. I coloni, inoltre, portarono con s\u00e9 diverse specie introdotte, fra cui ratti, gatti e ungulati, che predavano questi uccelli o ne alteravano lo spazio vitale, e soprattutto le zanzare, vettrici di numerose malattie alle quali i drepanidini hawaiiani si sono dimostrati catastroficamente vulnerabili, con gli ultimi esemplari delle specie sopravvissute che ad oggi hanno trovato rifugio nelle poche aree di foresta nativa in quota, dove il freddo impedisce la presenza di zanzare.\nClassificato come \"in pericolo\" dall'United States Fish and Wildlife Service fin dal marzo 1967, l'akohekohe \u00e8 protetto in tutto il suo areale, e sono stati varati dei piani per il recupero delle foreste native e dei loro abitanti, mediante anche l'abbattimento selettivo delle specie introdotte."}
{"id": "3406837", "revid": "287204", "url": "https://it.wikipedia.org/wiki?curid=3406837", "title": "Aleksej Kravcenko", "text": ""}
{"id": "3406841", "revid": "287204", "url": "https://it.wikipedia.org/wiki?curid=3406841", "title": "Rosemarie Lindt", "text": "Biografia.\nFormata come ballerina, ha studiato presso la Folkwangschule di Essen sotto Kurt Jooss e presso lo Studio Waker di Parigi sotto Nora Kiss. Si \u00e8 esibita come prima ballerina nelle Opernhaus Wuppertal, Opernhaus D\u00fcsseldorf, Op\u00e9ra national de Paris, Th\u00e9\u00e2tre Sarah-Bernhardt, Teatro Regio di Torino, Teatro Flaiano, Teatro Argentina, Teatro Villa Celimontana, Teatro Tordinona e nella Aula Paolo VI.\nLa sua filmografia consta di una trentina di titoli e ha lavorato anche con Pupi Avati nel film \"Bordella\". Apparsa anche in molti fotoromanzi tra cui \"Killing\", \u00e8 stata romanticamente impegnata con Jacques Herlin, viveva con lui a Roma dal 1966. Parla correntemente quattro lingue: tedesco, francese, italiano ed inglese.\nOra sposata ad Alfred Piccolo e conosciuta come Rosemarie Lindt-Piccolo, vive a New York dove conduce il Lindt Ballet Theater (precedentemente noto come International Ballet Dance Center). In precedenza, ha anche insegnato danza classica presso l'Hunter College. Insieme ad Alfred Piccolo, che le scrisse e realizz\u00f2, coreograf\u00f2 anche opere originale: \"The Ghosts of Music Hall\", \"That Verona Affair\", \"The Cavalier of Venice Casanova\", \"The Last Days of Pompeii\", \"The Roman Carousel\"."}
{"id": "3406842", "revid": "7", "url": "https://it.wikipedia.org/wiki?curid=3406842", "title": "Rose Marie Lindt", "text": ""}
{"id": "3406845", "revid": "124123", "url": "https://it.wikipedia.org/wiki?curid=3406845", "title": "Scott Barchard Wilson", "text": "Nel 1887 venne inviato dal suo professore Alfred Newton a studiare e raccogliere gli uccelli delle Hawaii. Al suo ritorno, con Arthur Humble Evans, scrisse \"Aves Hawaiienses\" (1890-1899), illustrato da Frederick William Frohawk."}
{"id": "3406846", "revid": "287204", "url": "https://it.wikipedia.org/wiki?curid=3406846", "title": "Newburgh (Fife)", "text": "Newburgh \u00e8 un villaggio del Fife, Scozia, Regno Unito con una popolazione di 2040 abitanti al 2004, situato nel Firth of Tay, a circa 11 km da Ladybank.\nAttualmente la maggior parte della sua popolazione attiva svolge la propria attivit\u00e0 lavorativa presso i centri maggiori vicini."}
{"id": "3406848", "revid": "287204", "url": "https://it.wikipedia.org/wiki?curid=3406848", "title": "Palmeria", "text": "Palmeria pu\u00f2 riferirsi a:"}
{"id": "3406849", "revid": "339392", "url": "https://it.wikipedia.org/wiki?curid=3406849", "title": "Mania Challenge", "text": ""}
{"id": "3406857", "revid": "486946", "url": "https://it.wikipedia.org/wiki?curid=3406857", "title": "Stazione di Fontano", "text": ""}
{"id": "3406859", "revid": "486946", "url": "https://it.wikipedia.org/wiki?curid=3406859", "title": "Emanuelle e Fran\u00e7oise le sorelline", "text": ""}
{"id": "3406861", "revid": "339392", "url": "https://it.wikipedia.org/wiki?curid=3406861", "title": "Gran Principe Ferdinando", "text": ""}
{"id": "3406863", "revid": "36426", "url": "https://it.wikipedia.org/wiki?curid=3406863", "title": "Ritratto di Leone X tra i cardinali", "text": ""}
{"id": "3406864", "revid": "36426", "url": "https://it.wikipedia.org/wiki?curid=3406864", "title": "Arazzi per la Sistina", "text": ""}
{"id": "3406867", "revid": "235890", "url": "https://it.wikipedia.org/wiki?curid=3406867", "title": "Somma delle velocit\u00e0", "text": ""}
{"id": "3406868", "revid": "1460604", "url": "https://it.wikipedia.org/wiki?curid=3406868", "title": "Conservatorio Giuseppe Tartini", "text": "Il conservatorio statale di musica Giuseppe Tartini di Trieste \u00e8 un istituto italiano di alta formazione musicale. Fondato nel 1903, \u00e8 uno dei tredici Conservatori storici italiani. Dipende dal Ministero dell'istruzione, dell'universit\u00e0 e della ricerca. \u00c8 anche membro dell'Associazione Europea dei Conservatori. \nAttualmente conta 650 studenti, di cui quasi il 60% iscritti a corsi di istruzione superiore, 90 professori a tempo pieno e pi\u00f9 di 15 professori a contratto, e ospita regolarmente insegnanti italiani e stranieri per seminari e masterclass. Si unisce al Consorzio Almalaurea, per promuovere e monitorare l'inserimento dei laureati nei luoghi di lavoro\nIl Conservatorio Tartini aderisce al Processo di Bologna e all'ECTS (European Credit Transfer and Accumulation System) allo scopo di favorire il massimo riconoscimento delle attivit\u00e0 svolte dai propri studenti.\nIl Conservatorio Tartini promuove ogni anno un vasto piano di mobilit\u00e0 internazionale dei propri studenti e docenti: nel 2008 \u00e8 stato il Conservatorio italiano con il maggior numero di flussi di mobilit\u00e0 da e verso l\u2019estero. Oggi sono attivi oltre 50 accordi bilaterali con altrettante istituzioni europee dell\u2019alta formazione musicale.\nPresidenti.\nI presidenti del conservatorio succedutisi in carica dalla data della statizzazione sono:\nDirettori.\nI direttori succedutisi alla guida del conservatorio dalla data della fondazione sono:"}
{"id": "3406869", "revid": "120549877", "url": "https://it.wikipedia.org/wiki?curid=3406869", "title": "Galatrella", "text": "Il Galatrella \u00e8 un torrente della Calabria, che scorre nella provincia di Cosenza.\nPercorso.\nIl torrente nasce nel territorio di Acri a circa 700 m s.l.m. Successivamente scorre nei territori di Acri (dove riceve il suo pi\u00f9 importante affluente, il torrente \"Sant'Elia\"), San Demetrio Corone, Santa Sofia d'Epiro e Terranova da Sibari. Termina la sua corsa nel fiume Crati in localit\u00e0 \"Sant'Agata\"."}
{"id": "3406870", "revid": "88740", "url": "https://it.wikipedia.org/wiki?curid=3406870", "title": "Madonna della Quercia", "text": "La Madonna della quercia \u00e8 un dipinto ad olio su tela di Girolamo dai Libri, conservato nel Museo di Castelvecchio a Verona.\nDescrizione e stile.\nLa tela della \"Madonna della quercia\" rientra nel genere della \"Sacra conversazione\". Vi vengono rappresentati la Madonna e il Bambino Ges\u00f9, con a fianco i barbuti S. Andrea (alla sinistra mentre regge la Croce) ed un anziano S. Pietro (alla destra mentre regge le chiavi dategli dal Cristo), davanti ad un tronco di quercia che d\u00e0 il nome all'intera opera.\nSullo sfondo in lontananza si pu\u00f2 scorgere, in un salto temporale e rappresentativo, S.Giovanni Battista mentre battezza forse Ges\u00f9 (in piccolo nel fiume o lago). Dietro le figure in primo piano \u00e8 rappresentato il Lago del Frassino o il Fiume Mincio, poi le colline moreniche, con un villaggio che forse potrebbe essere Peschiera del Garda, per giungere sullo sfondo con il Lago di Garda e le montagne lombarde.\nL'attenzione che il pittore, Girolamo dai Libri, dedica ad i vari e numerosi dettagli presenti denota chiaramente il suo sentire artistico: egli era infatti, oltre che pittore, un grande e noto miniatore, arte imparata dal padre Francesco dai Libri, anch'esso come il fratello, conosciuto miniatore in tutta la regione veneta."}
{"id": "3406872", "revid": "1543377", "url": "https://it.wikipedia.org/wiki?curid=3406872", "title": "Shooting-brake", "text": "La Shooting-brake (scritto anche shooting brake, senza tratto d'unione) \u00e8 una tipologia di carrozzeria automobilistica che prevede una linea molto sportiva, a 2 o 4 porte (da coup\u00e9 o addirittura da berlinetta), unita a caratteristiche da familiare come l'ampia volumetria della coda e il portellone posteriore verticale.\nStoria.\nL'origine del termine rimanda alla pratica di attaccare un carrello ai cavalli pi\u00f9 focosi in modo da romperne (\u00ab\"break\"\u00bb) o frenarne lo spirito. In seguito \u00e8 stato adottato per la modifica di auto di lusso da parte di persone come cacciatori, golfisti e giocatori di polo, i quali chiedevano dalle proprie vetture una soglia posteriore di accesso migliore rispetto a quanto offerto dalle automobili tradizionali.\nNel Regno Unito, il termine \"shooting-brake\" era gi\u00e0 di uso comune nel linguaggio scritto e parlato prima degli anni 1950 per identificare ogni tipo di vettura utilizzato prettamente nelle tenute di campagna, ma successivamente il termine cadde in disuso eccetto tra i proprietari terrieri e fu sostituito da \"estate car\" (familiare) a cavallo tra gli anni 1950 e 1960. Il termine torn\u00f2 \"in auge\" negli anni 1970, quando questo tipo di carrozzeria venne riscoperto da case automobilistiche inglesi come Jensen Motors, Lotus, Morris Garages, Reliant e Rootes, e da altre del continente europeo come Lamborghini, Lancia e Volvo. Da allora il concetto di base di questo tipo di carrozzeria \u00e8 stato periodicamente riproposto o reinventato, sia con modelli di serie come BMW Z3 Coup\u00e9, Ferrari FF, Mercedes-Benz CLS Shooting Brake e Kia Ceed, sia attraverso \"concept car\" quali la Opel Calibra Bertone Slalom.\n\"Top Gear\" ha descritto le \"shooting-brake\" come \u00ab\"a cross between an estate and a coupe\"\u00bb, ovvero \u00abun incrocio tra una familiare e una coup\u00e9\u00bb."}
{"id": "3406875", "revid": "198277", "url": "https://it.wikipedia.org/wiki?curid=3406875", "title": "Shooting brake", "text": ""}
{"id": "3406877", "revid": "869733", "url": "https://it.wikipedia.org/wiki?curid=3406877", "title": "Jill Cooper", "text": "La sua attivit\u00e0 principale \u00e8 quella di personal trainer e di insegnante di fitness.\n\u00c8 anche produttrice musicale, ha disegnato una linea d'abbigliamento e cura diverse rubriche dedicate allo sport e al fitness.\nHa anche creato una collana di DVD per \"Donna Moderna\".\nBiografia.\nNata a Wichita, in Kansas (Stati Uniti d'America), Jill Cooper vive in Italia, a Roma, sin dalla giovinezza.\n\u00c8 stata allieva della Tisch School of the Arts presso la New York University e ha poi studiato al Circle in the Square. All'et\u00e0 di ventidue anni si \u00e8 laureata in International Business, a Roma presso l'American University of Rome.\nCarriera.\nTelevisione.\nJill inizia la sua carriera televisiva come valletta: in due anni lavora per nove trasmissioni diverse, sia per Rai che per Mediaset.\nDal 2001 \u00e8 insegnante di fitness per la prima e seconda edizione di \"Amici\" (la prima si chiamava ancora \"Saranno famosi\").\n\u00c8 stata la trainer durante una stagione di \"Unomattina Week-end\" e ha presentato le televendite dedicate allo sport e al fitness con \"Home Shopping Europe\", \"Mediashopping\" e HSE24. Ha anche condotto una sua trasmissione di fitness su For You.\nDal 2011 \u00e8 stata per alcune edizioni la personal trainer dei concorrenti del Grande Fratello, che allenava settimanalmente con esercizi di fitness.\nDal novembre 2014 approda ad Agon Channel dove veste i panni di trainer coach del reality show \"My Bodyguard\", che forma il vincitore alla professione di guardia del corpo specializzata, e fa l'opinionista.\nNel 2017 entra nel cast della sesta edizione di \"Pechino Express\", in coppia con Antonella Elia, formando cos\u00ec la coppia delle \"Caporali\".\nNel 2018 entra a far parte del cast di \"Detto Fatto\" su Rai 2 come tutor di fitness.\nEditoria.\nJill Cooper ha scritto cinque libri dedicati al benessere del corpo e all'esercizio fisico. Nel 2003 \u00e8 uscito \"Conquista il tuo corpo. Riprendi potere sul fisico per riprendere potere nella vita\", seguito da \"Centouno modi per essere sani, belli e con un corpo mozzafiato senza rinunciare ai piaceri della vita,\" pubblicato nel 2008. Del 2009 \u00e8 \"Il modo pi\u00f9 facile per combattere la cellulite\". L'editore \u00e8 sempre Newton Compton Editori. Nel 2006 The Program, edito RTI e nel 2012 Anti-Anta con RTI.\nPersonal trainer.\nJill Cooper si \u00e8 occupata di \"tenere in forma\" molti VIP, tra cui Paola Barale, Maria De Filippi, Alessia Marcuzzi, Pamela Prati, Melba Ruffo, Paola Perego e Wendy Windham.\nStilista.\nInsieme ad Alessandro Carbone, Jill Cooper ha creato il marchio d'abbigliamento sportivo Coalsport.Com Sport e SuperJump.\nVita privata.\nDal suo primo matrimonio Jill Cooper ha avuto una figlia di nome Veronica. Nel 2007 si \u00e8 risposata con Alessandro Carbone nella chiesa battista di Roma, in piazza San Lorenzo in Lucina."}
{"id": "3406881", "revid": "287204", "url": "https://it.wikipedia.org/wiki?curid=3406881", "title": "Piccola Sacra Famiglia", "text": "La Piccola Sacra Famiglia \u00e8 un dipinto a olio su tavola (38x32 cm) di Raffaello e aiuti, databile al 1518-1519 circa e conservato nel Museo del Louvre di Parigi. L'opera \u00e8 firmata e datata sull'orlo della veste della Vergine: \"RAPHAEL VRBINAS S[anti] PINGEBAT MDXVIII\".\nStoria.\nL'opera, detta \"piccola\" per distinguerla dalla \"grande\" \"Sacra Famiglia di Francesco I\" sempre al Louvre, \u00e8 di solito messa in relazione con la \"Cerere\" o \"Abbondanza\" a monocromo dello stesso museo, la quale, secondo una tradizione seicentesca inaugurata dal cronista Andr\u00e9 F\u00e9libi\u00e9n, era la coperta della prima.\nForse i due pannelli piccoli e facili da trasportare vennero richiesti a Raffaello da Leone X, come ringraziamento per i servigi del legato papale in Francia Adrien Gouffier de Boissy, verso il 1519. Lo stesso cardinale possedeva il \"San Giovannino nel deserto\", sempre di scuola raffaellesca e pure al Louvre. Anche la stesura della \"Sacra Famiglia\" \u00e8 di solito riferita a Giulio Romano, come anche il disegno preparatorio nella Royal Collection del Castello di Windsor.\nIn seguito appartenne al conte di Brienne (1622), che in seguito la cedette a Luigi XIV.\nDescrizione e stile.\nIn un idilliaco paesaggio Ges\u00f9 Bambino, appoggiandosi sulla gambe di Maria, si sporge in piedi sulla culla per andare ad abbracciare san Giovannino, sull'altro lato, retto a sua volta dalla madre sant'Elisabetta. Dettagli come il volto di Elisabetta o la culla a forma di baule rovesciato rimandano ad altre opere di quegli anni, come la \"Sacra Famiglia sotto la quercia\" o \"La Perla\", entrambe al Prado ed entrambe riferite a Giulio Romano.\nMolto intenso \u00e8 il brano del paesaggio, che si perde in lontananza, oltre la macchia scura di un colle fronzuto, che rimanda ad esempi nordici, della scuola danubiana.\nLa coperta dell\"'Abbondanza\" (38x31 cm) \u00e8 a monocromo e la firma \"Rapahel Vrbinas\" \u00e8 di solito considerata un'aggiunta posteriore. Alcuni la riferiscono al cardinal Bibbiena, il cui cognome era appunto \"Dovizi[a]\", cio\u00e8 abbondanza, e si tratta di un raro esempio di coperta per un dipinto cos\u00ec piccolo. La figura, inserita in una nicchia tra specchiature marmoree e su una base con sotto un mascherone, si rif\u00e0 a un'\"Afrodite\" oggi al Kunsthistorisches Museum un tempo nella Loggia dei Marmi del Palazzo Ducale di Mantova."}
{"id": "3406882", "revid": "36426", "url": "https://it.wikipedia.org/wiki?curid=3406882", "title": "Grande Sacra Famiglia", "text": ""}
{"id": "3406883", "revid": "256896", "url": "https://it.wikipedia.org/wiki?curid=3406883", "title": "A.I.C.C.", "text": ""}
{"id": "3406887", "revid": "643662", "url": "https://it.wikipedia.org/wiki?curid=3406887", "title": "Capital News", "text": "Capital News \u00e8 una serie televisiva statunitense in 13 episodi del 1990.\nDei 13 episodi solo 4 furono mandati in onda originariamente sulla rete televisiva americana ABC prima della cancellazione. La serie \u00e8 composta da un film per la TV (il pilota) e dodici episodi regolari. Interpretata da Lloyd Bridges, \"Capital News\" \u00e8 stata creata da David Milch e Christian Williams. Alcuni giornalisti del quotidiano \"Washington Post\" prestarono la loro consulenza agli sceneggiatori.\nTrama.\nLa serie \u00e8 incentrata sulla redazione del quotidiano di Washington \"Capital News\"."}
{"id": "3406888", "revid": "486946", "url": "https://it.wikipedia.org/wiki?curid=3406888", "title": "Seguros Bolivar Open Bucaramanga", "text": ""}
{"id": "3406890", "revid": "2033069", "url": "https://it.wikipedia.org/wiki?curid=3406890", "title": "La camera oscura", "text": "La camera oscura (\"Darkroom\") \u00e8 una serie televisiva horror statunitense in 16 episodi del 1981.\nTrama.\n\u00c8 una serie televisiva del genere horror di tipo antologico, ogni episodio racconta una storia diversa con un cast unico, similmente alle serie \"Mistero in galleria\" o \"Ai confini della realt\u00e0\". Tutti gli episodi sono brevemente presentati dall'attore James Coburn che introduce alla storia all'interno di una camera oscura interpretando s\u00e9 stesso. Tra gli attori: Billy Crystal, David Carradine e Helen Hunt."}
{"id": "3406891", "revid": "91533", "url": "https://it.wikipedia.org/wiki?curid=3406891", "title": "The Untold Story", "text": ""}
{"id": "3406900", "revid": "287204", "url": "https://it.wikipedia.org/wiki?curid=3406900", "title": "Nun ist das Heil und die Kraft", "text": "Nun ist das Heil und die Kraft (in tedesco, \"Ora la salvezza e la forza\") BWV 50 \u00e8 un corale di Johann Sebastian Bach. La sua struttura, comprendente un solo movimento, \u00e8 troppo breve per una funzione liturgica completa, e questo fa supporre che il corale fosse il primo o l'ultimo movimento di una cantata, oggi andata perduta.\nStoria.\nIl corale \"Nun ist das Heil und die Kraft\" ha affascinato gli studiosi di Bach a causa della sua provenienza incerta: non esiste, infatti, manoscritto autografo, e le prime copie esistenti non menzionano il nome di Bach. Nel 1982 il musicologo William Scheide ipotizz\u00f2 che la versione che attualmente conosciamo, per doppio coro, potesse essere l'arrangiamento di un corale a cinque voci di Bach, andato perduto. Questa spiegazione si basa su diversi passaggi inusuali presenti nel BWV 50, difficilmente compatibili con lo stile notoriamente preciso di Bach.\nAnche il musicologo Alfred D\u00fcrr ipotizza che il BWV 50 potesse essere originariamente nato come corale a cinque voci, con i contralti divisi in due. La versione attuale, secondo lo stesso D\u00fcrr, potrebbe essere il frutto di una successiva espansione per doppio coro. Un esame dello spartito, infatti, evidenzia atipici accordi raddoppiati, segno che alcune parti vennero aggiunte sopra uno schema di dimensioni minori precedentemente esistente.\nNel 2000 il musicologo Joshua Rifkin sostenne che la soluzione pi\u00f9 plausibile potesse essere che il corale non fosse completamente di Bach, ma che un ignoto contemporaneo (forse uno dei suoi figli, o un suo allievo) potesse aver preso parte alla composizione. La vicenda \u00e8 tuttora fonte di dibattito.\nStruttura.\nL'opera, in forma di fuga animata da un contrappunto piuttosto complesso, \u00e8 composta per un'orchestra inusualmente grande, indicando che venne probabilmente scritta per qualche occasione speciale. Lo spartito prevede due cori da quattro voci ciascuno, quattro solisti, tre trombe, timpani, tre oboi, due violini, viola e basso continuo. La durata totale \u00e8 di circa tre minuti. Il testo deriva dall'Apocalisse secondo San Giovanni 12:10, e, stando al testo, alcuni musicologi suppongono che il corale potesse essere stato composto per il 29 settembre, solennit\u00e0 di San Michele Arcangelo."}
{"id": "3406905", "revid": "39335053", "url": "https://it.wikipedia.org/wiki?curid=3406905", "title": "Batterica", "text": ""}
{"id": "3406909", "revid": "71433", "url": "https://it.wikipedia.org/wiki?curid=3406909", "title": "Darkroom", "text": ""}
{"id": "3406912", "revid": "46931", "url": "https://it.wikipedia.org/wiki?curid=3406912", "title": "The darkroom", "text": ""}
{"id": "3406914", "revid": "46931", "url": "https://it.wikipedia.org/wiki?curid=3406914", "title": "The dark room", "text": ""}
{"id": "3406918", "revid": "287204", "url": "https://it.wikipedia.org/wiki?curid=3406918", "title": "Gustavo Gutierrez", "text": ""}
{"id": "3406919", "revid": "373458", "url": "https://it.wikipedia.org/wiki?curid=3406919", "title": "Gustavo Guti\u00e9rrez Merino", "text": ""}
{"id": "3406925", "revid": "1573940", "url": "https://it.wikipedia.org/wiki?curid=3406925", "title": "Reen Yu", "text": "\u00c8 alta 160cm e pesa 43kg.\nBiografia.\nReen Yu ha iniziato ad apparire in diversi video musicali e spot pubblicitari durante gli anni della scuola superiore. Nel 2009 \u00e8 stata scelta per interpretare un ruolo di supporto nella serie televisiva taiwanese \"Black &amp; White\", grazie alla quale ha ricevuto buone recensioni da pubblico e critica.Attualmente, affianca il lavoro di attrice agli studi universitari, poich\u00e9 studia Filosofia alla Fu Jen Catholic University."}
{"id": "3406951", "revid": "767487", "url": "https://it.wikipedia.org/wiki?curid=3406951", "title": "Le Secret du corsaire rouge", "text": "Le Secret du corsaire rouge \u00e8 un cortometraggio muto del 1910 diretto da Louis Feuillade. \u00c8 il primo film per i due protagonisti, Yvette Andr\u00e9yor e Luitz-Morat.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont\nDistribuzione.\nDistribuito in sala dalla Soci\u00e9t\u00e9 des Etablissements L. Gaumont."}
{"id": "3406952", "revid": "119601098", "url": "https://it.wikipedia.org/wiki?curid=3406952", "title": "Accademia di Vienna", "text": ""}
{"id": "3406956", "revid": "1543377", "url": "https://it.wikipedia.org/wiki?curid=3406956", "title": "Catalizzatore di Wilkinson", "text": "Catalizzatore di Wilkinson \u00e8 la denominazione comune del composto chimico clorotris(trifenilfosfina)rodio(I), composto di coordinazione con formula RhCl(PPh3)3 (Ph = fenile). Deve il suo nome al chimico organometallico Sir Geoffrey Wilkinson, premio Nobel nel 1973, che rese popolare il suo utilizzo. \u00c8 stato il primo catalizzatore in grado di idrogenare alcheni e alchini in soluzione omogenea a temperatura e pressione ambiente.\nStruttura e propriet\u00e0.\nRhCl(PPh3)3 \u00e8 un complesso a 16 elettroni con struttura planare quadrata. In condizioni normali \u00e8 un solido cristallino rosso-violetto. Si prepara facendo reagire tricloruro di rodio idrato con trifenilfosfina in eccesso, in etanolo a riflusso. La trifenilfosfina funge anche da riducente e forma il corrispondente ossido di trifenilfosfina:\nApplicazioni catalitiche.\nIl catalizzatore di Wilkinson catalizza l'idrogenazione di alcheni. Il meccanismo \u00e8 illustrato nello schema seguente, e prevede i seguenti processi: \nIl catalizzatore di Wilkinson riesce a funzionare in modo ideale in questo ciclo perch\u00e9 pu\u00f2 cambiare agevolmente il suo numero di coordinazione, e possiede due stati di ossidazione che differiscono di due unit\u00e0 (+1 e +3), entrambi facilmente accessibili.\nTra le altre applicazioni del catalizzatore di Wilkinson ci sono l'idroborazione catalitica di alcheni e la riduzione selettiva di composti carbonilici \u03b1, \u03b2-insaturi assieme al trietilsilano. Quando i leganti trifenilfosfina sono sostituiti da fosfine chirali (ad esempio, chiraphos, DIPAMP, DIOP) il catalizzatore diventa chirale, e converte alcheni prochirali in alcheni enantiomericamente arricchiti nel processo chiamato idrogenazione asimmetrica.\nAltre reazioni di RhCl(PPh3)3.\nRhCl(PPh3)3 reagisce con CO per formare il complesso \"trans\"-Rh(CO)Cl(PPh3)2, strutturalmente analogo al complesso di Vaska, ma molto meno reattivo. Lo stesso complesso si forma per decarbonilazione di aldeidi:\nLasciato sotto agitazione in soluzione di benzene, RhCl(PPh3)3 si converte nel dimero poco solubile di colore rosso Rh2Cl2(PPh3)4. Questa conversione \u00e8 un'ulteriore dimostrazione della labilit\u00e0 del leganti trifenilfosfina.\nSicurezza.\nRhCl(PPh3)3 va maneggiato con le normali precauzioni dovute con i composti chimici, ma non \u00e8 considerato pericoloso. Non \u00e8 classificato come cancerogeno."}
{"id": "3406957", "revid": "1870773", "url": "https://it.wikipedia.org/wiki?curid=3406957", "title": "Ueno", "text": ""}
{"id": "3406963", "revid": "653210", "url": "https://it.wikipedia.org/wiki?curid=3406963", "title": "Lead Sled", "text": "Con Lead Sled (\"slitta di piombo\") si intendeva inizialmente una automobile che era stata ampiamente riparata e/o modificata. Il termine venne creato perch\u00e9 veniva usato il piombo come stucco per effettuare le riparazioni della carrozzeria. In questo periodo il termine era usato in senso dispregiativo.\nIn seguito, con l'introduzione degli stucchi realizzati con sostanze artificiali, quali il \"Bondo\", il termine indicava le grandi automobili full-size prodotte negli Stati Uniti durante gli anni cinquanta. Una vettura \"Lead Sled\" viene realizzata oggi pi\u00f9 per lo stile che per la velocit\u00e0 quindi vengono eliminate tutte le modanature mentre l'altezza delle sospensioni viene ridotta. Modelli comuni di vetture \"Lead Sled\" sono le Ford e le Mercury del 1949 e le Cadillac del 1959.\nAltri usi.\nQuesto termine \u00e8 stato utilizzato anche per indicare alcuni modelli di aerei militari quali i caccia F-84 Thunderjet, l'F-105 Thunderchief, l'SR-71 Blackbird e l'F3H Demon."}
{"id": "3406964", "revid": "767487", "url": "https://it.wikipedia.org/wiki?curid=3406964", "title": "Giocondo apache", "text": "Giocondo apache (\"Lagourdette, gentleman cambrioleur\") \u00e8 un cortometraggio muto del 1916 diretto da Louis Feuillade. \u00c8 uno dei due film girati da Paul Montel (l'altro \u00e8 \"Giocondo suicida per amore\", diretto sempre da Feuillade).\nProduzione.\nIl film - un cortometraggio di circa venticinque minuti - fu prodotto dalla Soci\u00e9t\u00e9 des Etablissements L. Gaumont\nDistribuzione.\nDistribuito dalla Soci\u00e9t\u00e9 des Etablissements L. Gaumont, il cortometraggio usc\u00ec nelle sale cinematografiche francesi nel dicembre 1916."}
{"id": "3406966", "revid": "287204", "url": "https://it.wikipedia.org/wiki?curid=3406966", "title": "Pacific Tri-Nations 1997", "text": "Il \"Triangolare del Sud Pacifico\" o \"Pacific Tri-Nations\" era un torneo di rugby a 15 che disput\u00f2 tra il 1982 e 1997, oltre che nel 1998 e 2004 (nel quadro delle qualificazioni mondiali), tra le nazionali di Rugby a 15 di , , .\nL'edizione del 1997 di svolse nei mesi giugno-luglio con tre incontri. \nIl successo arrise a Samoa"}
{"id": "3406968", "revid": "767487", "url": "https://it.wikipedia.org/wiki?curid=3406968", "title": "Course de taureaux \u00e0 N\u00eemes", "text": "Course de taureaux \u00e0 N\u00eemes \u00e8 un cortometraggio muto del 1906 diretto da Alice Guy e Louis Feuillade.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont e venne girato nella citt\u00e0 di N\u00eemes.\nDistribuzione.\nDistribuito in sala dalla Soci\u00e9t\u00e9 des Etablissements L. Gaumont."}
{"id": "3406971", "revid": "767487", "url": "https://it.wikipedia.org/wiki?curid=3406971", "title": "Nicol\u00e1s Mezquida", "text": "Carriera.\nClub.\nMezquida cominci\u00f2 la carriera con la maglia del Pe\u00f1arol, venendo promosso in prima squadra nel 2008. Il 22 gennaio 2009 raggiunse un accordo per firmare un pre-contratto con lo Schalke 04, ma rimase poi al Pe\u00f1arol. L'attaccante si un\u00ec comunque allo Schalke 04 per sostenere un provino.\nA marzo 2011, fu ufficializzato il suo trasferimento in prestito al Brann. Debutt\u00f2 nella Tippeligaen il 20 marzo, sostituendo il connazionale Diego Guastavino nella vittoria per due a uno sul Rosenborg. Terminato il periodo al Brann, torn\u00f2 al Pe\u00f1arol. Il club uruguaiano, per\u00f2, lo cedette con la stessa formula al Lillestr\u00f8m in data 11 agosto 2011.\nIl 10 dicembre 2018 passa ai "}
{"id": "3406979", "revid": "113716187", "url": "https://it.wikipedia.org/wiki?curid=3406979", "title": "Profondo rosso (Assalti Frontali)", "text": "Profondo Rosso \u00e8 un album del gruppo hip hop italiano Assalti Frontali uscito nel marzo 2011, autoprodotto dal gruppo e distribuito da Venus distribuzione.\nIl disco.\nL'album doveva inizialmente uscire con Il manifesto cd, ma a causa della crisi dell'omonimo giornale, \u00e8 stata ritardata l'uscita del disco fino a farlo autoprodurre dal gruppo romano stesso.\nLa produzione di tutte le tracce \u00e8 stata seguita da Bonnot."}
{"id": "3406980", "revid": "1543377", "url": "https://it.wikipedia.org/wiki?curid=3406980", "title": "Adam Enright", "text": "Biografia.\nPartecip\u00f2 all'et\u00e0 di 26 anni ai XXI Giochi olimpici invernali edizione disputata a Vancouver nella Columbia Britannica, (Canada) nel febbraio del 2010, riuscendo ad ottenere la medaglia d'oro nella squadra canadese con i connazionali Kevin Martin, John Morris, Marc Kennedy e Ben Hebert.\nNell'edizione la nazionale norvegese ottenne la medaglia d'argento, la svizzera quella di bronzo. Vinse una medaglia d'oro ai campionati mondiali di curling nel 2008."}
{"id": "3406982", "revid": "1543377", "url": "https://it.wikipedia.org/wiki?curid=3406982", "title": "Ben Hebert", "text": "Biografia.\nPartecip\u00f2 all'et\u00e0 di 26 anni ai XXI Giochi olimpici invernali edizione disputata a Vancouver nella Columbia Britannica, (Canada) nel febbraio del 2010, riuscendo ad ottenere la medaglia d'oro nella squadra canadese con i connazionali Kevin Martin, John Morris, Adam Enright e Marc Kennedy.\nNell'edizione la nazionale norvegese ottenne la medaglia d'argento, la svizzera quella di bronzo. Vinse una medaglia d'oro ai campionati mondiali di curling nel 2008 e una d'argento nel 2009."}
{"id": "3406988", "revid": "322321", "url": "https://it.wikipedia.org/wiki?curid=3406988", "title": "Diocesi di Saint-Papoul", "text": "La diocesi di Saint-Papoul (in latino: \"Dioecesis Sancti Papuli\") \u00e8 una sede soppressa e sede titolare della Chiesa cattolica.\nTerritorio.\nLa diocesi comprendeva parte della Linguadoca. Confinava a nord con l'arcidiocesi di Tolosa e la diocesi di Lavaur, a est con la diocesi di Carcassonne, a sud e ad ovest con la diocesi di Mirepoix.\nSede vescovile era la citt\u00e0 di Saint-Papoul nell'attuale dipartimento dell'Aude, dove fungeva da cattedrale la chiesa dell'abbazia di San Papulo, dedicata ai Santi Pietro e Paolo.\nNel 1774 la diocesi comprendeva 44 parrocchie.\nStoria.\nLa citt\u00e0 di Saint-Papoul deve il suo nome ad un'antica abbazia dell'ordine di San Benedetto, fondata sotto l'invocazione di san Papulo, martire e discepolo di san Saturnino, primo vescovo di Tolosa. L'abbazia di San Papulo \u00e8 menzionata nell'elenco dei monasteri istituiti nell'817 nella dieta di Aix-la-Chapelle.\nLa diocesi fu eretta l'11 luglio 1317 con la bolla \"Salvator noster\" di papa Giovanni XXII. La chiesa abbaziale di San Papulo divenne la nuova cattedrale della diocesi, dedicata ai Santi Pietro e Paolo.\nPrimo vescovo fu Bernard de la Tour, ultimo abate di San Papulo. Con la bolla \"Cum illius\" del 22 febbraio 1318, il papa defin\u00ec i confini della nuova diocesi, composta da 46 parrocchie sottratte all'arcidiocesi di Tolosa, di cui divenne suffraganea.\nIl capitolo della cattedrale, composto da un prevosto e 12 canonici, rimase regolare fino al 1670, quando venne secolarizzato.\nNel corso del XVII e XVIII secolo la cattedrale e il palazzo episcopale (l'antica abbazia) subirono importanti restauri e l'aggiunta di una nuova ala del palazzo ad opera del vescovo Guillaume-Joseph d'Abzac.\nLa diocesi fu soppressa in seguito al concordato con la bolla \"Qui Christi Domini\" di papa Pio VII del 29 novembre 1801 e il suo territorio incorporato in quello della diocesi di Carcassonne ed in parte in quello dell'arcidiocesi di Tolosa.\nDal 2009 la diocesi \u00e8 annoverata tra le sedi vescovili titolari della Chiesa cattolica; dal 26 giugno 2021 il vescovo titolare \u00e8 Gilles Reithinger, M.E.P., vescovo ausiliare di Strasburgo."}
{"id": "3406993", "revid": "1543377", "url": "https://it.wikipedia.org/wiki?curid=3406993", "title": "Ralph St\u00f6ckli", "text": "Biografia.\nPartecip\u00f2 all'et\u00e0 di 33 anni ai XXI Giochi olimpici invernali edizione disputata a Vancouver nella Columbia Britannica, (Canada) nel febbraio del 2010, riuscendo ad ottenere la medaglia di bronzo nella squadra svizzera con i connazionali Jan Hauser, Markus Eggler, Simon Str\u00fcbin e Toni M\u00fcller.\nNell'edizione la nazionale norvegese ottenne la medaglia d'argento, la canadese quella d'oro. Vinse una medaglia d'argento ai campionati mondiali di curling nel 2003."}
{"id": "3406995", "revid": "767487", "url": "https://it.wikipedia.org/wiki?curid=3406995", "title": "Kim Ojo", "text": "Carriera.\nClub.\nOjo inizi\u00f2 la carriera con la maglia del Plateau United, venendo scoperto dall'agente FIFA Marcelo Houseman. Nel 2008, Atta Aneke lo port\u00f2 a sostenere un provino per il Lyn Oslo. A febbraio dello stesso anno, firm\u00f2 un contratto con il Nybergsund-Trysil. Debutt\u00f2 in 1. divisjon il 5 aprile, sostituendo Joseph Lapira nella sconfitta per 5-2 contro lo Start. Il 28 maggio segn\u00f2 il primo gol, nel successo per 2-3 in casa del Sandnes Ulf. Nella sua prima stagione, segn\u00f2 14 reti.\nSostenne poi un provino con il Monaco 1860 e uno con il Midtjylland. L'8 dicembre 2010 fu reso noto il suo passaggio al Brann. Il 20 marzo 2011 debutt\u00f2 nell'Eliteserien, andando anche a segno nel successo per 2-1 sul Rosenborg.\nIl 14 gennaio 2013, fu ceduto ufficialmente ai belgi del Genk. Il 5 settembre 2014 pass\u00f2 in prestito agli ungheresi dell'\u00dajpest."}
{"id": "3406996", "revid": "1543377", "url": "https://it.wikipedia.org/wiki?curid=3406996", "title": "Jan Hauser", "text": "Biografia.\nPartecip\u00f2 all'et\u00e0 di 25 anni ai XXI Giochi olimpici invernali edizione disputata a Vancouver nella Columbia Britannica, (Canada) nel febbraio del 2010, riuscendo ad ottenere la medaglia di bronzo nella squadra svizzera con i connazionali Ralph St\u00f6ckli, Markus Eggler, Simon Str\u00fcbin e Toni M\u00fcller.\nNell'edizione la nazionale norvegese ottenne la medaglia d'argento, la canadese quella d'oro."}
{"id": "3406997", "revid": "15756", "url": "https://it.wikipedia.org/wiki?curid=3406997", "title": "SNCASO SO-1100 Ariel", "text": " \nLo SNCASO SO-1100 Ariel fu un elicottero leggero biposto realizzato dall'azienda francese Soci\u00e9t\u00e9 nationale des constructions a\u00e9ronautiques du sud-ouest (SNACSO) negli anni quaranta e rimasto allo stadio di prototipo.\nCaratterizzato dall'adozione di un rotore tripala messo in movimento sfruttando la tecnologia \"tip jet\", che invece di trasmettere la potenza del motore al rotore principale tramite alberi di trasmissione e gruppi di riduzione, utilizza la reazione all'aria compressa emessa da ugelli posti alla fine di ogni pala. Il progetto venne inizialmente definito autogiro a decollo verticale, pur possedendo le caratteristiche di controllo e le prestazioni di un elicottero propriamente detto.\nStoria.\nAl termine della seconda guerra mondiale la SNCASO, nota anche come \"Sud-ouest\", decise di creare una sezione dedicata alla sperimentazione e sviluppo delle aerodine ad ala rotante, alla quale venne assegnata la direzione di Paul Morain. L'azienda francese poteva contare sull'esperienza di alcuni ingegneri provenienti dalla tedesca Focke-Achgelis, che lavorava ai primi elicotteri sin dagli anni trenta, e sul possesso di alcune parti meccaniche relative ai loro progetti.\nSviluppo.\nMorain diresse la progettazione di un'aerodina composita sperimentale di costruzione interamente metallica, a quel tempo definita autogiro a decollo verticale, dotata di una cabina di pilotaggio chiusa a due posti affiancati e che utilizzava una nuova tecnologia conosciuta come tip jet. Il SO-1100 Ariel, questa la designazione ufficiale del modello, era equipaggiato con un motore Mathis G7, un radiale a 9 cilindri, che provvedeva all'alimentazione di un compressore Turbomeca il quale aveva il compito di produrre aria compressa a bassa pressione in grado di mettere in movimento il rotore da 9,75 m di diametro. Questa tecnologia permetteva, pur dovendo realizzare un rotore dotato di canalizzazioni interne, una minore complessit\u00e0 generale in quanto non era necessario dotare il modello di un rotore di coda al contrario di quanto accade negli elicotteri con un rotore principale convenzionale, che a causa della legge di conservazione del momento angolare, crea una coppia che porterebbe a un rotazione nel senso contrario della fusoliera per reazione. Il modello terminava posteriormente in una tozza trave di coda, che incorporava un impennaggio cruciforme dotato di una coppia di elementi verticali equilibratori, ed era dotato di un carrello d'atterraggio triciclo anteriore.\nIl modello venne presentato al pubblico in mostra statica al Salone internazionale dell'aeronautica di Parigi-Le Bourget del novembre 1946 suscitando curiosit\u00e0 negli addetti ai lavori.\nIn questa configurazione, dopo una numerosa serie di prove di volo vincolate, l'Ariel, ai comandi del pilota collaudatore Claude Dellys, si stacc\u00f2 da terra, nel suo primo \"volo libero\" il 7 marzo 1949. Durante la prova di volo tuttavia Dellys rifer\u00ec che il controllo dell'imbardata risultava difficoltoso, che la carburazione del motore era difficile da regolare e che questo comportava un eccessivo consumo di combustibile a discapito dell'autonomia del modello.\nPer cercare di eliminare questi inconvenienti vennero avviate una serie di importanti modifiche alla struttura dell'SO-1100 Ariel. La trave di coda venne allungata e l'impennaggio riprogettato, mentre per l'impianto motore si dovette ricorrere ad un'unit\u00e0 in grado di fornire una maggiore potenza con un'erogazione pi\u00f9 facilmente gestibile. Questa serie di migliorie e modifiche portarono, tra il 1948 e l'estate del 1949, alla risoluzione dei problemi di giovent\u00f9 garantendo al modello una buona manovrabilit\u00e0 ed eccellenti caratteristiche di stabilit\u00e0, oltre all'assenza quasi assoluta di vibrazioni. L'esperienza acquisita port\u00f2 allo sviluppo di un secondo modello evoluto, il SO-1110 Ariel II."}
{"id": "3407000", "revid": "287204", "url": "https://it.wikipedia.org/wiki?curid=3407000", "title": "Mohave", "text": "I Mohave o Mojave sono un popolo di nativi americani collocati sulle sponde del fiume Colorado, nel deserto del Mojave. Il \"Mojave Fort\", la riserva dove abitano i Mohave, comprende parti della California, dell'Arizona e del Nevada dove condivide il terreno con i popoli Chemehuevi, Hopi e Navajo.\nStoria.\nGran parte della storia pre-coloniale di questo popolo \u00e8 stata tramandata con il linguaggio Mojave.\nI Mohave erano in origine principalmente agricoltori che sapevano sfruttare i terreni fertilizzati dallo straripamento del fiume Colorado.\nA met\u00e0 aprile 1859, le truppe statunitensi del tenente colonnello William Hoffman, si stabilirono sulle rive del fiume Colorado, nel territorio Mohave, per impedire attacchi indigeni ai migranti che si dirigevano verso Ovest. Il 23 aprile 1859, i capi clan Mohave cessarono le ostilit\u00e0 verso i bianchi e si sottomisero agli Stati Uniti.\nCostumi e usanze.\nEtimologia del nome.\nIl nome \u00e8 stato tradotto con una cinquantina di varianti, come ad esempio \"Hamock avi\", \"Amacava\", \"A-ves mac-ha\", \"A-moc-ha-ve\", \"Jamajabs\" e \"Hamakhav\". Non c'\u00e8 un'origine precisa del nome, ma molti sostengono che derivi da vette vicine al fiume Colorado.\nReligione.\nI Mohave credono in \"Mutavilya\", il creatore che diede i nomi e i comandamenti al popolo Mohave, e in \"Mastamho\", suo figlio, che diede loro il fiume Colorado e insegn\u00f2 loro come coltivare. Inoltre, la religione Mohave crede nei sacramenti di \"Datura\".\nLinguaggio.\nIl linguaggio dei Mojave appartiene alla famiglia linguistica di Yuman Cochim\u00ed. Si compone di una decina di lingue e dialetti diversi."}
{"id": "3407004", "revid": "367445", "url": "https://it.wikipedia.org/wiki?curid=3407004", "title": "Pignaro", "text": " \nPignaro (\"Pignaru\" in siciliano) \u00e8 l'unica frazione del comune di Mezzojuso nella Provincia di Palermo nella Regione Siciliana.\nPignaro \u00e8 situato in una localit\u00e0 collinare a 530 m s.l.m., distante circa poco meno di un chilometro dal comune di Mezzojuso."}
{"id": "3407006", "revid": "1543377", "url": "https://it.wikipedia.org/wiki?curid=3407006", "title": "Simon Str\u00fcbin", "text": "Biografia.\nPartecip\u00f2 all'et\u00e0 di 30 anni ai XXI Giochi olimpici invernali edizione disputata a Vancouver nella Columbia Britannica, (Canada) nel febbraio del 2010, riuscendo ad ottenere la medaglia di bronzo nella squadra svizzera con i connazionali Jan Hauser, Markus Eggler, Ralph St\u00f6ckli e Toni M\u00fcller.\nNell'edizione la nazionale norvegese ottenne la medaglia d'argento, la canadese quella d'oro. Vinse una medaglia d'argento ai campionati mondiali di curling nel 2003."}
{"id": "3407008", "revid": "164044", "url": "https://it.wikipedia.org/wiki?curid=3407008", "title": "Fredrik Haugen", "text": "Carriera.\nClub.\nL\u00f8v-Ham.\nHaugen ha iniziato la sua carriera con la maglia del L\u00f8v-Ham. Ha debuttato in 1. divisjon il 26 aprile 2009, sostituendo Kim-Rune Hellesund nel successo per 3-1 sul Sogndal. Il 16 maggio ha segnato la prima rete con questa maglia, nel successo per 4-1 sul Sarpsborg 08.\nBrann.\nIl 10 agosto 2010 ha firmato un contratto con il Brann, ma \u00e8 rimasto al L\u00f8v-Ham fino al termine della stagione. Il 20 marzo 2011, cos\u00ec, ha debuttato nell'Eliteserien: ha sostituito Bj\u00f8rnar Holmvik nella vittoria per 2-1 sul Rosenborg. Il 31 luglio ha segnato la prima rete, nel successo per 2-3 sul campo dell'Odd Grenland.\nIl 21 ottobre 2015, ha ricevuto la candidatura come miglior giocatore della 1. divisjon per l'edizione annuale del premio Kniksen, poi vinto il 1\u00ba novembre. Sempre il 21 ottobre, in virt\u00f9 della vittoria del Sogndal sul Kristiansund nel recupero della 27\u00aa giornata di campionato, il Brann ha matematicamente conquistato la promozione in Eliteserien con due giornate d'anticipo sulla fine della stagione.\nIl 23 novembre 2015 ha rinnovato il contratto che lo legava al club fino al 31 luglio 2018. L'8 febbraio 2018 ha ulteriormente prolungato il contratto col Brann, fino all'estate 2021.\nAEK Larnaca.\nIl 21 dicembre 2020, i ciprioti dell'AEK Larnaca hanno reso noto un principio d'accordo con il Brann e con Haugen, soggetto al buon esito delle visite mediche di rito. Il 28 dicembre, il norvegese \u00e8 stato presentato ufficialmente come un nuovo giocare dell'AEK Larnaca, a cui si \u00e8 legato fino al 30 giugno 2022.\nStab\u00e6k.\nIl 31 agosto 2021 ha fatto ritorno in Norvegia, firmando per lo Stab\u00e6k.\nStatistiche.\nPresenze e reti nei club.\n\"Statistiche aggiornate al 31 agosto 2021.\""}
{"id": "3407009", "revid": "1543377", "url": "https://it.wikipedia.org/wiki?curid=3407009", "title": "Toni M\u00fcller", "text": "Biografia.\nPartecip\u00f2 ai XXI Giochi olimpici invernali edizione disputata a Vancouver nella Columbia Britannica, (Canada) nel febbraio del 2010, riuscendo ad ottenere la medaglia di bronzo nella squadra svizzera con i connazionali Jan Hauser, Markus Eggler, Simon Str\u00fcbin e Ralph St\u00f6ckli.\nNell'edizione la nazionale norvegese ottenne la medaglia d'argento, la canadese quella d'oro."}
{"id": "3407012", "revid": "196390", "url": "https://it.wikipedia.org/wiki?curid=3407012", "title": "Anna Sv\u00e4rd", "text": ""}
{"id": "3407013", "revid": "1543377", "url": "https://it.wikipedia.org/wiki?curid=3407013", "title": "Kajsa Bergstr\u00f6m", "text": "Biografia.\nPartecip\u00f2 ai XXI Giochi olimpici invernali edizione disputata a Vancouver nella Columbia Britannica, (Canada) nel febbraio del 2010, riuscendo ad ottenere la medaglia d'oro nella squadra svedese con le connazionali Anette Norberg, Eva Lund, Cathrine Lindahl e Anna Sv\u00e4rd.\nNell'edizione la nazionale canadese ottenne la medaglia d'argento, la cinese quella di bronzo. Vinse una medaglia d'argento ai campionati mondiali di curling nel 2009."}
{"id": "3407021", "revid": "1543377", "url": "https://it.wikipedia.org/wiki?curid=3407021", "title": "Nazionale di pallanuoto maschile della Cina", "text": "La nazionale di pallanuoto maschile della Cina \u00e8 la rappresentativa nazionale cinese nelle competizioni internazionali maschili di pallanuoto. \u00c8 gestita dalla \"Chinese Swimming Association\".\nLa Cina \u00e8 la nazionale che ha vinto il maggior numero di ori ai Giochi asiatici (cinque) ed \u00e8 sempre salita sul podio da quando ha cominciato a gareggiare in tale rassegna, nel 1974. Al di fuori del continente asiatico non ha mai avvicinato posizioni di alta classifica.\nRisultati.\nOlimpiadi\nMondiali\nGiochi asiatici\nCoppa del Mondo\nWorld League"}
{"id": "3407022", "revid": "1856513", "url": "https://it.wikipedia.org/wiki?curid=3407022", "title": "Jeju Air", "text": "La Jeju Air (in coreano: \uc81c\uc8fc\ud56d\uacf5) \u00e8 una compagnia aerea sudcoreana a basso costo costituita nel gennaio del 2005 e con sede nella citt\u00e0 di Jeju, Corea del Sud. \u00c8 di propriet\u00e0 della Jeju Air Co., Ltd. che \u00e8 partecipata da Aigyeong Group e dalla Provincia di Jeju-do.\nDotata di uffici nelle citt\u00e0 di Jeju, Seul, Pusan e Cheongju, la Jeju Air opera voli a basso costo nazionali e internazionali limitatamente all'area dell'Asia Pacifica.\nStoria.\nLa Jeju Air nasce dall'idea di \"Aigyeong Group\" di creare una compagnia aerea che competa con il duopolio originato dall'attivit\u00e0 delle due principali compagnie sudcoreane, la Asiana Airlines e la Korean Air, e che si inserisca in un mercato turistico interno stagnante a causa delle tariffe elevate dei due vettori concorrenti.\nNel gennaio 2005 viene quindi costituita la \"Jeju Air Co. Ltd.\" nella quale entrano in societ\u00e0 la \"Aigyeong Group\" nella misura del 75% e\nla Provincia ad amministrazione speciale di Jeju-do con una quota del 25%.\nNell'agosto 2005 la Jeju Air ottiene la licenza ad operare come compagnia aerea e il 5 giugno 2006 opera il primo volo della sua storia con un de Havilland Canada Dash Q400 sulla rotta Jeju-Seul.\nNel 2008 la compagnia ottiene la licenza per volare su tratte internazionali e opera il primo volo sulla rotta Jeju-Hiroshima a cui seguono, nello stesso anno, voli per Kitaky\u016bsh\u016b e Osaka.\nNel 2010 la compagnia raggiunge i cinque milioni di passeggeri trasportati per un totale di 50\u00a0000 voli, inaugura il servizio per Hong Kong e rafforza la flotta con il sesto Boeing B-737-800 acquisito da SpiceJet.\nFlotta.\nA marzo 2011 la flotta di Jeju Air \u00e8 composta da 7 Boeing 737 in varie configurazioni e tutti attivi. L'ultimo esemplare di DHC-8 402 com marche HL5256 \u00e8 stato demolito nel maggio 2010.\nLa compagnia ha ordinato 5 nuovi Boeing 737-800 per raggiungere il numero di 13 di questi velivoli entro l'anno 2013.\nA dicembre 2017 il numero di 737-800 in flotta ha raggiunto i 31 esemplari."}
{"id": "3407025", "revid": "36426", "url": "https://it.wikipedia.org/wiki?curid=3407025", "title": "Ritratto di Giovanna d'Aragona", "text": ""}
{"id": "3407026", "revid": "599013", "url": "https://it.wikipedia.org/wiki?curid=3407026", "title": "Lega Italiana Touch Rugby", "text": "La Lega Italiana Touch Rugby, conosciuta con l'acronimo LITR, \u00e8 l'associazione sportiva nazionale che gestisce l'attivit\u00e0 del Touch Rugby IRB in Italia. Fondata nel 2008, dall'anno successivo ha organizzato la prima Coppa Italia e dalla stagione 2009/2010 organizza il campionato italiano di rugby al tocco, chiamato dalla stagione 2011/2012 Winter League. Dal 2013 la stagione inizia a gennaio e finisce a maggio.\nDal 2010 collabora attivamente con l'International Rugby Board con i propri tecnici ed ha contribuito alla stesura del primo regolamento ufficiale di Touch Rugby IRB datato novembre 2010.\nAttualmente l'associazione si occupa di gestire e/o patrocinare la Coppa Italia, il Campionato Nazionale e i vari Tornei estivi sia sociali che promozionali con collaborazioni attive con numerose ONLUS ed associazioni di volontariato di livello internazionale.\nStoria.\nSi hanno notizie della presenza del Rugby al tocco negli allenamenti di diverse squadre sia al nord che al sud Italia fin dal 1994, anno della prima edizione del torneo di Rugby al tocco di Oderzo, organizzato dalla locale squadra di rugby.\nDurante gli anni successivi questa nuova sezione del Rugby Union \u00e8 stata sviluppata in diversi settori tecnici dalla propaganda alle squadre senior con moltissime sfumature, dato che la disciplina stessa si prestava all'utilizzo per lo sviluppo di singole situazioni di gioco.\nMolti tornei sono nati dal 1994 ad oggi con regolamenti sempre differenti e situazioni e storie molto diverse fra loro; molto spesso la nascita di un evento annuale ripetuto deriva dalla comparsa in una squadra di un giocatore proveniente da altri paesi sia italiani che dall'estero.\nLa nascita dell'Associazione.\nNel 2005, grazie all'opera di un sito amatoriale, le squadre che annualmente partecipavano a tornei di rugby al tocco sul territorio italiano si scambiarono contatti e informazioni portando la disciplina ad una dimensione nazionale. Due anni dopo, nel 2007, viene giocato il primo torneo internazionale di touch rugby con la partecipazione di una squadra francese, una svizzera ed una piccola selezione italiana formata da squadre venete. L'evento \u00e8 organizzato dallo stesso sito amatoriale che ha messo in comunicazione le squadre due anni prima.\nUn primo esperimento per fondare una associazione italiana di riferimento per l'unione di tutti gli stili di gioco \u00e8 stato fatto nel 2007 ma la nuova associazione si stacc\u00f2 ben presto dal mondo del Rugby affiliandosi alla federazione internazionale del touch, un organismo esterno ed internazionale con sede in Australia.\nDa questa prima esperienza e dalla volont\u00e0 di alcune squadre di rimanere nel mondo del rugby nasce nel 2008 la Lega Italiana Touch Rugby. Il primo consiglio direttivo \u00e8 formato da dieci persone provenienti da otto squadre e promosso dall'allora federazione italiana rugby league. Fra gli scopi dell'associazione quello dello sviluppo del Rugby al tocco per poter poi consegnare il movimento alla sua naturale collocazione all'interno della Federazione Italiana Rugby.\nNel giugno 2013 l'associazione Lega Italiana Touch Rugby ottiene dalla commissione tecnica della Federazione Italiana Rugby parere favorevole alla richiesta di riconoscimento avviata dall'associazione fin dalla sua fondazione per il suo utilizzo esclusivo del regolamento ufficiale del Touch Rugby IRB.\nA luglio 2014 la Federazione Italiana Rugby ha deliberato la Presa d'Atto di Lega Italiana Touch Rugby assegnando all'associazione un proprio referente.\nIl presente.\nIl movimento \u00e8 molto cresciuto in questi anni. Le caratteristiche di questo sport lo dividono in due grandi aree: movimento invernale, formato dalle squadre che praticano solo questa disciplina e che giocano il campionato italiano, e movimento estivo quando le squadre si moltiplicano di tre o quattro volte, con moltissimi tornei dedicati alla raccolta fondi, alla sensibilizzazione sociale e alla promozione del Rugby.\nCoppa Italia.\nDal 2008 LITR organizza la Coppa Italia di Touch Rugby. L'albo d'oro vede:\nDal 2009 la competizione assegna 3 premi: uno per categoria mista (almeno una donna in campo sempre), uno per la categoria old (et\u00e0 media superiore a 35 anni) e uno per i vincitori del torneo a qualsiasi categoria partecipino.\nNel 2010 la Coppa Italia \u00e8 stata abbinata all'Emergency Cup\nDal 2012 la competizione torna a vincitore unico dato il regolamento di punteggio che tiene gi\u00e0 naturalmente conto della composizione delle squadre\nWinter League.\nDalla stagione 2009/2010 LITR organizza la Winter League di Touch Rugby. L'albo d'oro vede:"}
{"id": "3407027", "revid": "164044", "url": "https://it.wikipedia.org/wiki?curid=3407027", "title": "Erik Midtgarden", "text": "Carriera.\nClub.\nMidtgarden inizi\u00f2 la carriera con la maglia dell'Odd Grenland. Debutt\u00f2 nella Tippeligaen il 16 maggio 2005, subentrando a Christian Flindt-Bjerg nella sconfitta casalinga per 2-0 contro il Lyn Oslo. Fu poi ceduto in prestito al Pors Grenland, per cui gioc\u00f2 il primo incontro in data 9 aprile 2006: fu infatti titolare nel successo per 3-1 sul Sogndal. Il primo gol con questa maglia arriv\u00f2 il 21 maggio, nella sconfitta per 4-3 contro il Manglerud Star.\nPass\u00f2 poi al Notodden, per cui debutt\u00f2 il 9 aprile 2007: sostitu\u00ec Sami Sakka nel pareggio casalingo per 2-2 contro il Raufoss. La prima marcatura arriv\u00f2 il 20 aprile 2008, nel pareggio per 1-1 in casa del Bryne.\nPass\u00f2 poi al Mj\u00f8ndalen, per cui disput\u00f2 il primo match in data 19 aprile 2009: sostitu\u00ec Fabian Andersen nel pareggio per 1-1 contro il Notodden. Il 26 aprile and\u00f2 il gol per la prima volta, ai danni del Bryne (la squadra si impose per 2-1).\nIl 3 gennaio 2011 fu ufficializzato il suo ritorno all'Odd Grenland. Gioc\u00f2 14 incontri di campionato, per la squadra, prima di essere acquistato dagli olandesi del Vitesse. Il calciatore fu per\u00f2 prestato immediatamente agli estoni del Flora Tallinn. Esord\u00ec in squadra il 3 agosto 2011, sostituendo Sergei Mo\u0161nikov nel successo per 13-0 sul Lelle, in un match valido per la coppa nazionale: Midtgarden segn\u00f2 anche una rete. Il 6 agosto gioc\u00f2 il primo incontro di campionato, nella vittoria per 3-0 sul Kuressaare. Il 27 agosto segn\u00f2 la prima rete nella massima divisione estone, contribuendo al successo per 3-2 sul Tammeka Tartu.\nIl 2 novembre 2011 fu reso noto il suo trasferimento al Lillestr\u00f8m, a partire dal 1\u00ba gennaio successivo. Il 9 agosto 2012, il Mj\u00f8ndalen annunci\u00f2 di aver trovato un accordo con il Lillestr\u00f8m per il prestito di Midtgarden fino al termine della stagione. Terminato il prestito, si svincol\u00f2 dal Lillestr\u00f8m. A partire dal 12 febbraio 2013, si aggreg\u00f2 allo H\u00f8nefoss per sostenere un provino. Il 26 febbraio successivo, firm\u00f2 un contratto annuale con il club e scelse la maglia numero 11.\nIl 28 novembre 2013, torn\u00f2 ancora al Mj\u00f8ndalen. Prima dell'inizio del campionato 2017, ha annunciato il suo ritiro dall'attivit\u00e0 professionistica.\nIl 3 marzo 2017 ha fatto ritorno al Notodden. Al termine di quell'annata, la squadra ha conquistato la promozione in 1. divisjon.\nNazionale.\nMidtgarden gioc\u00f2 2 partite per la . Esord\u00ec il 5 ottobre 2006, sostituendo Kevin Larsen nella vittoria per 3-1 sulla (segnando anche l'unica rete per questa selezione)."}
{"id": "3407029", "revid": "287204", "url": "https://it.wikipedia.org/wiki?curid=3407029", "title": "Robert Stefko", "text": ""}
{"id": "3407034", "revid": "729019", "url": "https://it.wikipedia.org/wiki?curid=3407034", "title": "Khamis Gheddafi", "text": "Biografia.\nIstruzione e carriera.\nKhamis Gheddafi si \u00e8 laureato presso l'accademia militare di Tripoli, ricevendo un diploma di laurea in arte e scienza militare, e, in seguito, presso l'Accademia Militare Frunze a Mosca e presso l'Accademia di Stato Maggiore dell'Accademia delle Forze Armate della Federazione Russa. Dal mese di aprile 2010 ha frequentato un master in economia a Madrid, presso la IE Business School (precedentemente nota come Instituto de Empresa), dal quale \u00e8 stato tuttavia espulso nel marzo 2011 per \"i suoi collegamenti agli attacchi contro la popolazione Libica\".\nNel 2008 ha visitato l'Algeria, dove \u00e8 stato ricevuto dal presidente Abdelaziz Bouteflika. Era il comandante della 32\u00aa Brigata, facente parte delle forze armate libiche, fedele a Mu\u02bfammar Gheddafi.\nGuerra civile del 2011.\nDurante la Guerra civile libica ha comandato la 32\u00aa Brigata, specialmente temuta ed efficace nella lotta contro i \"ribelli\" sostenuti dalla NATO.\nLa notizia della sua presunta morte avvenuta il 20 marzo 2011 per le ferite riportate durante un bombardamento aereo del bunker di Bab al-Aziziya, nel centro di Tripoli, \u00e8 stata smentita dal governo libico: il 29 marzo successivo la televisione di stato libica ha mostrato immagini in diretta in cui si vedeva Khamis Gheddafi tra i sostenitori del regime a Bab al-Aziziya.\nLa notizia della sua morte viene nuovamente diffusa il 29 agosto: Khamis sarebbe stato ucciso da un Apache della RAF, che avrebbe centrato con un missile la Toyota Land Cruiser 4x4 blindata a bordo della quale si trovava Il corpo di Khamis sarebbe stato sepolto a Zliten. La notizia della morte \u00e8 stata per\u00f2 nuovamente smentita dai lealisti di Gheddafi, secondo i quali Khamis, oltre a essere vivo, sarebbe stato promosso sul campo al grado di generale per la sua abile condotta strategico-militare e per il coraggio dimostrato in battaglia.\nTuttavia, il 15 ottobre, la Arrai TV, rete televisiva pro-Gheddafi, ha diramato in rete l'annuncio della morte di Khamis Gheddafi, secondo l'emittente avvenuta il 29 agosto 2011. Un anno dopo, il 20 ottobre 2012, a seguito di scontri avvenuti presso Bani Walid, tra le ultime roccaforti del regime, il Presidente dell'Assemblea Nazionale Mu\u1e25ammad al-Maqariaf (Mohamed Magarief) ha annunciato la cattura e la morte del Gheddafi.\nLa notizia viene tuttavia nuovamente smentita direttamente dal vicepremier, Mu\u1e63\u1e6daf\u0101 Ab\u016b Shuq\u016br (talora scritto Abu Shughur), mentre si conferma che Khamis Gheddafi \u00e8 ancora vivo.\nIl 12 aprile 2013 avrebbe guidato la 32\u00aa Brigata nell'attacco al commissariato di Sebha uccidendo un poliziotto e ferendone altri due. Il commando era formato da ex agenti dei servizi d'intelligence libici."}
{"id": "3407039", "revid": "713168", "url": "https://it.wikipedia.org/wiki?curid=3407039", "title": "Ritratto di Dona Isabel de Requesens", "text": "Il Ritratto di Dona Isabel de Requesens \u00e8 un dipinto a olio su tavola trasportata su tela (120x95 cm) di Raffaello e aiuti, databile al 1518 circa e conservato nel Museo del Louvre di Parigi.\nStoria.\nL'opera, tradizionalmente riferita come \"ritratto di Giovanna d'Aragona\", ritrae invece la vice-regina di Napoli Do\u00f1a Isabel de Requesens, moglie del vicer\u00e9 Raimondo de Cardona, come dimostrato nel 1997.\nVasari scrisse che l'artista ritrasse la testa dal vero della donna, ma tale notizia \u00e8 contraddetta da una nota dello stesso Raffaello che, inviando il cartone al duca di Ferrara, scrisse di aver inviato appositamente un aiuto a Napoli per eseguirlo. Il committente del ritratto era il cardinal Bibbiena, che voleva farne dono a Francesco I di Francia, spedendolo nel 1518 assieme ad altre opere, come la \"Grande Sacra Famiglia\" e il \"San Michele che sconfigge Satana\".\nVerso il 1540 il Primaticcio restaur\u00f2 l'opera e nel XVIII secolo venne trasportata da tavola su tela: per questo le condizioni di conservazione sono oggi compromesse.\nDescrizione e stile.\nDentro le proprie stanze, la nobildonna \u00e8 ritratta a mezza figura con un'inquadratura stretta attorno al debordante vestito di velluto rosso, voltata di tre quarti verso sinistra. La luce inonda la sua figura, facendo risaltare il dolce profilo del viso giovanissimo, con i lunghi capelli biondi tenuti da un cappello a larghe tese, decorato da gioielli. La veste ha gigantesche maniche di velluto rosso foderate di velluto color oro, dalle quali spunta la camicia a sbuffo con striature dorate. L'ampia scollatura, tenuta da un nastrino, risplende nel suo candore, mentre le mani, grandi ed espressive, sono atteggiate nei gesti di accarezzare uno zibellino e il ginocchio(Per lo zibellino, vedi Antea,Parmigianino). \nSullo sfondo si vede un loggiato, dove alcune donne stanno passeggiando."}
{"id": "3407040", "revid": "767487", "url": "https://it.wikipedia.org/wiki?curid=3407040", "title": "Naguanagua", "text": "La citt\u00e0 di Naguanagua \u00e8 la capitale del municipio omonimo, si trova dello stato Carabobo, ed \u00e8 parte della Area Metropolitana di Valencia, in Venezuela. Naguanagua ha una popolazione di circa 144.308 abitanti (2008)."}
{"id": "3407041", "revid": "36426", "url": "https://it.wikipedia.org/wiki?curid=3407041", "title": "San Michele che sconfigge Satana", "text": ""}
{"id": "3407046", "revid": "196390", "url": "https://it.wikipedia.org/wiki?curid=3407046", "title": "Onc\u00f2genesi", "text": ""}
{"id": "3407047", "revid": "2075911", "url": "https://it.wikipedia.org/wiki?curid=3407047", "title": "Arteria epatica comune", "text": "L'arteria epatica comune origina, subito sotto al diaframma, dal tripode celiaco insieme all'arteria gastrica sinistra e all'arteria splenica. Dopo un breve tratto si divide in arteria gastroduodenale (discendente) e arteria epatica propria (ascendente).\nProvvede a irrorare la porzione pilorica dello stomaco, il duodeno e il pancreas.\nPu\u00f2, eventualmente, dare origine all'arteria gastrica destra (sebbene quest'ultima sia pi\u00f9 comunemente rilasciata dall'arteria epatica propria)."}
{"id": "3407048", "revid": "1543377", "url": "https://it.wikipedia.org/wiki?curid=3407048", "title": "Cheryl Bernard", "text": "Biografia.\nPartecip\u00f2 all'et\u00e0 di 43 anni ai XXI Giochi olimpici invernali edizione disputata a Vancouver nella Columbia Britannica, (Canada) nel febbraio del 2010, riuscendo ad ottenere la medaglia d'argento nella squadra canadese con le connazionali Susan O'Connor, Carolyn Darbyshire, Cori Bartel e Kristie Moore.\nNell'edizione la nazionale svedese ottenne la medaglia d'oro, la cinese quella di bronzo. Vinse una medaglia d'argento al Tournament of Hearts."}
{"id": "3407049", "revid": "599013", "url": "https://it.wikipedia.org/wiki?curid=3407049", "title": "Suore della Provvidenza di Pommeraye", "text": "Le Suore della Provvidenza di Pommeraye (in francese \"S\u0153urs de la Providence de la Pommeraye\") sono un istituto religioso femminile di diritto pontificio.\nStoria.\nLa congregazione deriva dall'opera assistenziale promossa da Marie Moreau (1788-1864) a La Pommeraye: nel 1816 il vescovo di Angers, Charles Montault des Isles, visit\u00f2 l'istituto, gli diede il nome di \"La Providence\" e propose alla comunit\u00e0 che lo dirigeva la spiritualit\u00e0 e la regola del terz'ordine secolare carmelitano.\nNel 1823 le volontarie di \"La Providence\" decisero di abbracciare la vita religiosa e presero l'abito del terz'ordine carmelitano: il 28 settembre 1825 la Moreau e le sue compagne emisero la loro professione dei voti, dando formalmente inizio alla congregazione.\nLe suore della Provvidenza di Pommeraye vennero approvate civilmente dal presidente della repubblica, Luigi Napoleone Bonaparte, il 25 marzo 1852.\nA partire dal 1996 numerose congregazioni femminili di tradizione carmelitana si federarono e poi si fusero con le suore della Provvidenza di Pommeraye: il 19 marzo 2008 la Santa sede ha concesso loro il riconoscimento di congregazione di diritto pontificio.\nAttivit\u00e0 e diffusione.\nLe suore della Divina Provvidenza si dedicano prevalentemente all'istruzione e all'educazione cristiana della giovent\u00f9.\nOltre che in Francia, sono presenti in Africa (Benin, Burkina Faso, Camerun, Costa d'Avorio, Madagascar) e nelle Americhe (El Salvador, Guatemala, Honduras); la sede generalizia \u00e8 a Parigi.\nAlla fine del 2008 la congregazione contava 468 religiose in 76 case."}
{"id": "3407050", "revid": "287204", "url": "https://it.wikipedia.org/wiki?curid=3407050", "title": "David Martin", "text": ""}
{"id": "3407051", "revid": "111910322", "url": "https://it.wikipedia.org/wiki?curid=3407051", "title": "Qullpaqucha", "text": "Qullpaqucha \u00e8 un lago situato nel comune di Vacas, provincia di Arani, Dipartimento di Cochabamba, in Bolivia. Lo specchio d'acqua si trova ad un'altitudine di 3\u00a0404 metri s.l.m."}
{"id": "3407052", "revid": "1698311", "url": "https://it.wikipedia.org/wiki?curid=3407052", "title": "Santa Margherita (Raffaello)", "text": "Santa Margherita \u00e8 un dipinto a olio su tavola trasportata su tela (178x122 cm) di Raffaello e aiuti, databile al 1518 circa e conservato nel Museo del Louvre di Parigi. Una seconda versione (192x122 cm), databile allo stesso periodo, \u00e8 conservata nel Kunsthistorisches Museum di Vienna.\nStoria.\nL'opera fa probabilmente parte di quel lotto di dipinti di Raffaello che Leone X volle inviare a Francesco I di Francia nel 1518, assieme alla \"Grande Sacra Famiglia, San Michele che sconfigge Satana\" e il \"Ritratto di Dona Isabel de Requesens\". La santa era stata scelta per omaggiare la sorella del re, Marguerite d'Angoul\u00eame, duchessa d'Alen\u00e7on\nVasari riport\u00f2 come l'opera venne dipinta da Giulio Romano su disegno del maestro; oggi \u00e8 certamente riferita alla bottega.\nVerso il 1540 il Primaticcio restaur\u00f2 l'opera e nel XVI secolo fu gravemente danneggiata da un incendio; nel XVIII secolo venne trasportata da tavola su tela: per tutti questi fattori lo stato di conservazione \u00e8 oggi molto compromesso.\nDescrizione e stile.\nLa santa \u00e8 ritratta a tutta figura su uno sfondo scuro di alberi e rocce mentre, con la palma del martirio in mano, compie una rotazione per girarsi verso lo spettatore. Indossa una veste azzurra con manto rosso ed \u00e8 circondata dal terribile mostro della sua leggenda, le cui spire per\u00f2 non impauriscono la santa, che pare anzi impassibile e trionfante. Essa infatti gli pesta un'ala, causando al mostro l'atroce convulsione che lo porta a spalancare le fauci.\nEsiste un'altra versione di una \"Santa Margherita\" della bottega di Raffaello (olio su tavola di pioppo, 192x122 cm) nel Kunsthistorisches Museum, in cui la santa ha una posa diversa, crocifisso alla mano, ma molto simili sono il mostro e l'ambientazione. L'opera proviene dalle collezioni dell'avvocato e diplomatico di Venezia Zuanantonio Venier (1528), da dove pass\u00f2 per varie collezioni private in Inghilterra e in Belgio prima di approdare al museo austriaco."}
{"id": "3407053", "revid": "111910321", "url": "https://it.wikipedia.org/wiki?curid=3407053", "title": "Parququcha", "text": "Parququcha \u00e8 un lago situato nel comune di Vacas, provincia di Arani, Dipartimento di Cochabamba, in Bolivia. Lo specchio d'acqua si trova ad un'altitudine di 3\u00a0414 metri s.l.m."}
{"id": "3407058", "revid": "111910325", "url": "https://it.wikipedia.org/wiki?curid=3407058", "title": "Lago Asiruqucha", "text": "Asiruqucha \u00e8 un lago situato nel comune di Vacas, provincia di Arani, dipartimento di Cochabamba, in Bolivia. Lo specchio d'acqua si trova ad un'altitudine di 3.420 metri s.l.m.."}
{"id": "3407064", "revid": "15756", "url": "https://it.wikipedia.org/wiki?curid=3407064", "title": "Jurinea bocconei", "text": "Il cardo di Boccone (Jurinea bocconei ) \u00e8 una pianta erbacea angiosperma dicotiledone della famiglia delle Asteraceae, endemica della Sicilia.\nL'epiteto specifico \u00e8 un omaggio al botanico palermitano Paolo Boccone (1633\u20131704).\nDescrizione.\n\u00c8 una pianta erbacea con fusto alto 3\u201315\u00a0cm.\nPossiede radici legnose coperte da guaine scure.\nLe foglie sono disposte in rosetta basale, e sono di forma oblanceolato-spatolata, pennato-lobate o pennatosette nella met\u00e0 basale.\nL'infiorescenza \u00e8 un capolino unico del diametro di 3\u20134\u00a0cm, sessile, di colore rosso-vinoso.\nI frutti sono acheni piramidali dotati di un pappo di colore paglierino.\nDistribuzione e habitat.\n\u00c8 una specie relitta endemica delle Madonie (Sicilia occidentale).\nPredilige i pendii rupestri di natura calcarea, da 1200 a 1600 m di altitudine.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nLa trib\u00f9 Cardueae (della sottofamiglia Carduoideae) a sua volta \u00e8 suddivisa in 12 sottotrib\u00f9 (la sottotrib\u00f9 Saussureinae \u00e8 una di queste).\nFilogenesi.\nLe specie di questo genere in precedenti trattamenti erano descritte all'interno del gruppo informale (provvisorio da un punto di vista tassonomico) \"Jurinea-Saussurea Group\". In questo gruppo erano descritti principalmente quattro generi: \"Dolomiaea\", \"Jurinea\", \"Polytaxis\" e \"Saussurea\". In seguito ad ulteriori ricerche e analisi di tipo filogenetico, allorquando il gruppo ha acquisito la sua denominazione definitiva di sottotrib\u00f9, si sono aggiunti altri nuovi generi.\nIl genere \"Jurinea\" (con 241 specie, due delle quali nella flora spontanea italiana) appartiene alla sottotrib\u00f9 Saussureinae (trib\u00f9 Cardueae, sottofamiglia Carduoideae).\nSinonimi.\nAlcuni sinonimi di \"Jurinea bocconei\":"}
{"id": "3407073", "revid": "486946", "url": "https://it.wikipedia.org/wiki?curid=3407073", "title": "Goodyear Tire and Rubber Company", "text": ""}
{"id": "3407074", "revid": "287204", "url": "https://it.wikipedia.org/wiki?curid=3407074", "title": "Dio Padre benedicente tra due angeli", "text": "Dio Padre benedicente tra due angeli \u00e8 un affresco staccato (140x283 cm) dell'atelier di Raffaello, databile al 1515-1520 circa e conservato nel Museo del Louvre di Parigi.\nStoria e descrizione.\nL'opera proviene dalla calotta dell'abside dietro l'altare della cappella della villa La Magliana presso Roma, di propriet\u00e0 papale. La decorazione del complesso inizi\u00f2 sotto Giulio II e prosegu\u00ec con Leone X, con l'affresco che venne commissionato forse gi\u00e0 nel 1514, o pi\u00f9 probabilmente tra il 1517 e il 1520, assieme a un altro con il \"Martirio di santa Cecilia\" del quale restano alcuni frammenti nel Mus\u00e9e des Beaux-Arts di Narbonne.\nDisegnato probabilmente dal maestro, fu eseguito dalla scuola, forse Perin del Vaga o Pellegrino da Modena.\nL'opera mostra Dio Padre Benedicente entro una mandorla di cherubini, tra due angeli che, contorcendosi, reggono una ghirlanda al di sopra di un gruppo di vaporose nubi. Sebbene lo schema rimandi a modi arcaici della scuola umbra, il vibrante dinamismo e l'accesa luminosit\u00e0 dei colori ne fanno un'interessante anticipazione verso il manierismo."}
{"id": "3407077", "revid": "767487", "url": "https://it.wikipedia.org/wiki?curid=3407077", "title": "Alio Die", "text": "Biografia.\n\u00c8 considerato uno dei maggiori esponenti italiani della musica ambientale. Il suo pseudonimo \"Alio Die\" \u00e8 un'espressione in lingua latina che indica un augurio a un tempo migliore.\nDopo aver iniziato la sua attivit\u00e0 nel 1989, pubblica un primo album autoprodotto edito nel 1990. Nel 1992 pubblica \"Under an Holy Ritual\", accolto dalla critica e viene messo sotto contratto dall'etichetta statunitense Projekt Records, che ripubblicher\u00e0 l'album nel 1993. Durante la sua carriera, ha collaborato con artisti ambient e new age quali Robert Rich, Tetsu Inoue, Brian Williams e molti altri.\nI suoi album, sempre caratterizzati dalla presenza di suoni trovati e trattati nonch\u00e9 accompagnati da sonorit\u00e0 elettroniche ed acustiche, spaziano tra dark ambient e elettronica. Alcuni di essi vennero autoprodotti ed editi con la sua etichetta \"Hic Sunt Leones\", altri pubblicati per etichette distribuite a livello internazionale come la Projekt Records o la Amplexus."}
{"id": "3407084", "revid": "1543377", "url": "https://it.wikipedia.org/wiki?curid=3407084", "title": "Susan O'Connor", "text": "Biografia.\nPartecip\u00f2 all'et\u00e0 di 32 anni ai XXI Giochi olimpici invernali edizione disputata a Vancouver nella Columbia Britannica, (Canada) nel febbraio del 2010, riuscendo ad ottenere la medaglia d'argento nella squadra canadese con le connazionali Cheryl Bernard, Carolyn Darbyshire, Cori Bartel e Kristie Moore.\nNell'edizione la nazionale svedese ottenne la medaglia d'oro, la cinese quella di bronzo."}
{"id": "3407085", "revid": "559014", "url": "https://it.wikipedia.org/wiki?curid=3407085", "title": "Hornsby e Rodriguez - sfida criminale", "text": ""}
{"id": "3407087", "revid": "544909", "url": "https://it.wikipedia.org/wiki?curid=3407087", "title": "Before the Devil Knows You're Dead", "text": ""}
{"id": "3407088", "revid": "403679", "url": "https://it.wikipedia.org/wiki?curid=3407088", "title": "CC Tofane", "text": ""}
{"id": "3407089", "revid": "339392", "url": "https://it.wikipedia.org/wiki?curid=3407089", "title": "Resina Damar", "text": ""}
{"id": "3407091", "revid": "2093951", "url": "https://it.wikipedia.org/wiki?curid=3407091", "title": "Akhmim", "text": "Akhmim (; Geroglifico Khent-menu, Copto Khmin) \u00e8 una citt\u00e0 nel Governatorato di Sohag in Egitto. Gli antichi greci la conoscevano come Chemmi e Panopoli. \u00c8 situata sulla riva orientale del Nilo, a 4 miglia a nord-est di Sohag.\nStoria.\nAkhmim era conosciuta in Egitto come Ipu, Apu o Khent-menu ed era il centro principale del nono Nomos dell'Alto Egitto. Fu citt\u00e0 natale di Yuya, il funzionario di Tuthmosis IV e Amenhotep III. La citt\u00e0 fu dedicata al dio Min e alla dea Tait. Probabilmente fu anche la citt\u00e0 di nascita della regina Nefertari.\nStrabone menziona la tessitura di lino e il taglio della pietra come antiche industrie di Panopoli, e non \u00e8 una coincidenza che il cimitero di Akhmim sia uno delle principali fonti dei bellissimi tessuti di et\u00e0 romana e cristiana provenienti dall'Egitto.\nIn et\u00e0 copta Akhmim era conosciuta come Khmin o Shmin. I monasteri abbondavano in questa regione gi\u00e0 dai tempi pi\u00f9 antichi. Scenute d'Atripe (348\u2013466) era un monaco ad Atribi, vicino ad Akhmim. Alcuni anni prima Nestorio, l'ex patriarca esiliato di Costantinopoli, era morto di vecchiaia nelle vicinanze di Akhmim. Nonno di Panopoli, il poeta greco, \u00e8 nato a Panopoli alla fine del IV secolo. Il vescovado di Panopoli \u00e8 incluso nella lista di sedi titolari della Chiesa Cattolica . Fra i vescovi di Panopoli, Le Quien menziona Ario, amico di San Pacomio, che aveva costruito tre conventi nella citt\u00e0, a Sabino e a Mena . \n\u00c8 stata la citt\u00e0 natale dello storico ed enciclopedista arabo, di et\u00e0 mamelucca, Shih\u0101b al-D\u012bn A\u1e25mad b. \u02bfAbd al-Wahh\u0101b al-Nuwayr\u012b (1279-1333).\nAlcuni scavi hanno portato alla luce numerosi manoscritti, tra i quali alcuni frammenti del \"libro di Enoch\", del Vangelo e dell'\"Apocalisse secondo Pietro\", gli \"Atti del Concilio di Efeso\", cos\u00ec come numerose altre iscrizioni.\nNel XIII secolo, un tempio molto imponente era ancora presente a Akhmim.\nOggi rimane poco del suo passato splendore, i templi sono stati quasi completamente smantellati, e il loro materiale riutilizzato nel tardo Medioevo.\n\u00c8 comunque giunta fino a noi una statua alta in origine 10 metri della figlia di Ramses II, Meritamon. e nel 1981 \u00e8 stato scoperto un angolo di un tempio greco-romano con due statue colossali di Ramses II e Meritamon.\nGli antichi cimiteri non sono ancora stati completamente esplorati.\nCitt\u00e0 moderna.\nAkhmim \u00e8 la pi\u00f9 grande citt\u00e0 sul lato est del Nilo in Egitto. Nel 1907, la popolazione della citt\u00e0 era 23.795. Il Monastero dei Martiri si trova a circa 6\u00a0km a nordest della citt\u00e0. Akhmim \u00e8 famosa per la tessitura del cotone ed i suoi preziosi teli furono usati nelle sepolture dei sovrani egizi. Fuori dalle mura si trovano i resti di un tempio risalente alla XVIII dinastia ed una necropoli. Sulla riva occidentale del Nilo di fronte ad Akhmim, c'\u00e8 una linea ferroviaria con Il Cairo e Aswan."}
{"id": "3407095", "revid": "110157", "url": "https://it.wikipedia.org/wiki?curid=3407095", "title": "Federazione Italiana Wushu-Kung Fu", "text": "La Federazione Italiana Wushu-Kung Fu, nota anche con l'acronimo FIWuK, \u00e8 una federazione sportiva italiana, organo di governo, organizzazione e controllo delle arti marziali cinesi in Italia con sede a Roma.\nCollegamenti esterni.\nSito web federale"}
{"id": "3407097", "revid": "384895", "url": "https://it.wikipedia.org/wiki?curid=3407097", "title": "Diocesi di Lavaur", "text": "La diocesi di Lavaur () \u00e8 una sede soppressa della Chiesa cattolica.\nTerritorio.\nLa diocesi comprendeva parte della Linguadoca. Confinava con l'arcidiocesi di Albi, la diocesi di Castres, da cui era separata dal fiume Agout, l'arcidiocesi di Narbona, le diocesi di Carcassonne e di Saint-Papoul, e l'arcidiocesi di Tolosa.\nSede vescovile era la citt\u00e0 di Lavaur, nell'attuale dipartimento del Tarn, dove fungeva da cattedrale la chiesa di Sant'Alano.\nNel 1768 la diocesi comprendeva 88 parrocchie.\nStoria.\nNel 1098 Isarno, vescovo di Tolosa e figlio di Guglielmo signore del castello di Lavaur, don\u00f2 ai religiosi dell'abbazia di Saint-Pons-de-Thomi\u00e8res la chiesa di Sant'Alano, sulla riva sinistra dell'Agout, con il compito di restaurare la chiesa, in stato di abbandono, di costruirvi un monastero e fondare una citt\u00e0, che prender\u00e0 il nome di Lavaur. La chiesa di Sant'Alano divenne in seguito sede di un priorato dipendente da Saint-Pons.\nIl priorato di Sant'Alano fu eretto in diocesi da papa Giovanni XXII il 26 settembre 1317 con la bolla \"Salvator noster\". Il 22 febbraio 1318, con la bolla \"Cum illius\", il papa defin\u00ec i confini della nuova diocesi alla quale assegn\u00f2 88 parrocchie dell'arcidiocesi di Tolosa, di cui Lavaur divenne suffraganea.\nPrimo vescovo fu Roger d'Armagnac, canonico di Parigi e arcidiacono di Agen, che fu consacrato vescovo il 27 gennaio 1320, che si adoper\u00f2 per trasformare la chiesa di Sant'Alano in una vera e propria cattedrale. Costruita dai monaci di Saint-Pons nel XII secolo e distrutta durante la crociata albigese nel 1211, fu ricostruita a partire dalla met\u00e0 del XIII secolo, e assunse definitivamente le forme attuali grazie ai lavori intrapresi dal vescovo Jean Vigier nella seconda met\u00e0 del Quattrocento. Nel 1395 il capitolo dei canonici contava 12 canonici e 4 dignitari.\nNel 1368 Lavaur fu sede di un concilio interprovinciale, che vide riuniti i vescovi delle province ecclesiastiche di Narbonne, di Tolosa e di Auch. Su 30 fra arcivescovi e vescovi, solo 8 prelati furono presenti personalmente, mentre gli altri si fecero rappresentare da un delegato.\nNel XVI secolo Pierre Dan\u00e8s, umanista e professore al \"Coll\u00e8ge de France\", fu scelto dal re Francesco I come uno dei tre ambasciatori francesi presenti all'apertura del concilio di Trento nel 1545; diventato vescovo di Lavaur nel 1557 prese parte alle ultime sessioni del concilio e alle sue discussioni. In diocesi, ebbe a confrontarsi, anche duramente, contro gli Ugonotti, che devastarono la diocesi.\nNel corso del XVII secolo la diocesi visse diversi periodi di sede vacante, bench\u00e9 di breve durata; soprattutto perch\u00e9 in diverse occasioni i vescovi nominati per Lavaur non accettavano la nomina o erano trasferiti altrove prima ancora di prendere possesso della cattedra di Sant'Alano oppure ancora, nominati dal re, come da prassi, non erano graditi alla Santa Sede.\nTra i vescovi di Lavaur si possono ricordare: Charles Le Goux de la Berch\u00e8re (1677-1692), che indisse una visita pastorale alla diocesi, fece predicare le missioni popolari e redasse statuti diocesani in linea con lo spirito tridentino; Victor-Augustin de Mailly (1692-1712), che nel 1703 fond\u00f2 il seminario diocesano, che tuttavia non gli sopravvisse; Jean-Baptiste Joseph de Fontanges (1748-1764), che prese energicamente le difese dei Gesuiti,\nDurante la rivoluzione francese fu raso al suolo il palazzo episcopale, che in origine affiancava la cattedrale. L'ultimo vescovo, Jean-Antoine de Castellane, fugg\u00ec in Spagna e poi in Italia, dove mor\u00ec, dopo aver accettato a denti stretti di dare le dimissioni dalla sua sede.\nLa diocesi fu soppressa in seguito al concordato con la bolla \"Qui Christi Domini\" di papa Pio VII del 29 novembre 1801 e il suo territorio incorporato in quello della diocesi di Montpellier. Quando nel 1822 fu ricostituita l'arcidiocesi di Albi la maggior parte dell'antico territorio diocesano fu incorporato in quello di Albi.\nDal 17 febbraio 1922 agli arcivescovi di Albi \u00e8 concesso il titolo di vescovi di Lavaur."}
{"id": "3407101", "revid": "6923", "url": "https://it.wikipedia.org/wiki?curid=3407101", "title": "Rete di ATM (Milano)", "text": ""}
{"id": "3407103", "revid": "1776051", "url": "https://it.wikipedia.org/wiki?curid=3407103", "title": "Until We Have Faces", "text": "Until We Have Faces \u00e8 il terzo album del gruppo musicale alternative metal Red, pubblicato da Sony BMG nel 2011. Il titolo prende spunto dal romanzo \"A viso scoperto\" di Clive Staples Lewis, in inglese \"Till We Have Faces\". Dal disco sono stati estratti due brani, pubblicati come singoli \"Faceless\", uscito il 31 dicembre 2010, e \"Feed the Machine\" pubblicato il 16 gennaio 2011."}
{"id": "3407111", "revid": "287204", "url": "https://it.wikipedia.org/wiki?curid=3407111", "title": "Capodimonte", "text": ""}
{"id": "3407113", "revid": "240277", "url": "https://it.wikipedia.org/wiki?curid=3407113", "title": "Aristide Leonori", "text": "Biografia.\nFiglio di Rafael Leonori ed Anna Ianari, ricevette la sua prima istruzione grazie all'opera di un sacerdote, fino a quando non entr\u00f2 nel Collegio Romano all'et\u00e0 di 8 anni. Nel 1875, all'et\u00e0 di diciannove anni si diplom\u00f2 e cinque anni dopo si laure\u00f2 in ingegneria edile. Intraprese una lunga attivit\u00e0 di progettazione di edifici religiosi, che lo portarono non solo ad essere apprezzato a livello nazionale ma anche oltre oceano. \nQuando don Luigi Guanella decise di edificare la Basilica di San Giuseppe al Trionfale nell'omonimo quartiere romano, affid\u00f2 la commessa al Leonori. La Basilica venne in seguito prescelta per celebrare il 50\u00ba anniversario del sacerdozio di Papa Pio X con una messa solenne alla cui funzione presenzi\u00f2 in qualit\u00e0 di assistente lo stesso architetto. Leonori progett\u00f2 successivamente altre chiese sia in Italia che in tutto il mondo, in particolare in Nuova Zelanda, Inghilterra, Eire, Australia e USA.\nDivenuto nel 1886 terziario francescano e si adoper\u00f2 come benefattore. Nel 1933 venne avviata la causa di beatificazione."}
{"id": "3407116", "revid": "729019", "url": "https://it.wikipedia.org/wiki?curid=3407116", "title": "Moondog Spot", "text": "Carriera.\nAgli inizi di carriera, quando lottava nella zona di Memphis, Larry Booker form\u00f2 un tag team con Carl Fergie, chiamato \"The Ragin' Cajuns\", con manager Billy Spears. Il suo primo momento di notoriet\u00e0 lo ebbe come membro dei \"Blond Bombers\" combattendo in coppia con Wayne Farris (il futuro Honky Tonk Man). I Blond Bombers si imbarcarono in numerosi feud con i favoriti del pubblico delle federazioni del Tennessee, proponendosi come una delle coppie heel di maggior successo della zona. La loro faida pi\u00f9 famosa fu quella chiamata \"Tupelo Concession Stand Brawl\" che li vide contrapposti a Jerry Lawler e Bill Dundee. Successivamente, i due lottarono nella American Wrestling Association, nella NWA Mid-Atlantic, nella World Wrestling Council, nella NWA Southeastern, e nella Stampede Wrestling, vincendo svariati titoli minori sia da wrestler singoli che come coppia. \n\"Moondog\" Spot.\nAnni dopo, Larry Latham, come adesso si faceva chiamare Booker, riapparve con una nuova gimmick, quella del \"Moondog\" basata su una canzone di Charlie Daniels. Come membro dei Moondogs, si scontr\u00f2 parecchie volte con tag team quali The Fabulous Ones, Rock 'n' Roll Express e Midnight Express. I Moondogs divennero una stable molto popolare nelle federazioni locali della zona di Memphis, e molti altri wrestler ne entrarono a far parte combattendo insieme a Latham.\nNel maggio 1981, Larry \"Moondog Spot\" Booker divent\u00f2 co-detentore del titolo WWWF World Tag Team Championship insieme a Moondog Rex, quando sostitu\u00ec il campione in carica Moondog King che non aveva ricevuto il visto necessario per combattere negli Stati Uniti. Booker detenne la cintura fino al 21 luglio 1981, quando lui e Rex furono sconfitti da Rick Martel e Tony Garea.\nIl 7 novembre 1985, Moondog Spot lott\u00f2 nel torneo \"Wrestling Classic\" indetto dalla WWF. Sconfisse Terry Funk nel primo round per count-out, ma poi perse ai quarti di finale contro Junkyard Dog. Successivamente torn\u00f2 a lottare insieme agli altri vari Moondogs nei territori del sud, principalmente nella USWA con sede a Memphis, dove conquist\u00f2 numerose volte il titolo di campione di coppia.\nNel marzo 2003, fece anche qualche apparizione come Moondog Spot nella NWA:TNA, oggi conosciuta come Total Nonstop Action Wrestling.\nMorte sul ring.\nIl 29 novembre 2003, Booker \u00e8 deceduto sul ring a causa di un infarto. Moondog Spot, stava partecipando ad una Tag Team Battle Royal durante il \"Jerry Lawler's \"birthday bash\" Show\" tenutosi a Memphis (Tennessee). Mentre stava combattendo, improvvisamente si sent\u00ec male e si accasci\u00f2 in un angolo del ring. Subito soccorso dai paramedici in sala, mor\u00ec pochi minuti dopo l'arrivo al Central Methodist Hospital. Aveva 51 anni.\nApril Pennington, che \u00e8 stata la manager dei Moondogs negli ultimi mesi passati alla Memphis Wrestling, era a bordo ring la sera della tragedia. \u00abLe cose stavano andando bene sul ring\u00bb, rifer\u00ec in seguito. \u00abMi ha chiesto la cintura (per usarla come arma). Subito dopo ho visto che era cascato gi\u00f9. In uno sport-spettacolo come il wrestling, pu\u00f2 essere difficile separare il reale dalla finzione. Pensavamo tutti che facesse solo parte del copione per il match.\u00bb\nQuando il partner di Booker, Moondog Puppy Love, si rese conto di quanto stava accadendo realmente, l'incontro venne subito sospeso. L'annunciatore in sala comunic\u00f2 alla folla che l'incidente non era parte del match. I paramedici cercarono ripetutamente di rianimare Booker fino all'arrivo dell'ambulanza. La moglie e il figlio di Booker erano presenti in sala tra il pubblico per assistere al match.\nAttualmente Booker \u00e8 sepolto presso il cimitero di Zion Hill, nella Contea di Dyer, Tennessee."}
{"id": "3407118", "revid": "1573940", "url": "https://it.wikipedia.org/wiki?curid=3407118", "title": "Volta Ciclista a Catalunya 2011", "text": "La Volta Ciclista a Catalunya 2011, novantunesima edizione della corsa e valevole come quinta prova dell'UCI World Tour 2011, si svolse in sette tappe dal 21 al 27 marzo 2011, per un percorso totale di 1\u00a0235,4\u00a0km. Inizialmente la corsa fu vinta dallo spagnolo della Saxo Bank-Sungard Alberto Contador, che concluse in 29h24'42\". Successivamente, lo spagnolo fu squalificato per doping, e la vittoria assegnata all'italiano Michele Scarponi, secondo nella classifica generale, che si vide attribuire anche il successo nella terza tappa.\nSquadre e corridori partecipanti.\nAl via si sono presentate ventiquattro squadre ciclistiche, tra le quali tutte le diciotto squadre con licenza da \"UCI ProTeam\". Le altre sei squadre - Geox-TMC, Andaluc\u00eda-Caja Granada, Cofidis, Caja Rural, Colombia es Pasi\u00f3n e CCC Polsat - rientrano nella fascia \"UCI Professional Continental Team\"."}
{"id": "3407122", "revid": "1543377", "url": "https://it.wikipedia.org/wiki?curid=3407122", "title": "Paranesti", "text": "Paranesti (, in bulgaro: \"Buk\", \"\u0411\u0443\u043a\") \u00e8 un comune della Grecia situato nella periferia della Macedonia orientale e Tracia (unit\u00e0 periferica di Drama) con 5.114 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 1.029\u00a0km\u00b2 e la popolazione \u00e8 passata da 1.646 a 5.114 abitanti."}
{"id": "3407124", "revid": "767487", "url": "https://it.wikipedia.org/wiki?curid=3407124", "title": "Carolyn Darbyshire", "text": "Biografia.\nPartecip\u00f2 all'et\u00e0 di 46 anni ai XXI Giochi olimpici invernali edizione disputata a Vancouver nella Columbia Britannica, (Canada) nel febbraio del 2010, riuscendo ad ottenere la medaglia d'argento nella squadra canadese con le connazionali Susan O'Connor, Cheryl Bernard, Cori Bartel e Kristie Moore.\nNell'edizione la nazionale svedese ottenne la medaglia d'oro, la cinese quella di bronzo."}
{"id": "3407125", "revid": "125684384", "url": "https://it.wikipedia.org/wiki?curid=3407125", "title": "Benedetti (famiglia)", "text": "I Benedetti (talvolta anche Benedetto) furono una famiglia patrizia veneziana, annoverata fra le cosiddette \"Case Nuove\".\nStoria.\nOperanti nel settore del credito e considerati una famiglia nuova nel XIII secolo, i Benedetti sono di provenienza assai incerta; le fonti paiono concordare, tuttavia, nel farli molto antichi a Venezia.\nFurono presenti nell'antico Maggior Consiglio fin dagli anni Sessanta e Settanta del Duecento; per i periodi 1293-1295 e 1296-1297 \u00e8 attestata la presenza di un Nicol\u00f2 Benedetti da Cannaregio. Dopo la serrata del 1297, invece, \u00e8 un Pietro Benedetti da Cannaregio a chiedere l'approvazione da parte del Consiglio dei Quaranta (ma dopo l'aprile di quell'anno, dal momento che la famiglia non \u00e8 menzionata nella \"Cronaca Trevisana\"). Un ramo secondario del casato, stabilitosi ad Acri e ritornato in patria dopo la serrata, fu aggregato al patriziato nel 1303.\nQuesta famiglia si estinse nella prima met\u00e0 del secolo XVII, forse nel 1624 in un Vincenzo Benedetti, \u00abucciso da Ladri sicari\u00bb, o forse poco pi\u00f9 avanti, tra il 1632 e il 1640."}
{"id": "3407127", "revid": "155634", "url": "https://it.wikipedia.org/wiki?curid=3407127", "title": "Carolinas International Tennis 1971 - Singolare", "text": "Il singolare del torneo di tennis Carolinas International Tennis 1971, facente parte della categoria Grand Prix, ha avuto come vincitore Arthur Ashe che ha battuto in finale Stan Smith 6-3, 6-3."}
{"id": "3407129", "revid": "399", "url": "https://it.wikipedia.org/wiki?curid=3407129", "title": "Caselle (Sommacampagna)", "text": "Caselle (\"Casele\" in dialetto locale) \u00e8 una frazione di 5.100 abitanti del comune di Sommacampagna nella Provincia di Verona nel Veneto.\nRispetto al resto del comune in cui si trova, Caselle \u00e8 situata in una zona pi\u00f9 pianeggiante (80 m s.l.m.) e prossima al comune di Verona, nella cosiddetta area del Quadrante Europa, da cui dista poco pi\u00f9 di 6 chilometri. Il capoluogo comunale invece si trova a circa 5,5\u00a0km pi\u00f9 a ovest.\nCon una popolazione di 5.100 abitanti, Caselle, \u00e8 la frazione pi\u00f9 popolata del comune di Sommacampagna."}
{"id": "3407130", "revid": "1543377", "url": "https://it.wikipedia.org/wiki?curid=3407130", "title": "Prosotsani", "text": "Prosotsani (, in turco: \"P\u00fcrs\u0131\u00e7an\", in bulgaro: \"Prose\u010den\", \"\u041f\u0440\u043e\u0441\u0435\u0447\u0435\u043d\") \u00e8 un comune della Grecia situato nella periferia della Macedonia orientale e Tracia (unit\u00e0 periferica di Drama) con 15.531 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 482\u00a0km\u00b2 e la popolazione \u00e8 passata da 11.215 a 15.531 abitanti."}
{"id": "3407132", "revid": "105826", "url": "https://it.wikipedia.org/wiki?curid=3407132", "title": "Benedetto (famiglia)", "text": ""}
{"id": "3407136", "revid": "307923", "url": "https://it.wikipedia.org/wiki?curid=3407136", "title": "Episodi di Sea Patrol (prima stagione)", "text": "La prima stagione della serie televisiva Sea Patrol \u00e8 stata trasmessa in prima visione in Australia da Nine Network dal 5 luglio al 4 ottobre 2007.\nIn Italia \u00e8 stata trasmessa in prima visione in chiaro da Rai 2 dal 9 al 27 agosto 2010.\nNella Svizzera italiana la prima stagione \u00e8 stata trasmessa 14 giugno 2011 al 30 giugno 2011 su RSI LA1."}
{"id": "3407137", "revid": "287204", "url": "https://it.wikipedia.org/wiki?curid=3407137", "title": "Nazionale di pallanuoto maschile dell'India", "text": "La nazionale di pallanuoto maschile dell'India \u00e8 la rappresentativa nazionale indiana nelle competizioni internazionali maschili di pallanuoto. La federazione a cui fa a capo \u00e8 la \"Swimming Federation of India\".\nGli indiani hanno conquistato un oro, un argento ed un bronzo in occasione dei Giochi asiatici ed hanno preso parte a due olimpiadi."}
{"id": "3407139", "revid": "1543377", "url": "https://it.wikipedia.org/wiki?curid=3407139", "title": "Topeiros", "text": "Topeiros (, in turco: \"\u0130nhanl\u0131\")\u00e8 un comune della Grecia situato nella periferia della Macedonia orientale e Tracia (unit\u00e0 periferica di Xanthi) con 12.223 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 312\u00a0km\u00b2 e la popolazione a 12.223 abitanti."}
{"id": "3407144", "revid": "3831", "url": "https://it.wikipedia.org/wiki?curid=3407144", "title": "Comandante Max", "text": ""}
{"id": "3407145", "revid": "1305772", "url": "https://it.wikipedia.org/wiki?curid=3407145", "title": "Madonna del Divino amore", "text": "La Madonna del Divino amore \u00e8 un dipinto a olio su tavola (140x109 cm) di Raffaello Sanzio e aiuti, databile verso il 1516 circa e conservato nel Museo nazionale di Capodimonte a Napoli.\nStoria.\nLa tavola \u00e8 identificata con quella citata da Vasari per Leonello Pio da Carpi, signore di Meldola. Fu in seguito acquistata da Alessandro Farnese il Giovane nel 1564.Si trova oggi nella collezione Farnese del Museo di Capodimonte, Napoli.\nLa datazione, basata su caratteri stilistici, \u00e8 legata al confronto con numerose Sacre Famiglie simili di quegli anni, con i santi Giovannino ed Elisabetta, come la \"Piccola Sacra Famiglia\", \"La Perla\", ecc.\nIl nome con cui la tavola \u00e8 oggi conosciuta risale solo al 1824 e deriva dal titolo della litografia di Friedrich Rehberg, pubblicata nel suo \"Rafael Sanzio aus Urbino\" (Monaco di Baviera, Fleischmann, 1824, pag. 64 e tavola 31). Ripreso dal Longhena nella traduzione italiana della monografia di Quatrem\u00e8re de Quincy, il titolo di \"Madonna del Divino amore\" si \u00e8 quindi imposto nella pubblicistica, bench\u00e9 il modello iconografico del dipinto sia indubbiamente quello del gruppo \"Sacra Famiglia con santa Elisabetta e san Giovannino\", e in nessun modo quello della \"Ierusal\u00ecmskaja\" (Madonna in trono con il Bambino sul braccio destro, due angeli ai lati, in alto la colomba dello Spirito Santo da cui promanano i sette raggi dei doni dello spirito).\nDopo studi e analisi dell'opera effettuati nel 2015, l'attribuzione del dipinto si \u00e8 dimostrata essere certa del Sanzio.\nDescrizione e stile.\nIn primo piano si trova il gruppo della Madonna col Bambino in grembo che gioca con san Giovannino, all'ombra di sant'Elisabetta. Al posto della tradizionale composizione piramidale, il gruppo \u00e8 composto secondo un'innovativa disposizione in diagonale, imperniata sulla gamba sinistra distesa della Madonna che ricorda la \"Madonna del Belvedere\" e che s'ispira probabilmente alla \"Sant'Anna, la Vergine e il Bambino con l'agnellino\" di Leonardo. Ges\u00f9 sembra attratto dalla croce di san Giovanni, ribadendo la sua accettazione del destino della Passione.\nCome nella Madonna del Belvedere, si ritrova a far da tramite tra i due bambini la croce di canne, che da elemento ludico nella tavola di Vienna, assume qui una valenza teologica pi\u00f9 marcata, segnata dal gesto benedicente di Ges\u00f9 diretto verso il san Giovannino genuflesso. In questo contesto, gli studiosi si soffermano sul gesto di sant'Elisabetta (o secondo alcuni sant'Anna) che con estrema delicatezza e attenzione sorregge il braccio destro di Ges\u00f9.\nFacendo riferimento all'interpretazione del cartone della Sant'Anna leonardesca data da fra' Pietro da Novellara, vicario generale dei Carmelitani, che cos\u00ec lo descriveva nel 1501: \u00ab\"finge uno Christo bambino de eta cerca uno anno che usiendo quasi de bracci ad la mama piglia vno agnello et pare che lo stringa. La mama leuandose de grembo ad S.ta Anna piglia el bambino per spicarlo dalo agnellino\" [animale immolatile che significa la passione]. \"S.ta Anna alquanto leuandose da sedere pare che uoglia retenere la figliola ch[e] no spica el bambino da lo agnellino. Ch[e] forsi vole figurare la chiesa che non uorebbe fussi impedita la passione di Christo\"\u00bb c'\u00e8 chi legge nel gesto di sant'Elisabetta un equivalente sostegno alla missione sacrificale del Cristo bambino che in tal senso risulta complementare alla preghiera adorante della Vergine ritratta alla maniera della Madre pia.\nA sinistra si apre una loggia dove la figura di san Giuseppe assiste in disparte, sullo sfondo di un paesaggio dal quale spicca, forse, la Rocca di Meldola. Le due donne ed il Bambin Ges\u00f9 sono raffigurati seduti all'esterno di questa loggia che incornicia il gruppo sullo sfondo di un arco, che in lontananza indica la prospettiva della galleria, segnata anche dalla serie di quattro pilastri illuminati in primo piano dal chiarore della luce mattutina. Ai piedi del san Giovannino e della Madonna, si scorge la pavimentazione di stile romano in coccio a spina di pesce, alterata da buche e dall'incedere del tappeto erboso, a designare forse un monumento in rovina non meglio identificato.\nSul piano stilistico questa tavola \u00e8 caratterizzata dal quadro architettonico che struttura lo sfondo attraverso una massa scura e piuttosto opaca e dalla marginalizzazione della figura di san Giuseppe che ne accentua per\u00f2 il ruolo protettore, entrambi elementi che si ritroveranno ad esempio ne \"La Perla\". Si nota inoltre il disegno delle labbra prominenti del san Giovannino che si ritrova nella successiva \"Madonna della Rosa\"."}
{"id": "3407147", "revid": "36426", "url": "https://it.wikipedia.org/wiki?curid=3407147", "title": "Creazione del mondo (Raffaello)", "text": ""}
{"id": "3407148", "revid": "36426", "url": "https://it.wikipedia.org/wiki?curid=3407148", "title": "Sacra famiglia di Francesco I", "text": ""}
{"id": "3407151", "revid": "400694", "url": "https://it.wikipedia.org/wiki?curid=3407151", "title": "BMW N20", "text": "La sigla BMW N20 (per esteso N20B20) identifica un motore a scoppio sovralimentato a benzina prodotto dal 2011 al 2017 dalla casa automobilistica tedesca BMW.\nCaratteristiche.\nQuesto motore, introdotto nel mese di marzo del 2011, fa parte del programma \"BMW EfficientDynamics\", voluto dalla Casa bavarese ed avviato gi\u00e0 alcuni anni prima allo scopo di realizzare motori ed adottare altre soluzioni tecniche allo scopo di ridurre consumi ed emissioni inquinanti, salvaguardando nel contempo le prestazioni delle vetture. Tra le direttive di questo programma vi \u00e8 ovviamente anche il cosiddetto processo di \"downsizing\", che vuol dire sostituire i motori in uso con altri, pi\u00f9 nuovi e di cilindrata pi\u00f9 contenuta, ma dalle prestazioni simili e progettati in modo da ridurre consumi ed emissioni tossiche. In questo quadro si inserisce la nascita del motore N20, un propulsore quadricilindrico da 2 litri sovralimentato mediante un turbocompressore twin scroll, cio\u00e8 con una turbina a condotto sdoppiato.\nTale motore intende sostituire nel tempo i motori N52 ed N53 da 3 litri, rispetto ai quali si segnala per la maggior leggerezza (15 kg in meno), grazie al massiccio impiego della lega di alluminio, e per il minor consumo medio (mediamente 1.5 litri in meno ogni 100\u00a0km).\nQueste sono le caratteristiche del motore N20B20:\nVa notato come, sebbene la potenza massima sia inferiore a quella del 3 litri N53 da 258 CV, il picco di 245 CV venga raggiunto a 5000 giri/min anzich\u00e9 6600, e come la coppia massima sia sensibilmente aumentata, passando da 310 a 350 Nm. Specialmente quest'ultimo dato fornisce un'idea delle minori sollecitazioni a cui va incontro il motore e del suo pi\u00f9 alto rendimento, fattori che confluiscono in una sensibile riduzione dei consumi. Quest'ultima caratteristica \u00e8 dovuta anche al contributo del dispositivo Start&amp;Stop integrato nel motore stesso. Il motore N20 esordisce nel marzo 2011 sotto il cofano della BMW X1 xDrive28i, ed in versione da 245 CV, ma sei mesi dopo \u00e8 stato affiancato da una versione depotenziata, in grado comunque di sviluppare 184 CV. Nel 2012 la famiglia si allarga ulteriormente con l'arrivo di una versione intermedia in grado di erogare fino 218 CV. Di seguito vengono mostrate le caratteristiche e le applicazioni delle due versioni:\nIl motore N20 ha avuto anche un'applicazione come parte di un gruppo motopropulsore ibrido: nella variante da 245 CV \u00e8 stato infatti abbinato ad un motore elettrico da 113 CV, quest'ultimo integrato in un cambio automatico ad 8 rapporti. Cos\u00ec configurato, questo gruppo motopropulsore \u00e8 in grado di erogare una potenza massima di 313 CV ed una coppia massima di 450 Nm."}
{"id": "3407155", "revid": "155634", "url": "https://it.wikipedia.org/wiki?curid=3407155", "title": "Campionati Internazionali di Sicilia 1971 - Singolare maschile", "text": "Il singolare maschile del torneo di tennis Campionati Internazionali di Sicilia 1971, facente parte della categoria Grand Prix, ha avuto come vincitore Roger Taylor che ha battuto in finale Pierre Barthes 6-3, 4-6, 7-6."}
{"id": "3407160", "revid": "125721050", "url": "https://it.wikipedia.org/wiki?curid=3407160", "title": "Clemente Graziani", "text": "Biografia.\nOrfano di padre a tre anni, consegu\u00ec il diploma all'Istituto commerciale e trov\u00f2 lavoro al Ministero dei trasporti, che per\u00f2 abbandon\u00f2 poco dopo per presentarsi volontario nella Regia Marina falsificando i documenti data la giovane et\u00e0. Disert\u00f2 ben presto dopo l'aggressione a un ufficiale.\nDalla RSI al MSI.\nNell'inverno 1944 si arruol\u00f2 volontario nell'esercito della Repubblica Sociale Italiana. Durante la Battaglia di Montecassino fu impegnato con compiti di collegamento tra prima linea e retrovia. Partecip\u00f2 alla ritirata fino a Roma.\nAll'arrivo degli Alleati trov\u00f2 lavoro in un'autorimessa e, appena finita la guerra, cominci\u00f2 l'attivit\u00e0 politica, per lo pi\u00f9 attivistica. Partecip\u00f2 alla fondazione del Movimento Sociale Italiano, ma non ne prese subito la tessera.\nIn questo periodo iniziava la sua formazione culturale. Alla Biblioteca nazionale lesse per caso un libro di Julius Evola, decise di incontrarlo e da allora nacque tra loro un sodalizio molto intenso. Evola divenne per Graziani e per tutti i giovani che ruotavano attorno alle riviste \"Imperium\" e \"La Sfida\" (i cosiddetti \"figli del sole\") il padre spirituale della destra tradizionalista.\nFu arrestato nel 1949 perch\u00e9 responsabile del tentato affondamento della nave-scuola Cristoforo Colombo destinata all'Unione Sovietica come risarcimento dei danni di guerra. Prese quindi parte agli attentati dei FAR (Fasci di Azione Rivoluzionaria) e della Legione Nera nel 1951, e negli incidenti alla Garbatella.\nPer la Legione, Graziani, Franco Dragoni e Fausto Gianfranceschi dedicarono la serata del 12 marzo 1951 ad attentati dinamitardi per le strade di Roma; in particolare, Graziani si occup\u00f2 di una finestra del Ministero degli Esteri. Le indagini, spronate anche da altri attentati successivi, portarono all'incriminazione di diversi esponenti dell'ultradestra del tempo, ci furono retate (guidate da Federico Umberto D'Amato) che a maggio portarono al fermo dello stesso Evola, e nel successivo giugno ci fu il processo; Graziani, Dragoni e Gianfranceschi ebbero le condanne pi\u00f9 severe, a un anno e 11 mesi.\nPi\u00f9 tardi Paolo Signorelli avrebbe ricordato che Graziani era il \"leader\" della Legione Nera, anzi fu lui a dargli il nome.\nGraziani e Ordine Nuovo.\nNel 1953 Graziani costitu\u00ec con Pino Rauti, Paolo Andriani e Paolo Signorelli il Centro Studi Ordine Nuovo, laboratorio di idee che si rifaceva agli insegnamenti di Evola, come componente interna del Movimento Sociale Italiano. Al congresso nazionale missino di Milano del novembre 1956 si alleano con la \"sinistra\" di Almirante e Massi, perdendo di misura sui moderati di Michelini che \u00e8 confermato segretario. Tutto il gruppo di Ordine Nuovo esce allora dal partito . \nIn questo periodo gli fu concessa la tessera dell'OAS francese (organizzazione paramilitare dedita all'attivit\u00e0 terroristica per impedire l'indipendenza dell'Algeria), \"privilegio\" sino ad allora assicurato solo ad un altro italiano.\nNel 1969, quando Giorgio Almirante assunse la guida del partito alla morte di Arturo Michelini, Rauti e quasi tutti i dirigenti del \"Centro studi ON\" rientrarono nell'MSI; il 21 dicembre Graziani con i pochi dirigenti dissidenti, fra i quali Elio Massagrande, ma con la maggioranza della base, fond\u00f2 invece il Movimento politico Ordine Nuovo, che mantenne come emblema l'ascia bipenne racchiusa in un cerchio bianco su sfondo rosso. Il movimento pubblic\u00f2 il periodico \"Ordine Nuovo Azione\" e divenne l'organizzazione pi\u00f9 consistente della destra extraparlamentare, giungendo ad annoverare circa diecimila iscritti.\nIl rifiuto di rientrare nel MSI fu cos\u00ec spiegato da Graziani:\nIl processo a Ordine Nuovo.\nNel 1971 la Procura della Repubblica di Roma apr\u00ec un procedimento contro il movimento per ricostituzione del disciolto partito nazionale fascista: poich\u00e9 l'accusa non riguardava fatti di sangue o episodi di violenza politica, Graziani parl\u00f2 di \"processo alle idee\". La sua latitanza inizi\u00f2 poco dopo la sentenza del primo processo a Ordine nuovo, emessa il 21 novembre 1973, con cui fu condannato a 5 anni e 3 mesi di reclusione (ridotti in appello a 3 anni) e interdizione perpetua dai pubblici uffici. Il giorno dopo il movimento fu posto fuorilegge dal ministro dell'Interno dell'epoca, Paolo Emilio Taviani.\nNelle sue memorie Taviani ebbe poi a raccontare di un incontro con il pubblico ministero Vittorio Occorsio avvenuto in corso di processo, prima della sentenza, durante il quale il magistrato gli chiese: \"Tutto finir\u00e0 ancora una volta nel nulla?\", e il ministro rispose di no, essendosi reso conto della pericolosit\u00e0 assunta dal movimento. E sempre allo stesso riguardo, lo stesso Taviani raccont\u00f2 che una volta preparato il decreto di scioglimento del movimento, giunto a Palazzo Chigi registr\u00f2 la contrariet\u00e0 di Mariano Rumor, di Aldo Moro e del capo di gabinetto Piga, per il quale il decreto era incostituzionale; allontanatosi Moro, il consiglio dei ministri lo avrebbe allora approvato all'unanimit\u00e0. La remora dell'incostituzionalit\u00e0 dipendeva dal fatto che lo scioglimento di un organo politico, quindi la privazione di diritti politici, veniva fatto dipendere da una sentenza di primo grado e non da una condanna definitiva, come lo stesso Taviani confermava fosse nelle previsioni della legge Scelba. Fu invece interpretata la legge dando corpo (nel senso mostrato dai fatti) all'ipotesi \"qualora, con sentenza, risulti accertata\" la ricostituzione del partito fascista.\nLa latitanza.\nGraziani realizz\u00f2 \"Anno Zero\", periodico che ricalcava i contenuti di \"Ordine Nuovo Azione\" e che rappresentava la continuazione di ON; la testata doveva nelle previsioni occuparsi di problemi sociali, ma ne uscirono solo quattro numeri. \nDalla latitanza promuove, in Francia, il giornale \"Ann\u00e9e Z\u00e9ro\".\nNegli anni che seguirono Graziani fu accusato di numerosi fatti a cui era estraneo o addirittura contrario come il tentato Golpe Borghese, la cospirazione della Rosa dei venti, gli attentati a firma di Ordine Nero, il ferimento dell'esule cileno Leighton, l'unificazione con Avanguardia Nazionale. Infine, l'omicidio del giudice Vittorio Occorsio, per il quale fu spiccato anche per Graziani un mandato di cattura internazionale.\nArrestato e processato a Londra, le autorit\u00e0 del Regno Unito non concessero l'estradizione per l'inconsistenza delle prove, tanto che il giudice inglese si rammaric\u00f2 di non poter condannare lo Stato italiano al pagamento delle spese processuali. Dopo la Grecia dei colonnelli (alle cui autorit\u00e0 militari si present\u00f2 dichiarandosi disponibile a combattere in un'eventuale guerra contro la Turchia) e l'Inghilterra, Graziani ripar\u00f2 prima nella Bolivia di Banzer, cio\u00e8 l'unico paese che lo accettava ufficialmente nonostante i mandati di cattura internazionali, e poi in Paraguay, dove per la seconda volta fu negata l'estradizione in Italia. Graziani si stabil\u00ec nel Chaco e divenne \"ganadero\", ovvero allevatore di bestiame.\nNon trascur\u00f2 per\u00f2 l'impegno politico: molti sono gli scritti, i saggi e i progetti di riviste prodotti durante questo periodo. Stabilitosi in Paraguay apr\u00ec la sua casa di Asunci\u00f3n a coloro che venivano a trovarlo dall'Italia; lo raggiunsero amici e famiglia, a cominciare dalla moglie Fiorella e i figli. Nel frattempo, cadevano le accuse nei suoi confronti: fu assolto dalle rimanenti imputazioni, compresa la pi\u00f9 grave, ossia quella legata all'omicidio Occorsio, da cui fu scagionato con formula piena. Gli restavano da scontare solo 8 mesi di reclusione, pena residua del primo processo a Ordine Nuovo.\nLa salute cominciava a vacillare e quindi si impegn\u00f2 nella sistemazione delle situazioni familiari e private. Mor\u00ec ad Asunci\u00f3n il 12 gennaio 1996.\nCos\u00ec lo descrisse Pino Rauti dopo la morte:\nNote.\n10. Fulvio Reiter, \"Ordine nuovo, verit\u00e0 e menzogne - Risposta alla commissione stragi, Edizioni Settimo Sigillo, 2007.\""}
{"id": "3407164", "revid": "7969", "url": "https://it.wikipedia.org/wiki?curid=3407164", "title": "Arteria epatica propria", "text": ""}
{"id": "3407166", "revid": "481666", "url": "https://it.wikipedia.org/wiki?curid=3407166", "title": "Societ\u00e0 Anonima Ambrosio", "text": ""}
{"id": "3407167", "revid": "775372", "url": "https://it.wikipedia.org/wiki?curid=3407167", "title": "Unionismo", "text": ""}
{"id": "3407170", "revid": "190578", "url": "https://it.wikipedia.org/wiki?curid=3407170", "title": "Francesco Filippo d'Inzaghi", "text": ""}
{"id": "3407173", "revid": "834", "url": "https://it.wikipedia.org/wiki?curid=3407173", "title": "Unionisti", "text": ""}
{"id": "3407175", "revid": "834", "url": "https://it.wikipedia.org/wiki?curid=3407175", "title": "Unionista", "text": ""}
{"id": "3407179", "revid": "460592", "url": "https://it.wikipedia.org/wiki?curid=3407179", "title": "Experimental metal", "text": ""}
{"id": "3407186", "revid": "1149807", "url": "https://it.wikipedia.org/wiki?curid=3407186", "title": "Lucemon", "text": ""}
{"id": "3407191", "revid": "599013", "url": "https://it.wikipedia.org/wiki?curid=3407191", "title": "Jason Jennings (cestista)", "text": ""}
{"id": "3407197", "revid": "248219", "url": "https://it.wikipedia.org/wiki?curid=3407197", "title": "FIWuK", "text": ""}
{"id": "3407198", "revid": "154893", "url": "https://it.wikipedia.org/wiki?curid=3407198", "title": "Cantone di La Conca d'Oro", "text": ""}
{"id": "3407199", "revid": "599013", "url": "https://it.wikipedia.org/wiki?curid=3407199", "title": "Cantone di Mo\u00efta-Verde", "text": ""}
{"id": "3407200", "revid": "154893", "url": "https://it.wikipedia.org/wiki?curid=3407200", "title": "Cantone di Niolu-Omessa", "text": ""}
{"id": "3407201", "revid": "154893", "url": "https://it.wikipedia.org/wiki?curid=3407201", "title": "Cantone di Deux-Sevi", "text": ""}
{"id": "3407202", "revid": "154893", "url": "https://it.wikipedia.org/wiki?curid=3407202", "title": "Cantone di Deux-Sorru", "text": ""}
{"id": "3407203", "revid": "486946", "url": "https://it.wikipedia.org/wiki?curid=3407203", "title": "Cantone di Sart\u00e8ne", "text": ""}
{"id": "3407204", "revid": "599013", "url": "https://it.wikipedia.org/wiki?curid=3407204", "title": "Cantone di Tallano-Scopam\u00e8ne", "text": ""}
{"id": "3407205", "revid": "339392", "url": "https://it.wikipedia.org/wiki?curid=3407205", "title": "Arrondissement di Sart\u00e8ne", "text": ""}
{"id": "3407206", "revid": "767487", "url": "https://it.wikipedia.org/wiki?curid=3407206", "title": "Rubber (film 2010)", "text": "Rubber \u00e8 un film del 2010 diretto da Quentin Dupieux. \nScritto e diretto da Dupieux, il film narra di uno pneumatico che prende vita e uccide le persone grazie ai suoi poteri psichici. Il film \u00e8 stato presentato alla Semaine de la Critique della sessantatreesima edizione del Festival di Cannes.\nTrama.\nNel deserto californiano, degli spettatori increduli assistono alle avventure di Robert, uno pneumatico dotato di poteri paranormali e di uno sviluppato istinto omicida. \nLe forze dell'ordine locali iniziano un'inchiesta e scoprono che Robert \u00e8 misteriosamente attratto da una giovane e avvenente ragazza.\nDistribuzione.\n\"Rubber\" \u00e8 stato proiettato per la prima volta il 15 maggio 2010 a Cannes. La Magnet Releases ha poi acquisito i diritti per distribuire la pellicola negli Stati Uniti, e la prima proiezione di \"Rubber\" al di fuori dei confini francesi \u00e8 avvenuta il 9 luglio 2010 al Fantasia Festival di Montr\u00e9al. \"Rubber\" \u00e8 stato proiettato anche al Sitges Film Festival in Spagna e all'After Dark Film Festival di Toronto.\nSul sito internet www.coolcats.fr, a partire dal 14 marzo 2011, sono in vendita il DVD e la colonna sonora del film. Dall'11 aprile 2011 il DVD e il Blu-ray di \"Rubber\" sono acquistabili anche su Amazon.\nAccoglienza.\nCostato 500.000 dollari, il film ne ha incassati solamente 98.000 negli Usa.\nCritica.\nAlla prima di Cannes il film ha ricevuto in genere critiche negative. Il sito indieWire ha definito l'opera di Dupieux come \"uno degli esperimenti pi\u00f9 bizzarri degli ultimi tempi\". Il \"Daily Telegraph\" ha stroncato la pellicola affermando che dura un'ora di troppo (su una durata complessiva di 85 minuti) e che sciorina una serie di dialoghi di assoluta stupidit\u00e0. Su \"Variety\" \u00e8 stato scritto che \"Rubber\" \"non spaventa, non diverte, non \u00e8 mai intelligente come promette di essere.\"\nIl film ha per\u00f2 ottenuto recensioni positive da altri festival cinematografici. Il sito Twitch Film ha affermato che \"Rubber\" \u00e8 ben girato e che si tratta di una sublime masturbazione mentale, una pietra miliare tra i B-movie. L\"'Huffington Post\" ha scritto che Quentin Dupieux \"riesce a creare e intrattenere [...] Il risultato \u00e8 una parodia sciocca e acuta allo stesso tempo\"."}
{"id": "3407207", "revid": "697352", "url": "https://it.wikipedia.org/wiki?curid=3407207", "title": "Universitetet", "text": ""}
{"id": "3407208", "revid": "1529788", "url": "https://it.wikipedia.org/wiki?curid=3407208", "title": "Uomo dei dolori", "text": ""}
{"id": "3407210", "revid": "767487", "url": "https://it.wikipedia.org/wiki?curid=3407210", "title": "Tabyn Bogd-Ola", "text": "Il Tabyn Bogd-Ola, Tavyn-Bogdo-Ola, Tavan Bogd uul o Tavan-Bogdo-Ula (mongolo \u0422\u0430\u0432\u0430\u043d \u0431\u043e\u0433\u0434 \u0443\u0443\u043b, \"monte cinque santi\"; , \"Tavan-Bogdo-Ula\"; ) \u00e8 un massiccio dei monti Altaj sulla linea di confine tra la Cina, la Mongolia e la Russia.\nDescrizione.\nIl punto pi\u00f9 alto del massiccio \u00e8 il picco H\u00f9jt\u0117n (\u0425\u04af\u0439\u0442\u044d\u043d \u043e\u0440\u0433\u0438\u043b, \"freddo\"), 4\u00a0374\u00a0m, situato sul confine mongolo-cinese, uno dei cinque picchi nel massiccio Tavan Bogd.\nIl picco Najramdal (\u041d\u0430\u0439\u0440\u0430\u043c\u0434\u0430\u043b \u043e\u0440\u0433\u0438\u043b, \"picco dell'amicizia\"), alto 4\u00a0117\u00a0m \u00e8 situato a nord dello H\u00f9jt\u0117n. Un suo picco minore, chiamato anche Tavan Bogd (\"Tavan Bogd Uul\"), alto 4\u00a0082\u00a0m, \u00e8 il punto di confine tra Russia, Mongolia e Cina. Secondo accordi tripartiti, le coordinate di questo punto sono \nIl massiccio comprende altre tre vette: Mal\u010din (\u041c\u0430\u043b\u0447\u0438\u043d \u043e\u0440\u0433\u0438\u043b, \"guardiano\"), alto 4\u00a0050\u00a0m, sul confine russo-mongolo; B\u00f9rg\u0117d (\u0411\u04af\u0440\u0433\u044d\u0434 \u043e\u0440\u0433\u0438\u043b, \"picco aquila\"), alto 4\u00a0068\u00a0m, situato a sud-est del picco H\u00f9jt\u0117n in territorio mongolo, e \u00d4lgij (\u04e8\u043b\u0433\u0438\u0439 \u043e\u0440\u0433\u0438\u043b, \"culla\"), 4\u00a0050\u00a0m.\nIl massiccio \u00e8 ricoperto da numerosi ghiacciai, il maggiore \u00e8 il Potanin lungo 19\u00a0km, con un'area di 56,5\u00a0km\u00b2 (in fase di ritiro).\nDal Tabyn Bogd-Ola si dipartono tre catene montuose: i monti Sajljugem (verso est) lungo il confine russo-mongolo; l'Altaj della Mongolia (verso sud) lungo il confine mongolo-cinese e la dorsale montuosa degli Altaj meridionali che corre verso ovest lungo il confine russo-cinese per poi entrare in Kazakistan. Verso nord, il Tabyn Bogd-Ola scende ripidamente sull'altopiano di Ukok nella Repubblica dell'Altaj."}
{"id": "3407212", "revid": "767487", "url": "https://it.wikipedia.org/wiki?curid=3407212", "title": "Ritratto di giovane donna (Raffaello)", "text": "Il Ritratto di giovane donna \u00e8 un dipinto a olio su tavola (60x40 cm) di Raffaello Sanzio e aiuti, databile al 1518\u20131519 circa e conservato nel Mus\u00e9e des Beaux-Arts di Strasburgo.\nStoria.\nIl dipinto si trovava nella collezione Acton di Londra e nel 1890 fu acquistato dal Bode e poi lasciato alla sede odierna. \nL'attribuzione \u00e8 sempre stata una questione controversa: tradizionalmente riferita alla scuola del Sanzio, dopo la pulitura delle ridipinture ottocentesche e un esame radiografico si \u00e8 scoperto che la mano, le maniche e la camicia vennero aggiunte in un secondo momento.\nDescrizione e stile.\nSullo sfondo di un tendaggio verde, una giovane donna \u00e8 ritratta a mezzo busto voltata di tre quarti verso sinistra, col volto e lo sguardo ruotati verso lo spettatore. Tiene una mano al petto (la destra), con una posa che ricorda quella della Velata. Una certa somiglianza \u00e8 ravvisabile anche col ritratto della Fornarina. \nIl profilo \u00e8 ovale e puro, gli occhi grandi, il naso a patatina, la bocca sottile, il mento appuntito. I capelli sono raccolti da una sorta di turbante, dettaglio assai in voga nella moda del tempo."}
{"id": "3407213", "revid": "339392", "url": "https://it.wikipedia.org/wiki?curid=3407213", "title": "Tavan Bogd Uul", "text": ""}
{"id": "3407214", "revid": "834", "url": "https://it.wikipedia.org/wiki?curid=3407214", "title": "Valdellora (La Spezia)", "text": ""}
{"id": "3407219", "revid": "1305772", "url": "https://it.wikipedia.org/wiki?curid=3407219", "title": "Valle d'Aosta Pinot Nero", "text": ""}
{"id": "3407220", "revid": "834", "url": "https://it.wikipedia.org/wiki?curid=3407220", "title": "Valperto", "text": ""}
{"id": "3407221", "revid": "198277", "url": "https://it.wikipedia.org/wiki?curid=3407221", "title": "Unione Sportiva Catanzaro 1970-1971", "text": "Questa voce raccoglie le informazioni riguardanti l'Unione Sportiva Catanzaro nelle competizioni ufficiali della stagione 1970-1971.\nStagione.\nNella stagione 1970-1971 il Catanzaro disputa il campionato di Serie B, ottiene 47 punti e la seconda posizione appaiato ad Atalanta e Bari, il Mantova con 48 punti vince il torneo ed \u00e8 promosso in Serie A, per stabilire le altre due promosse si rendono necessari gli spareggi disputati a fine giugno. I giallorossi perdono con l'Atalanta ma vincono contro il Bari, ottenendo la promozione a braccio con i bergamaschi. Scendono in Serie C il Pisa con 32 punti, la Casertana con 27 punti e la Massese con 22 punti.\nDopo la tribolata salvezza ottenuta nella stagione precedente, il presidente Nicola Ceravolo decise di affidare la guida tecnica del Catanzaro all'esordiente Gianni Seghedoni, limitandosi tuttavia a qualche lieve ritocco della rosa che in seguito si riveler\u00e0 decisivo. La squadra, partita con ambizioni limitate, si inserir\u00e0 subito nel novero delle candidate alla promozione vincendo le prime tre gare e tenendo testa alle altre tre concorrenti (Atalanta, e ) fino alla fine del girone di ritorno, quando tre sconfitte consecutive la fece scivolare a -6 dalla zona promozione.\nNel corso del girone di ritorno il Catanzaro migliorer\u00e0 ulteriormente il proprio rendimento, unica a ottenere 27 punti nel ritorno, arrivando a due giornate dal termine con due punti di svantaggio sulle altre concorrenti, poi una vittoria sofferta contro il Livorno permetter\u00e0 l'aggancio di Atalanta e Bari, mentre all'ultima giornata una vittoria nello scontro diretto con il Brescia che era secondo, estromette le rondinelle dalla zona promozione a vantaggio dei calabresi, costretti per\u00f2 a dover giocare un mini-torneo di spareggio con Atalanta e Bari classificatesi a pari merito.\nSconfitto nel primo match di spareggio a Bologna contro i bergamaschi, il Catanzaro fu obbligato a vincere nella partita giocata al San Paolo di Napoli contro il Bari, per ottenere con la vittoria la promozione, grazie alla rete realizzato all'81' di un incontro spigoloso, Angelo Mamm\u00ec realizz\u00f2 la rete che valse, per la prima volta nella storia della Serie A, l'approdo di una squadra calabrese nel massimo livello calcistico italiano.\nOrganigramma societario.\nArea direttiva\nArea tecnica\nArea organizzativa"}
{"id": "3407224", "revid": "486946", "url": "https://it.wikipedia.org/wiki?curid=3407224", "title": "IWUF", "text": ""}
{"id": "3407226", "revid": "24443", "url": "https://it.wikipedia.org/wiki?curid=3407226", "title": "Catena Basodino-Cristallina-Biela", "text": "La Catena Basodino-Cristallina-Biela \u00e8 un massiccio montuoso delle Alpi Lepontine (Alpi Ticinesi e del Verbano). Si trova sul confine tra l'Italia (Piemonte) e la Svizzera (Canton Ticino). Prende il nome dalle tre montagne pi\u00f9 significative del gruppo: il Bas\u00f2dino, il Pizzo Cristallina ed il Pizzo Biela.\nGeografia.\nIl massiccio raccoglie le montagne tra l'italiana Val Formazza (ad ovest) e l'alta valle svizzera percorsa dal fiume Maggia e chiamata prima Val Sambuco e poi Val Lavizzara.\nRuotando in senso orario i limiti geografici sono: Passo di San Giacomo, alta Val Bedretto, Passo del Naret, Val Sambuco, Val Lavizzara, Valle di Campo, Passo di Fria, Valle Isorno, Valle Antigorio, Val Formazza, Passo di San Giacomo.\nClassificazione.\nLa SOIUSA individua la Catena Basodino-Cristallina-Biela come un supergruppo alpino e vi attribuisce la seguente classificazione:\nSuddivisione.\nIl gruppo montuoso \u00e8 suddiviso in tre gruppi e otto sottogruppi:"}
{"id": "3407227", "revid": "834", "url": "https://it.wikipedia.org/wiki?curid=3407227", "title": "Vampir (manga)", "text": ""}
{"id": "3407232", "revid": "1078002", "url": "https://it.wikipedia.org/wiki?curid=3407232", "title": "Emigrazione ticinese in California", "text": "L'emigrazione ticinese verso la California durante il XIX secolo \u00e8 cominciata con la scoperta dell'oro.\nDescrizione.\nI primi due ticinesi furono dei leventinesi che arrivano a San Francisco nel 1849. Negli anni successivi il numero di emigranti aumenta e varia da meno di cento fino a diverse centinaia. La maggioranza proveniva dalle valli superiori del Ticino, soprattutto dalle Valle Maggia e dalla Leventina. Sovente il comune o il patriziato prestavano i soldi per il viaggio. L'emigrante si rivolgeva ad un'agenzia di viaggio e firmava un contratto dove si precisava il percorso e il vitto. Bisognava prendere la diligenza e spesso attraversare il passo del San Gottardo a piedi. A Lucerna si poteva prendere la ferrovia.\nI porti marittimi utilizzati erano Le Havre, Amburgo e Anversa ma capitava di andare prima a Londra e lavorare qualche tempo allo scopo di poter poi emigrare in America.\nIl viaggio durava diversi mesi poich\u00e9 bisognava aggirare il Continente sudamericano o sbarcare a Col\u00f3n e attraversare l'istmo di Panama. Nel 1869 la costruzione della ferrovia che andava da New York a San Francisco raccorci\u00f2 notevolmente la durata del viaggio.\nNel 1853 il generale Radetzky, governatore del Regno lombardo-veneto, ordina l'espulsione dei ticinesi e la chiusura della frontiera. Ci\u00f2 provoc\u00f2 un forte aumento dell'emigrazione ticinese verso la California.\nLa congiuntura economica e gli eventi politici e climatici influenzano molto il flusso di emigranti. Per il Ticino, oltre alla chiusura della frontiera ci sono le vicissitudini politiche locali, le inondazioni che distruggono i campi e le strade e le facilitazioni di viaggio. Negli Stati Uniti, la guerra di secessione e le diverse crisi economiche sono un freno all'emigrazione.\nAnalizzando i fogli del censimento californiano del 1870, Perret trova 882 ticinesi ma precisa che il numero vero era forse il doppio. Nel 1930 i californiani d'origine ticinese erano circa 20000 su un totale di 5'677'251 abitanti. Il numero totale di ticinesi che si sono recati in California \u00e8 molto pi\u00f9 grande poich\u00e9 le persone ritornate in patria non figurano nel censimento del 1930.\nLa stragrande maggioranza dei ticinesi si occupa dell'allevamento del bestiame e della produzione di latte. Nei racconti degli emigranti si parla sovente del duro lavoro dei mungitori che si dovevano occupare di un grande numero di mucche. I ranch californiani erano molto pi\u00f9 estesi delle aziende agricole alpine. In inverno capitava che non c'era pi\u00f9 lavoro e allora bisognava cercare un'altra occupazione nelle segherie o nelle industrie.\nSovente l'emigrato cominciava come vaccaio ma poi con i risparmi e un credito bancario acquistava un piccolo ranch. Nel 1896 fu fondata la Banca Svizzera Americana con sede a Locarno e agenzie a San Francisco e San Luis Obispo allo scopo di raccogliere i risparmi dei ticinesi. Nel 1909 l'agenzia di San Francisco divenne un istituto autonomo.\nI minatori erano poco numerosi, soprattutto dopo l'esaurimento dei filoni auriferi.\nL'insediamento dei ticinesi cominci\u00f2 al Nord della California (regione di San Francisco) e si estese poi fino alle regioni pi\u00f9 aride della frontiera messicana.\nI principali insediamenti si possono raggruppare in cinque regioni.\nCatene costiere al Nord di San Francisco.\nNelle contee di Sonoma, Marin, Humboldt, Napa, Solano e Mendocino troviamo numerosi ticinesi provenienti soprattutto dalla Valle Maggia. Il loro numero passa da 344 nel 1870 a 5110 nel 1930. Petaluma, Sonoma, Eureka, Ferndale e Tomales sono delle localit\u00e0 che si trovano sovente nelle lettere scritte dagli emigranti.\nNella Contea di Sonoma i ticinesi svilupparono la coltivazione della vigna. A Petaluma ci sono anche degli avicoltori. Le fattorie sono disseminate in tutto questo vasto territorio dove la vera colonizzazione cominci\u00f2 solo dopo la scoperta dell'oro (nel 1850 la popolazione della California era di 92597 abitanti per una superficie dieci volte pi\u00f9 grande della Svizzera).\nLa valle della Napa \u00e8 conosciuta ancora oggi per i suoi vini. Nel 1881 c'erano 5 ticinesi che possedevano 22 ettari di vigneti. Provengono dalle regioni del Sopraceneri dove si coltiva la vigna (Verscio, Monte Carasso).\nLa promozione della produzione e vendita del vino degli emigranti svizzeri e italiani fu affidata all'Associazione Svizzero-Italiana di agricoltura. Questa societ\u00e0, che aveva la sua sede a San Francisco, fu in seguito chiamata la Italian Swiss Colony. All'inizio un ticinese faceva parte del comitato ma poi divenne una societ\u00e0 interamente italiana.\nCatene costiere al Sud di San Francisco.\nNelle contee di Monterey, San Luis Obispo, Santa Clara e Santa Barbara i ticinesi sono passati da 109 nel 1870 a 6075 nel 1930. Le principali colonie sono quelle di Castroville, Salinas, Soledad e King City. I ticinesi posseggono anche qui dei ranch e si occupano dell'allevamento del bestiame. Si creano delle latterie per commercializzare i loro prodotti. Ci sono anche degli orticoltori (produzione di insalata). L'industria alimentare \u00e8 pure sviluppata e si producono formaggio e latte condensato.\nNella Contea di Santa Barbara i ticinesi fondarono la localit\u00e0 di Casmalia che si chiamava all'inizio Someo in ricordo del loro villaggio d'origine in Valle Maggia. San Luis Obispo, Gaviota, Guadalupe, Gonzales, Soledad sono altre localit\u00e0 che si trovano sovente nelle lettere scritte dagli emigranti.\nIn alcune regioni si trova persino del petrolio con un rapido arricchimento dei fortunati proprietari.\nDistretto di San Francisco.\nNelle contee di San Francisco, Alameda, San Mateo e Contra Costa i ticinesi sono passati da 120 nel 1870 a 2550 nel 1930. I ticinesi lavorano negli alberghi e nei commerci di questa citt\u00e0.\nSan Francisco e Oakland sono delle localit\u00e0 che si trovano sovente nelle lettere scritte dagli emigranti.\nSan Francisco \u00e8 la sede di societ\u00e0 di mutuo soccorso e di societ\u00e0 patriottiche fondate dagli emigrati. Per la festa nazionale ed in altre feste i ticinesi si ritrovano per avere delle notizie dei compatrioti e del Ticino. Si pubblicano dei giornali con delle notizie sui membri della colonia e gli avvenimenti in patria.\nLa Valle Centrale.\nLa Central Valley comprende la valle di Sacramento al Nord e la valle di San Joaquin al Sud. Questa estesa pianura si trova tra la Sierra Nevada e le catene costiere. Grazie all'irrigazione (le piogge sono insufficienti in estate) \u00e8 stato possibile praticare tutto l'anno l'allevamento del bestiame.\nNelle contee di questa regione, in particolare San Joaquin, Stanislaus, Fresno e Sacramento i ticinesi sono passati da 27 nel 1870 a 3570 nel 1930.\nStockton, Visalia, Dinuba e Cutler sono le localit\u00e0 che si trovano sovente nelle lettere scritte dagli emigranti.\nLa Sierra Nevada.\nLa Sierra Nevada \u00e8 conosciuta per la scoperta dell'oro nella sabbia dei torrenti e, pi\u00f9 tardi, di un filone aurifero.\nI ticinesi, provenienti soprattutto dalla Leventina e da Biasca restano poco tempo a lavorare nelle miniere. L'allevamento del bestiame corrisponde meglio alle loro attitudini.\nNelle contee di questa regione, in particolare Plumas, El Dorado, Stanislaus, Placer e Sierra i ticinesi sono passati da 253 nel 1870 a 1105 nel 1930.\nStockton, Visalia, Placerville, Grizzly Flat sono le localit\u00e0 che si trovano sovente nelle lettere scritte dagli emigranti.\nIl declino.\nL'emigrazione ticinese \u00e8 completamente cessata dopo l'ultima guerra mondiale. La seconda e soprattutto la terza generazione si sono assimilati nella popolazione locale secondo il fenomeno del \"melting pot\". Il dialetto ticinese e la lingua italiana sono abbandonate. Gli agricoltori sono diventati una minoranza. I discendenti degli emigranti esercitano i pi\u00f9 diversi mestieri e sono disseminati su tutto il territorio californiano e oltre le Montagne Rocciose. I cognomi delle famiglie, i nomi delle strade e le lapidi dei cimiteri sono i principali segni odierni dell'emigrazione ticinese."}
{"id": "3407233", "revid": "1305772", "url": "https://it.wikipedia.org/wiki?curid=3407233", "title": "Vasciano", "text": "Vasciano \u00e8 il toponimo di due localit\u00e0 dell'Umbria"}
{"id": "3407234", "revid": "834", "url": "https://it.wikipedia.org/wiki?curid=3407234", "title": "Vassalord (manga)", "text": ""}
{"id": "3407235", "revid": "1318658", "url": "https://it.wikipedia.org/wiki?curid=3407235", "title": "Vaugirard", "text": ""}
{"id": "3407237", "revid": "834", "url": "https://it.wikipedia.org/wiki?curid=3407237", "title": "Via Alessandrina (Roma)", "text": ""}
{"id": "3407238", "revid": "287204", "url": "https://it.wikipedia.org/wiki?curid=3407238", "title": "Miss Terra 2004", "text": "Miss Terra 2004, quarta edizione di Miss Terra, si \u00e8 tenuta presso il UP Theater di Quezon nelle Filippine il 24 ottobre 2004. L'evento \u00e8 stato presentato da Marc Nelson e Sarah Meir e trasmesso da ABS-CBN, Star World e The Filipino Channel. La brasiliana Priscilla Meirelles \u00e8 stata incoronata Miss Terra 2004."}
{"id": "3407239", "revid": "1305772", "url": "https://it.wikipedia.org/wiki?curid=3407239", "title": "Via Marina", "text": ""}
{"id": "3407240", "revid": "834", "url": "https://it.wikipedia.org/wiki?curid=3407240", "title": "Via normale francese (monte Bianco)", "text": ""}
{"id": "3407242", "revid": "237147", "url": "https://it.wikipedia.org/wiki?curid=3407242", "title": "Col de San Stephano", "text": ""}
{"id": "3407243", "revid": "834", "url": "https://it.wikipedia.org/wiki?curid=3407243", "title": "Via normale italiana (monte Bianco)", "text": ""}
{"id": "3407245", "revid": "834", "url": "https://it.wikipedia.org/wiki?curid=3407245", "title": "Viale Francesco Redi (Firenze)", "text": ""}
{"id": "3407246", "revid": "834", "url": "https://it.wikipedia.org/wiki?curid=3407246", "title": "Vigili", "text": ""}
{"id": "3407248", "revid": "226458", "url": "https://it.wikipedia.org/wiki?curid=3407248", "title": "Episodi di Sea Patrol (seconda stagione)", "text": "La seconda stagione della serie televisiva Sea Patrol \u00e8 stata trasmessa in prima visione in Australia da Nine Network dal 31 marzo al 23 giugno 2008. \nIn Italia la seconda stagione \u00e8 stata trasmessa in prima visione in chiaro da Rai 2 divisa in due parti: la prima (ep. 1-9) dal 30 agosto al 9 settembre 2010, la seconda (ep. 10-13) tra ottobre e novembre 2011.\nNella Svizzera Italiana la seconda stagione \u00e8 stata trasmessa dal 1\u00ba luglio 2011 al 19 luglio 2011 su RSI LA1."}
{"id": "3407249", "revid": "1305772", "url": "https://it.wikipedia.org/wiki?curid=3407249", "title": "Villa Colonna", "text": ""}
{"id": "3407250", "revid": "834", "url": "https://it.wikipedia.org/wiki?curid=3407250", "title": "Villa Dosso-Biffi (Monza)", "text": ""}
{"id": "3407251", "revid": "1305772", "url": "https://it.wikipedia.org/wiki?curid=3407251", "title": "Villa Il Melarancio", "text": ""}
{"id": "3407252", "revid": "1305772", "url": "https://it.wikipedia.org/wiki?curid=3407252", "title": "Villa Maffei", "text": ""}
{"id": "3407253", "revid": "122646555", "url": "https://it.wikipedia.org/wiki?curid=3407253", "title": "Villa Malta", "text": ""}
{"id": "3407254", "revid": "1305772", "url": "https://it.wikipedia.org/wiki?curid=3407254", "title": "Villa Ottolini", "text": ""}
{"id": "3407256", "revid": "767487", "url": "https://it.wikipedia.org/wiki?curid=3407256", "title": "Edmund Sturton", "text": "Biografia.\nPochissimo si conosce della sua vita e della sua attivit\u00e0 di musicista, ma sembra che si tratti dello stesso Sturton compositore del pezzo a sei voci \"Ave Maria ancilla Trinitatis\" presente nel \"Libro corale Lambeth.\" Un altro pezzo a sei voci, \"Gaude virgo mater Christi\", si trova nel \"Libro corale di Eton\". In quest'ultimo pezzo le voci coprono un'estensione di due ottave."}
{"id": "3407263", "revid": "68100077", "url": "https://it.wikipedia.org/wiki?curid=3407263", "title": "Radar trans-orizzontale", "text": "Il radar trans-orizzonte sfrutta le propriet\u00e0 ionosferiche di riflessione delle onde elettromagnetiche per far rilevare oggetti anche oltre l'orizzonte, nonostante siano nascosti dalla curvatura terrestre."}
{"id": "3407265", "revid": "106456", "url": "https://it.wikipedia.org/wiki?curid=3407265", "title": "Diocesi di Mirepoix", "text": "La diocesi di Mirepoix (in latino: \"Dioecesis Mirapicensis\") \u00e8 una sede soppressa della Chiesa cattolica.\nTerritorio.\nLa diocesi comprendeva parte della Linguadoca. Confinava a nord con l'arcidiocesi di Tolosa, ad est con la diocesi di Saint-Papoul e l'arcidiocesi di Narbona, a sud con la diocesi di Alet, e ad ovest con le diocesi di Pamiers e di Rieux.\nSede vescovile era la citt\u00e0 di Mirepoix nell'attuale dipartimento dell'Ari\u00e8ge, dove fungeva da cattedrale l'attuale chiesa di San Maurizio.\nNel 1679 la diocesi comprendeva circa 120 parrocchie.\nStoria.\nRisale al XII secolo la costruzione della chiesa parrocchiale di San Maurizio di Mirepoix, che divenne ben presto un priorato sottomesso all'autorit\u00e0 degli abati di San Vittore di Marsiglia.\nIl priorato fu eretto in diocesi da papa Giovanni XXII il 26 settembre 1317 con la bolla \"Salvator noster\". Nel febbraio 1318 il papa defin\u00ec i confini della nuova diocesi alla quale assegn\u00f2 154 parrocchie dell'arcidiocesi di Tolosa, di cui Mirepoix divenne suffraganea.\nFu soppressa in seguito al concordato con la bolla \"Qui Christi Domini\" di papa Pio VII del 29 novembre 1801 e il suo territorio incorporato in quello della diocesi di Carcassonne ed in parte in quello dell'arcidiocesi di Tolosa.\nDall'11 marzo 1910 ai vescovi di Pamiers \u00e8 stato concesso di portare il titolo di vescovi di Mirepoix."}
{"id": "3407268", "revid": "1305772", "url": "https://it.wikipedia.org/wiki?curid=3407268", "title": "James Gunn", "text": ""}
{"id": "3407269", "revid": "226458", "url": "https://it.wikipedia.org/wiki?curid=3407269", "title": "Bulinchia", "text": "Bulinchia \u00e8 un termine marinaresco che designa il sistema di chiusura di un osteriggio o di un passauomo (finestrature navali apribili comunemente note anche con il termine di \"obl\u00f2\").\nLa bulinchia svolge un ruolo determinante nel garantire la tenuta stagna della finestratura apribile, soprattutto in fase di navigazione.\nEsistono due tipologie di bulinchia:\nLa bulinchia solitamente \u00e8 realizzata in materiale plastico o in metallo resistente all'ossidazione (ottone o acciaio)."}
{"id": "3407275", "revid": "599013", "url": "https://it.wikipedia.org/wiki?curid=3407275", "title": "Matthieu Rosset", "text": "Biografia.\nHa iniziato a praticare i tuffi nel 1997 all'et\u00e0 di sette anni. Il suo primo club \u00e8 stato il \"Lyon plongeon Club\" (LPC) in cui \u00e8 rimasto sino al 2002, quando ha interrotto temporaneamente la sua carriera. Nel 2005 ha ricomminciato presso l'Union sportive de L\u2019Ouest Lyon (USOL) dove ha ripreso a gareggiare, tornando al polo di Institut national du sport, de l'expertise et de la performance (INSEP).\nNel 2010 \u00e8 giunto terzo con la compagna di squadra Claire Febvay nella gara dimostrativa a squadre (\"Team event\") dei campionati europei di Budapest.\nNel 2011 ha partecipato ai campionati europei di tuffi svoltisi per la seconda volta consecutiva a Torino. Il 9 marzo ha vinto la medaglia di bronzo nei trampolino 1 metro. In finale \u00e8 stato superato dal russo Evgenij Kuznecov e dall'ucraino Illya Kvasha. Il giorno seguente, nel trampolino 3 metri si \u00e8 qualificato per la finale con il secondo miglior punteggio. In finale ha concluso la gara al quarto posto alle spalle di Patrick Hausding, Il'ja Zacharov e Evgenij Kuznecov. L'11 marzo, nei tuffi sincronizzati da tre metri, in squadra con Damien C\u00e9ly, ha ottenuto la medaglia di bronzo. In finale la coppia francese \u00e8 stata superata da quella tedesca, composta da Patrick Hausding e da Stephan Feck, e da quella russa (Il'ja Zacharov e Evgenij Kuznecov). Assieme ad Audrey Labeau ha inoltre partecipato al \"team event\" classificandosi secondo con 408,60 punti. Il primo posto gli \u00e8 sfuggita di soli 2,40 punti ed andata alla coppia russa Julija Koltunova-Il'ja Zacharov (411 punti)..\nNel 2012, nuovamente con la compagna di squadra Audrey Labeau, ha conquistato il primo oro ufficiale del \"Team event\" agli Europei 2012 di Eindhoven (Paesi Bassi), precedendo l'Ucraina e la Russia. Negli stessi campionati, ha ottenuto la medaglia di bronzo nella gara dal metro con 403.95 punti, preceduto dall'ucraino Illya Kvasha e dal russo Evgenij Kuznecov. Il giorno successivo ha conquistato il suo primo oro continentale individuale, vincendo la gara del trampolino da 3 metri con 504.00 punti, davanti al tedesco Patrick Hausding (502.75) e al russo Il'ja Zacharov (493.80).\n\u00c8 allenato da Emptoz-Lacote Gilles."}
{"id": "3407298", "revid": "547034", "url": "https://it.wikipedia.org/wiki?curid=3407298", "title": "John Redford", "text": "Biografia.\nQuasi nulla si conosce della prima parte della sua vita e soltanto dell'ultimo ventennio di essa esistono alcune notizie certe.\nDal 1525 fu organista alla St Paul's Cathedral (succedendo a Thomas Hickman) e maestro del coro dal 1534. Molte delle sue composizioni sono contenute nel Mulliner Book. Tutta la sua musica per organo e di genere liturgico e in stile vocale, ma ve ne \u00e8 anche in stile clavicembalistico contenente abbellimenti e richiede un'ottima tecnica esecutiva al suo interprete.\nDiversamente dalla maggior parte dei suoi colleghi, Redford scrisse anche canzoni e masque, ma anche rappresentazioni drammatiche per la Corte. Oltre ad essere maestro del coro, aveva l'incombenza di preparare tutti i cantori ed anche i cantanti impegnati nelle rappresentazioni a Corte. IL pi\u00f9 celebre di questi spettacoli fu \"The Play of Wyt and Science\" (scritto intorno al 1530-1550) parte del quale \u00e8 andato perduto.\nEgli scrisse anche alcuni poemi, compreso quello in 23 versi \"Nolo mortem peccatoris\", che venne poi musicato da Thomas Morley, organista a St. Paul's in un periodo successivo.\nAltro poema \u00e8 \"The Chorister's Lament\", nel quale i ragazzi del coro si lamentano delle percosse crudeli riservate loro:\n\"We have a cursyd master, I tell you all for trew\"\n\"so cruell as he is was never Turke or Jue.\"\n\"he is the most unhappiest man that ever ye knewe,\"\n\"for to poor syllye boyes he wurkyth much woe.\"\n\"Do we never so well, he can never be content,\"\n\"but for our good wylles we ever more be shente\" [punished],\n\"ofttimes our lytle butokes he dooth all to rent,\"\n\"that we, poore sylye boyes, abyde much woe.\"\n\"We have many lasshes to lerne this peelde\" [wretched] \"song,\"\n\"that I wyll not lye to you now &amp; then among;\"\n\"out of our butokes we may plucke the stumpes thus long\"\n\"that we, poore sylye boyes, abyde much woe.\""}
{"id": "3407301", "revid": "132266", "url": "https://it.wikipedia.org/wiki?curid=3407301", "title": "Tornado ECR", "text": ""}
{"id": "3407303", "revid": "1573940", "url": "https://it.wikipedia.org/wiki?curid=3407303", "title": "Aleuron ypanemae", "text": "Aleuron ypanemae (, [1875]) \u00e8 un lepidottero appartenente alla famiglia Sphingidae, endemico del Brasile.\nDescrizione.\nAdulto.\n\u00c8 possibile distinguerla da tutte le altre specie del genere \"Aleuron\", per la presenza, sull'Ala anteriore, di una macchia bianca triangolare e traslucida, disposta tra Rs2 ed M1; posteriormente a questa, si riscontra una seconda macchia bianca lineare.\nI sessi sono simili (D'Abrera, 1986).\nLarva.\nDati non disponibili.\nPupa.\nI bruchi si impupano in camere sotterranee superficiali.\nDistribuzione e habitat.\nLa specie \u00e8 un endemismo brasiliano.\nBiologia.\nGli adulti hanno abitudini crepuscolari, e vengono attratte dalla luce. Durante l'accoppiamento, le femmine richiamano i maschi grazie ad un feromone rilasciato da una ghiandola addominale.\nPeriodo di volo.\nPoco si conosce di questa specie, ma probabilmente \u00e8 da considerarsi multivoltina.\nAlimentazione.\nI bruchi si alimentano su foglie di varie specie di Dilleniaceae tra cui:\nTassonomia.\nSottospecie.\nNon sono state descritte sottospecie.\nSinonimi.\n\u00c8 stato riportato un solo sinonimo:"}
{"id": "3407311", "revid": "599013", "url": "https://it.wikipedia.org/wiki?curid=3407311", "title": "Miss International 2004", "text": "Miss International 2004, quarantaquattresima edizione di Miss International, si \u00e8 tenuta presso il Workers Indoor Arena di Pechino, in Cina il 16 ottobre 2004. La colombiana Jeymmy Vargas \u00e8 stata incoronata Miss International 2004."}
{"id": "3407314", "revid": "149485", "url": "https://it.wikipedia.org/wiki?curid=3407314", "title": "Damien C\u00e9ly", "text": "Carriera.\nNel 2011 \u00e8 stato convocato in nazionale ai campionati europei di tuffi svoltisi per la seconda volta consecutiva a Torino.\nIl 9 marzo ha esordito qualificandosi per la finale grazie ad un quinto posto nel trampolino 1 metro. In finale ha concluso in nona posizione dietro allo svizzero Andrea Aloisio. Il giorno seguente, nel trampolino 3 metri nelle eliminatorie ha ottenuto solo il diciannovesimo posto. Con soli 347.40 non \u00e8 riuscito a superare il turno qualificatorio. L'11 marzo, nei tuffi sincronizzati da tre metri, in squadra con Matthieu Rosset, ha ottenuto la medaglia di bronzo. In finale la coppia francese \u00e8 stata superata da quella tedesca, composta dal protagonista dell'europeo in corso Patrick Hausding e da Stephan Feck, e da quella russa (Il'ja Zacharov e Evgenij Kuznecov)."}
{"id": "3407315", "revid": "1226", "url": "https://it.wikipedia.org/wiki?curid=3407315", "title": "Premio Bram Stoker alla Sceneggiatura", "text": ""}
{"id": "3407316", "revid": "1684799", "url": "https://it.wikipedia.org/wiki?curid=3407316", "title": "Welcome to the Club", "text": ""}
{"id": "3407322", "revid": "606039", "url": "https://it.wikipedia.org/wiki?curid=3407322", "title": "Aleuron orophilos", "text": ""}
{"id": "3407329", "revid": "1305772", "url": "https://it.wikipedia.org/wiki?curid=3407329", "title": "Amyntaio", "text": "Amyntaio (, in slavomacedone: \"Surovi\u010devo\", \"\u0421\u0443\u0440\u043e\u0432\u0438\u0447\u0435\u0432\u043e\") \u00e8 un comune della Grecia situato nella periferia della Macedonia occidentale (unit\u00e0 periferica di Florina) con 18.357 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 589\u00a0km\u00b2 e la popolazione \u00e8 passata da 8.378 a 18.357 abitanti."}
{"id": "3407331", "revid": "606039", "url": "https://it.wikipedia.org/wiki?curid=3407331", "title": "Aleuron carinatum", "text": ""}
{"id": "3407340", "revid": "547034", "url": "https://it.wikipedia.org/wiki?curid=3407340", "title": "Elena Percivaldi", "text": "Biografia.\nLaureata in Lettere Moderne all'Universit\u00e0 degli Studi di Milano con una tesi sulla storia medievale, all'attivit\u00e0 di saggista e pubblicista affianca quella di docente (ha collaborato con l'Universit\u00e0 degli Studi di Ferrara, Laboratorio di Antichit\u00e0 e Comunicazione diretto dal prof. Livio Zerbini e attualmente \u00e8 docente di Storia e Arte medievale presso l'UNITRE di Arcore) e relatrice in conferenze e convegni in Italia e all'estero. Come giornalista professionista ha collaborato con il quotidiano La Provincia e Il Cittadino di Monza e Brianza. Dal 2007 al 2009 e dal 2011 in poi \u00e8 caporedattore eventi per la testata \"Exibart\".\n\u00c8 stata editorialista per il mensile \"Europaitalia\" ed ha collaborato alle riviste: Arte, Storia e dossier, al trimestrale \"Hortus Musicus\", a \"Classicaonline\" e a \"Classic Voice\". Collabora con varie riviste di settore come: \"Archivum Bobiense\", \"Civilt\u00e0 del Rinascimento\", \"Storia del Mondo\", \"Medioevo\", \"Storia in rete\", \"BBC History Italia,\" \"Conoscere la Storia, Civilt\u00e0 Romana, Storie di Guerre e Guerrieri\" e come consulente e curatrice di eventi per enti pubblici e privati.\nNel 1999 scrive il suo primo libro in collaborazione con Ettore Adalberto Albertoni, docente presso la Facolt\u00e0 di Giurisprudenza dell'Universit\u00e0 degli Studi dell'Insubria e Romano Bracalini, il volume \"Le genti bergamasche e le loro terre\", pubblicato a cura della Provincia di Bergamo.\nNel 2009, con la sua edizione commentata del classico medievale \"La navigazione di san Brandano\", ha vinto la sesta edizione del Premio Italia Medievale promosso dall'Associazione Culturale Italia Medievale. Alcuni dei suoi libri sono stati tradotti all'estero.\n\u00c8 ideatrice del format \"Alla scoperta dei Longobardi\" e coordinatore scientifico di manifestazioni dedicate sempre ai Longobardi: \"Luglio Longobardo\" (Nocera Umbra, PG: edizioni 2011, 2012, 2013, 2014, 2015 e 2017), \"Anno Domini 568. Cividale primo Ducato\" (Cividale del Friuli, Ud), prima edizione 2013, \"I Longobardi usi e costumi di un popolo\" a Sant'Elpidio a Mare, Sant'Angelo Lodigiano e Monticello Brianza, \"Michaelica\" a Ferentillo, \"Ad577. I Longobardi nel Campo Rotaliano\" a Mezzolombardo.\n\u00c8 direttore del Notiziario Storie &amp; Archeostorie e fa parte dei seguenti Comitati scientifici: rivista \u201cMedioevo Italiano\u201d, Associazione Europea del Cammino di San Colombano, collana \"Storie e Libert\u00e0\" (con Franco Cardini, Marina Montesano, Antonio Musarra, Davide Bigalli, Massimo Fini, Alessandro Vanoli e Alessandro Bedini) delle Edizioni La Vela.\n\u00c8 membro dell'Editorial board di \"Kalkas. Rivista del Centro Studi Storico Archeologici del Gargano\".\n\u00c8 ospite regolare del Festival del Medioevo di Gubbio (Pg). Suoi interventi sono stati mandati in onda su TV2000 e RaiStoria."}
{"id": "3407342", "revid": "767487", "url": "https://it.wikipedia.org/wiki?curid=3407342", "title": "Thomas Appleby", "text": "Biografia.\nPochissimo si conosce della prima parte della sua vita e della sua attivit\u00e0 professionale. Fu \"Informator Choristarum\" (preparatore dei ragazzi del coro) al Magdalen College di Oxford dal 1539 al 1541, nel cui incarico gli succedette John Sheppard. Appleby fu anche organista e istruttore dei cantori alla Cattedrale di Lincoln nel periodo 1538-1539 e 1541-1562."}
{"id": "3407348", "revid": "606039", "url": "https://it.wikipedia.org/wiki?curid=3407348", "title": "Enyo carinata", "text": ""}
{"id": "3407351", "revid": "606039", "url": "https://it.wikipedia.org/wiki?curid=3407351", "title": "Gonenyo carinata", "text": ""}
{"id": "3407355", "revid": "606039", "url": "https://it.wikipedia.org/wiki?curid=3407355", "title": "Tylognathus philampeloides", "text": ""}
{"id": "3407356", "revid": "1437331", "url": "https://it.wikipedia.org/wiki?curid=3407356", "title": "Egidio Martini", "text": "Biografia.\nDa giovane si dedica in prima persona alla pittura, esponendo in numerose occasioni i propri lavori. Ma poi nel restauro trova lo sbocco naturale. Ma l'eclettismo di Martini lo spinse oltre. Fino a diventare un critico d'arte in punta di penna, talvolta senza piet\u00e0 alcuna, ma grande conoscitore dell'arte grazie a studi approfonditi soprattutto sulle produzioni veneziane e venete del XVII e XVIII secolo.\n\u00ab\"Un personaggio molto complicato e sofisticato, a tratti burbero, ma completamente fuori dagli schemi accademici tradizionali che non amava per nulla\"\u00bb lo descrive Vittorio Sgarbi, suo amico da molti anni.\nDopo una vita passata all'inseguimento e alla scoperta di opere altrimenti anonime, ha donato la sua collezione, oggi Pinacoteca Egidio Martini, al Museo di Ca' Rezzonico a Venezia."}
{"id": "3407358", "revid": "287204", "url": "https://it.wikipedia.org/wiki?curid=3407358", "title": "Michele Morsero", "text": "Ricopr\u00ec la carica di capo della Provincia di Vercelli per la Repubblica Sociale Italiana.\nBiografia.\nDopo essere stato interventista e volontario della prima guerra mondiale, partecip\u00f2 alla marcia su Roma. Arruolatosi nella Milizia Volontaria per la Sicurezza Nazionale, con il grado di 1\u00ba seniore (tenente colonnello) partecip\u00f2 alla guerra d'Etiopia nella 180\u00aa Legione CC.NN. \"Alessandro Farnese\" venendo decorato con la medaglia d'argento al valor militare.\nPartecip\u00f2 alla guerra civile spagnola nelle file del Corpo Truppe Volontarie, al comando del Battaglione \"Laredo\" della Brigata \"Frecce Nere\". Prosegu\u00ec la carriera nella milizia fino a raggiungere il grado di console comandante della 1\u00aa Legione \"Sabauda\" di Torino. Combatt\u00e9 inoltre nella seconda guerra mondiale col grado di tenente colonnello dell'esercito e di console della Milizia Volontaria per la Sicurezza Nazionale sul fronte greco-albanese alla guida della 141\u00aa Legione CC.NN. d'Assalto \"Volturno\" inquadrata nella 51\u00aa Divisione fanteria \"Siena\".\nCapo della provincia di Vercelli.\nDopo l'armistizio dell'8 settembre 1943, ader\u00ec alla Repubblica Sociale Italiana e fu nominato federale di Lucca. Sostituito il 20 ottobre da Mario Piazzesi, il 27 fu nominato prefetto di seconda classe e destinato a Vercelli impegnandosi subito a ricostituire la federazione cittadina del PFR anche se con scarse adesioni e dopo le prime segnalazioni di azioni partigiane a prendere le dovute contromisure. Le prime, per il momento incruente azioni dei partigiani si svolsero contro i presidi dei carabinieri cui furono sottratte le armi di ordinanza. Il 25 novembre 1943, Morsero dopo un incontro con i lavoratori predispose un aumento delle retribuzione del cinquanta per cento che secondo il giornale \"\"La Provincia Lavoratrice\", doveva apportare \"un decisivo adeguamento del salario al costo reale della vita attuale\"\".\nL'inizio della guerra civile.\nIl primo vero attacco partigiano fu sferrato il 2 dicembre 1943 contro un presidio di camicie nere a Varallo, in seguito al quale i fascisti riportarono il loro primo caduto nella zona. Anche a seguito di ci\u00f2 il prefetto Morsero inoltr\u00f2 spesso lettere presso i vari ministeri e comandi sia repubblicani che tedeschi allo scopo di ottenere contingenti di soldati per integrare le scarse forze a disposizione che potessero presidiare la provincia. Il 7 dicembre a Biella i partigiani danneggiarono la redazione de \"La Provincia Lavoratrice\" e a Tollegno incendiarono i magazzini di un lanificio che si occupava di forniture militari.\nSpalleggiati dai partigiani gli operai delle industrie iniziarono inoltre tra il 15 e il 17 proclamarono lo sciopero. L'11 dicembre 1943 i partigiani uccisero Bruno Ponzecchi, il segretario del fascio di Ponzone, che era anche direttore del Lanificio Giletti.\nLe richieste pressanti di Morsero convinsero il governo della RSI ad inviare nel vercellese il 19 dicembre la 1\u00aa Legione d'Assalto \"M\" \"Tagliamento\".\nMa quando un ufficiale della GNR cre\u00f2 autonomamente dei reparti da impiegare nelle azioni di controbanda Morsero gli impose di ritirarle poich\u00e9 l'azione contro i partigiani doveva svolgersi con normali azioni di polizia.\nIn seguito ad un telegramma firmato dal ministro dell'Interno Guido Buffarini Guidi che disponeva l'internamento degli ebrei in appositi campi di concentramento, il 6 dicembre Morsero ordin\u00f2 di agire \"con massima diligenza e severo criterio\" e al podest\u00e0 Mario Busca di allestire un campo di concentramento presso la cascina Aravecchia, rispettando le \"norme di igiene e di pulizia\" e di assicurarsi il vettovagliamento dei reclusi tramite la \"Sezione provinciale alimentazione\" e l'\"Ente comunale assistenza\", fu previsto inoltre che i reclusi potessero portare con s\u00e9 \"un corredo personale limitato a due coperte di lana, due lenzuola ed alcuni effetti di biancheria personale strettamente indispensabile\". Il 9 dicembre si stabil\u00ec che si apponessero i sigilli alle case degli ebrei. Il campo della cascina Aravecchia entr\u00f2 in funzione il 24 dicembre con l'internamento delle prime sette persone.\nMorsero nella vita civile esercitava la professione di commercialista e nello svolgere il suo ruolo esecutivo (limitato in esso dalla pesante influenza tedesca sulla RSI) come primo dirigente dell'amministrazione provinciale si dimostr\u00f2 sempre attento alle questioni legate a lavoro ed economia, entrando pertanto in contrasto con l'incaricato nazista per l'industria tessile Hermann Rausch in particolare per quanto riguardava la concentrazione dell'industria tessile, che avrebbe distrutto il tessuto di piccole e medie imprese del settore del Biellese oltre che per le scarse forniture destinate alla provincia da parte del comando germanico. Cerc\u00f2 di applicare i decreti di socializzazione industriale e agricola.\nA partire dal 18 febbraio 1944 Morsero inizi\u00f2 tutta una serie di visite presso gli impianti industriali del biellese.\nVolendo punire i datori di lavoro \"solidali\" con gli scioperanti il 14 aprile chiese \"una decina di milioni\" di lire. Secondo l'emittente partigiana \"Radio Libert\u00e0\", che diffuse la notizia, i soldi sarebbero serviti all'acquisto di alcuni cannoni.\nLo sciopero dell'aprile 1945.\nIl 18 aprile 1945 iniziarono dei nuovi scioperi e Morsero ordin\u00f2 che si sarebbe dovuti \"essere inflessibili nell'agire\". Ma al capitano Sora, del battaglione \"Montebello\" della GNR, che proponeva di reagire chiudendo preventivamente le fabbriche e anticipando il coprifuoco rispose di \"non riscaldarsi troppo\". Ordin\u00f2 comunque la repressione degli scioperi, anche aprendo il fuoco, nel caso in cui gli scioperanti fossero stati visti armati. Il 19 aprile lo sciopero interess\u00f2 tutta la provincia e alla GNR furono dati ordini contraddittori. Inizialmente fu ordinato di impedire gli scioperi nelle zone in cui esisteva un presidio, in seguito su disposizioni di Giuseppe Solaro, alto commissario per il Piemonte, fu deciso di permetterli e al contempo di cercare di individuarne i capi. Sempre il 19 aprile fu attuata un'offensiva militare per spezzare l'accerchiamento partigiano che porto inoltre all'individuazione dell'emittente partigiana \"Radio Libert\u00e0\" che fu fatta saltare.\nLa \"Colonna Morsero\".\nTra il 23 e il 26 aprile 1945 affluirono a Vercelli dai vari presidi della provincia le forze armate della Repubblica Sociale Italiana ancora in armi, ponendosi sotto il comando di Michele Morsero. Si aggiunse anche il battaglione d'assalto \"Pontida\" della Guardia Nazionale Repubblicana (GNR) giunto da Biella. Le truppe fasciste, cui in taluni casi si erano aggiunti anche civili con i propri familiari, costituirono la \"Colonna Morsero\" formata da pi\u00f9 di 2.000 persone. L'intenzione era di raggiungere Novara per poi dirigersi verso il ridotto della Valtellina. La colonna si arrese poi il 28 aprile ai partigiani presso Castellazzo Novarese. Morsero, tradotto a Vercelli, fu giustiziato sommariamente il 2 maggio.\nDopo essere stato condannato a morte, Morsero, alla presenza di monsignor Picco, scrisse l'ultima lettera alla moglie:\nNei giorni seguenti altri membri della \"Colonna Morsero\", dopo essere stati prelevati dal campo di prigionia, furono sommariamente uccisi in varie localit\u00e0 del Vercellese e del Novarese. Il prelevamento pi\u00f9 corposo avvenne il 12 maggio 1945 e si concluse con l'eccidio dell'ospedale psichiatrico di Vercelli."}
{"id": "3407359", "revid": "155634", "url": "https://it.wikipedia.org/wiki?curid=3407359", "title": "Fritz Dopfer", "text": "Biografia.\nStagioni 2003-2012.\nNato a Innsbruck da padre tedesco e madre austriaca, Dopfer ha esordito in gare FIS nel dicembre del 2002 e in Coppa Europa il 9 gennaio 2006 a Hinterstoder, senza completare il supergigante in programma. Dalla stagione 2007-2008 ha iniziato a gareggiare con la nazionale tedesca e ha quindi esordito in Coppa del Mondo il 28 ottobre 2007 nello slalom gigante di S\u00f6lden, senza riuscire a qualificarsi per la seconda manche.\nL'11 gennaio 2008 ha conquistato il primo podio in Coppa Europa giungendo 2\u00ba nello slalom gigante di Hinterstoder; nel 2011 ha ottenuto l'ultimo podio in Coppa Europa, l'11 febbraio a Monte Pora in slalom gigante (2\u00ba), e ha esordito ai Campionati mondiali: nella rassegna iridata di Garmisch-Partenkirchen si \u00e8 piazzato 15\u00ba nello slalom gigante e 21\u00ba nello slalom speciale. Il 4 dicembre 2011 a Beaver Creek \u00e8 salito per la prima volta sul podio in Coppa del Mondo, arrivando 3\u00ba nello slalom gigante vinto dall'austriaco Marcel Hirscher davanti allo statunitense Ted Ligety.\nStagioni 2013-2020.\nIl 12 febbraio 2013 ha conquistato la medaglia di bronzo nella gara a squadre ai Mondiali di Schladming, manifestazione iridata che l'ha visto anche classificarsi 7\u00ba sia nello slalom gigante sia nello slalom speciale. Ai XXII Giochi olimpici invernali di , sua prima partecipazione olimpica, si \u00e8 piazzato 12\u00b0 nello slalom gigante e 4\u00b0 nello slalom speciale, mentre ai Mondiali di Vail/Beaver Creek 2015, suo congedo iridato, ha vinto la medaglia d'argento nello slalom speciale ed \u00e8 stato 15\u00ba nello slalom gigante.\nIl 24 gennaio 2016 ha conquistato l'ultimo podio in Coppa del Mondo, a Kitzb\u00fchel in slalom speciale (3\u00ba); ai XXIII Giochi olimpici invernali di , sua ultima presenza olimpica, si \u00e8 classificato 26\u00b0 nello slalom gigante e 20\u00ba nello slalom speciale. Si \u00e8 ritirato al termine della stagione 2019-2020 e la sua ultima gara \u00e8 stata lo slalom speciale di Coppa del Mondo disputato l'8 febbraio a Chamonix, non completato da Dopfer.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nSL = slalom speciale\nSouth American Cup.\nSouth American Cup - vittorie.\nLegenda:\nSL = slalom speciale"}
{"id": "3407363", "revid": "606039", "url": "https://it.wikipedia.org/wiki?curid=3407363", "title": "Sphinx chloroptera", "text": ""}
{"id": "3407365", "revid": "697352", "url": "https://it.wikipedia.org/wiki?curid=3407365", "title": "Bordo di attacco", "text": ""}
{"id": "3407366", "revid": "4175", "url": "https://it.wikipedia.org/wiki?curid=3407366", "title": "Anastasia Chaun", "text": ""}
{"id": "3407372", "revid": "1123126", "url": "https://it.wikipedia.org/wiki?curid=3407372", "title": "Kyriale", "text": "Il Kyriale \u00e8 una collezione di partiture in canto gregoriano dell'Ordinario della Messa. Comprende diciotto Messe, ognuna delle quali \u00e8 composta di un \"Kyrie\", \"Gloria\" (non presente per le Messe destinate alle ferie e alle domeniche di Avvento e Quaresima), \"Sanctus\" e \"Agnus Dei\", oltre alle Messe il Kyriale contiene sei \"Credo\" e altri canti \"ad libitum\". La \"Missa XVII\" prevede due toni diversi, risalenti a epoche differenti, per il \"Kyrie\": la seconda, pi\u00f9 antica, \u00e8 preceduta dalla rubrica \u00ab\"Vel, ubi moris est\"\u00bb (\"oppure, dove \u00e8 consuetudine\").\nIl Kyriale \u00e8 parte del \"Graduale Romanum\" e del \"Liber Usualis\", ma \u00e8 anche pubblicato come libro liturgico separato dai monaci dell'abbazia di Solesmes. Un \"Kyriale\" pi\u00f9 breve \u00e8 contenuto nella seconda edizione del \"Graduale Simplex\".\nContenuto.\nOgni Messa ha un'indicazione per il tempo liturgico per cui \u00e8 prevista. Tuttavia, ogni Messa pu\u00f2 essere cantata lecitamente e indifferentemente in ogni giorno dell'anno ed \u00e8 anche possibile combinare nella stessa Messa parti provenienti da Messe diverse. Oltre alle Messe composte di Kyrie, Gloria (per le Messe da I a XV, assente nelle Messe da XVI a XVIII), Sanctus e Agnus Dei, il Kyriale offre undici \"Kyrie\", tre \"Sanctus\" e 2 \"Agnus Dei\" che possono essere sostituiti a piacere con quelli delle Messe. \nIl Credo inoltre non entra in nessuna Messa e va scelto a parte. \nL'indicazione sull'epoca di composizione della musica copre un periodo di otto secoli, dal X al XVIII secolo."}
{"id": "3407373", "revid": "606039", "url": "https://it.wikipedia.org/wiki?curid=3407373", "title": "Aleuron chloropterum", "text": ""}
{"id": "3407384", "revid": "4175", "url": "https://it.wikipedia.org/wiki?curid=3407384", "title": "Nikita Lobintsev", "text": ""}
{"id": "3407386", "revid": "606039", "url": "https://it.wikipedia.org/wiki?curid=3407386", "title": "Aleuron disis", "text": ""}
{"id": "3407388", "revid": "1318658", "url": "https://it.wikipedia.org/wiki?curid=3407388", "title": "Fornarina", "text": ""}
{"id": "3407389", "revid": "1318658", "url": "https://it.wikipedia.org/wiki?curid=3407389", "title": "Phra Nakhon", "text": "Phra Nakhon ( \u0e1e\u0e23\u0e30\u0e19\u0e04\u0e23) \u00e8 uno dei 50 distretti (khet) di Bangkok, in Thailandia. \u00c8 il distretto centrale della citt\u00e0 e comprende l'isola di Rattanakosin. Confina con i seguenti altri distretti: Dusit, Pom Prap Sattru Phai, Samphanthawong, e al di l\u00e0 del fiume Chao Phraya con Thonburi, Bangkok Yai, Bangkok Noi e Bang Phlat.\nIl distretto \u00e8 delimitato a nord dal canale (khlong) Phadung Krung Kasem, a est dal khlong Ong Ang e dalla grande strada thanon Ratchadamnoen, a sud e a ovest dal fiume Chao Phraya.\nNel 2005, la parte di riviera sul Chao Phraya del distretto \u00e8 stata proposta all'UNESCO come un futuro patrimonio dell'umanit\u00e0.\nStoria.\nLa zona dove sorge l'isola di Rattanakosin, che copre la maggior parte del territorio del distretto, era occupata nel XVIII secolo da una comunit\u00e0 di immigranti cinesi dediti al commercio, ed il villaggio si chiamava Bang Makok (dal quale viene il nome della citt\u00e0 di Bangkok). Nel 1782, il re Rama I spost\u00f2 la capitale da Thonburi a Bang Makok, assegnandole un lungo nome cerimoniale la cui abbreviazione \u00e8 Krung Thep, il nome con cui tuttora i thai chiamano Bangkok. L'area del distretto \u00e8 quindi il primo nucleo attorno al quale \u00e8 stata costruita la capitale, ne fanno testimonianza gli antichi e sontuosi edifici reali costruiti al suo interno.\nCon l'espansione di Bangkok, l'attuale distretto di Phra Nakhon divenne un amphoe (\u0e2d\u0e33\u0e40\u0e20\u0e2d), come erano allora chiamati i distretti di Bangkok, e prese il nome di amphoe Chana Songkhram (\u0e2d\u0e33\u0e40\u0e20\u0e2d\u0e0a\u0e19\u0e30\u0e2a\u0e07\u0e04\u0e23\u0e32\u0e21). Nel 1915, quando furono insediati in citt\u00e0 i 25 nuovi amphoe, i confini del distretto furono modificati. Nel 1928, sei di questi 25 amphoe furono uniti per formare l'amphoe Phra Nakhon. Nel 1972 l'amministrazione di Bangkok fu riformata, la citt\u00e0 assorb\u00ec la vicina Thonburi, e i distretti cambiarono il nome da amphoe a khet. \u00c8 da allora che il distretto ha preso il nome di khet Phra Nakhon. Nel resto della Thailandia i distretti continuano a chiamarsi amphoe.\nSotto-distretti.\nIl distretto \u00e8 suddiviso in 12 sotto-distretti (\"Khwaeng\")."}
{"id": "3407390", "revid": "4252", "url": "https://it.wikipedia.org/wiki?curid=3407390", "title": "Rito nestoriano", "text": ""}
{"id": "3407391", "revid": "4175", "url": "https://it.wikipedia.org/wiki?curid=3407391", "title": "Evgeny Drattsev", "text": ""}
{"id": "3407395", "revid": "547992", "url": "https://it.wikipedia.org/wiki?curid=3407395", "title": "Carlo Gaddi", "text": "Biografia.\nCarlo Gaddi svolgeva come principale occupazione quella del sediario pontificio, ovvero uno degli addetti al trasporto del Santo Padre sulla sedia gestatoria, all'epoca di Paolo VI. Trasport\u00f2 anche la salma di Papa Giovanni XXIII in piazza San Pietro a Roma. Tuttavia, decise parallelamente di cimentarsi anche come attore.\nEsord\u00ec nel 1968 in \"\" diretto da Maurizio Lucidi. La sua faccia irregolare e da duro e il suo fisico atletico (era un esperto di arti marziali, cintura nera di Judo) lo resero un caratterista molto apprezzato sui set cinematografici di quegli anni.\nDa allora e per un decennio prese parte a pi\u00f9 di trenta pellicole, prevalentemente western e polizieschi, generi per i quali le sue caratteristiche fisiche ben si prestavano. Tra esse vanno ricordate \"Il bestione\" e \"Il conformista\", film tratto dall'omonimo romanzo di Alberto Moravia e diretto da Bernardo Bertolucci. La sua ultima apparizione cinematografica risale al 1977 ne \"La banda del gobbo\", al fianco di Tomas Milian, film che uscir\u00e0 nelle sale postumo.\nMor\u00ec improvvisamente a causa di un arresto cardiaco nel 1977, come confermato anche dal regista Umberto Lenzi, che lo ha ricordato nel descrivere il film \"Napoli violenta\", in cui lo diresse, esprimendo il suo dispiacere per la sua prematura morte a soli 41 anni. Lasci\u00f2 la moglie e tre figli, fra cui Sabina, che ebbe una breve carriera come attrice. \u00c8 sepolto al Cimitero Flaminio di Roma."}
{"id": "3407397", "revid": "4175", "url": "https://it.wikipedia.org/wiki?curid=3407397", "title": "Yuliya Efimova", "text": ""}
{"id": "3407401", "revid": "38120", "url": "https://it.wikipedia.org/wiki?curid=3407401", "title": "Illibatezza", "text": ""}
{"id": "3407403", "revid": "4175", "url": "https://it.wikipedia.org/wiki?curid=3407403", "title": "Andrey Grechin", "text": ""}
{"id": "3407408", "revid": "4175", "url": "https://it.wikipedia.org/wiki?curid=3407408", "title": "Larisa Ilchenko", "text": ""}
{"id": "3407409", "revid": "107831", "url": "https://it.wikipedia.org/wiki?curid=3407409", "title": "Viktor Minibaev", "text": "Biografia.\n\u00c8 allenato da Svetlana Moiseyeva. Nel 2008 ha subito un grave infortunio mentre era in allenamento: un atleta, tuffandosi prima che lui abbandonasse la piscina sottostante al trampolino, gli \u00e8 caduto sulla schiena causandogli la rottura di due vertebre e costringendolo ad un lungo recupero fisico, di 6 mesi.\n\u00c8 stato convocato in nazionale maggiore per la prima volta, in un grande evento sportivo, ai campionati mondiali di nuoto di Roma 2009. \u00c8 stato inserito in una nazionale molto giovane e rinnovata: l'unico grande campione russo ancora in squadra era Dmitrij Sautin, classe 1974, vincitore di sette medaglie olimpiche da Barcellona 1992 a Pechino 2008. Ha esordito nella competizione il 20 luglio nel turno qualificatorio della piattaforma 10\u00a0m individuale dove ha ottenuto il sedicesimo posto. Il giorno seguente ha maturato una brutta eliminazione in semifinale. In gara ha mantenuto sempre risultati incerti commettendo due grossi errori nella seconda e nella terza serie di tuffi. La prestazione lo hanno condannato alla diciottesima ed ultima posizione in classifica. Il 24 luglio, con il compagno di Il'ja Zacharov (classe 1991), si \u00e8 cimentato nei tuffi sincronizzati dalla piattaforma 10\u00a0m. I due hanno guadagnato la qualificazione alla finale grazie al settimo posto nel turno preliminare. In finale si sono classificati decimi.\nAi Campionati europei di tuffi di Torino del marzo 2011 \u00e8 stato convocato per gareggiare nei tuffi dalla piattaforma 10 metri individuale e sincro. Nei tuffi sincronizzati \u00e8 stato affiancato a Il'ja Zacharov, con il quale ha vinto la medaglia di bronzo, concludendo la gara alle spalle della coppia tedesca, composta da Sascha Klein e Patrick Hausding, e da quella ucraina, formata da Oleksandr Bondar e Oleksandr Hor\u0161kovozov.. Nella prova individuale ha ottenuto il quarto posto, preceduto nell'ordine da Sascha Klein, Patrick Hausding e Oleksandr Bondar.\nL'anno seguente ai Campionati europei di tuffi 2012 disputati ad Eindhoven si \u00e8 qualificato nella piattaforma 10 metri individuale e sincro. Nel concorso individuale \u00e8 stato battuto in finale dall'inglese Thomas Daley ed ha vinto la medaglia d'argento. Nel sincro ha gareggiato in coppia con Il'ja Zacharov ed ha ottenuto il secondo posto alle spalle dei tedeschi Sascha Klein e Patrick Hausding.\nGrazie agli ottimi risultati mondiali, si \u00e8 qualificato ai Giochi olimpici di Londra 2012, dove ha rappresentato la Russia nei concorsi dalla piattaforma 10 metri sia sincro che individuale. Nella piattaforma 10 metri sincro ha condotto, con il compagno Il'ja Zacharov, una gara discreta ottenendo il sesto posto alle spalle di Cina (Cao Yuan, Zhang Yanquan), Messico (Ivan Garc\u00eda Navarro, Germ\u00e1n S\u00e1nchez), Stati Uniti d'America (David Boudia, Nicholas McCrory), Gran Bretagna (Tom Daley, Peter Waterfield) e Cuba (Jeinkler Aguirre, Jos\u00e9 Antonio Guerra).\nVita privata.\n\u00c8 sposato con la sincronetta Elena Ternovskaya, tre volte campionessa del mondo juniores nel nuoto sincronizzato, ed ha un figlio di nome Maksim, nato nel 2015."}
{"id": "3407411", "revid": "76963", "url": "https://it.wikipedia.org/wiki?curid=3407411", "title": "Yukari Tamura", "text": "Affettuosamente chiamata Yukarin dai fan, \u00e8 anche nota per la sua voce molto alta ed il suo interesse nella moda Lolita. Ha debuttato come doppiatrice nel 1997, ed ha pubblicato il suo singolo di debutto \"Y\u016bki o Kudasai\" il 26 marzo 1997. Molti dei suoi brani musicali sono stati utilizzati come sigle di apertura e chiusura degli anime in cui la Tamura ha lavorato come doppiatrice. Uno dei suoi principali ruoli \u00e8 stato sicuramente quello di Nanoha Takamuchi nell'anime \"Mah\u014d sh\u014djo Lyrical Nanoha\".\nBiografia.\nNata a Fukuoka nella prefettura di Fukuoka, Yukari Tamura ha iniziato ad ottenere notoriet\u00e0 facendosi portavoce del movimento della moda Lolita, indossando abiti in stile lolita in pubblico, nei suoi video musicali e sulle copertine dei CD. Nel 2001, Tamura ha formato il duo Yamato Nadeshiko insieme ad un'altra nota doppiatrice, Yui Horie. Il duo ha pubblicato due singoli: \"M\u014d Hitori no Watashi\" e \"Merry Merrily\", quest'ultimo utilizzato nella colonna sonore dell'OAV \"Love Hina Christmas Special\".\nIl 1\u00ba gennaio 2007, Yukari Tamura ha cambiato la propria agenzia dalla Arts Vision alla I'm Enterprise, che \u00e8 in realt\u00e0 una sussidiaria della Arts Vision, ed il 1\u00ba aprile 2007, l'etichetta discografica della Tamura \u00e8 ufficialmente cambiata dalla Konami alla King Records, bench\u00e9 il cambiamento non abbia apportato alcun cambiamento materiale dato che la Konami \u00e8 di propriet\u00e0 della King Records."}
{"id": "3407413", "revid": "1154737", "url": "https://it.wikipedia.org/wiki?curid=3407413", "title": "Jules Pierre Rambur", "text": "Biografia.\nStudi\u00f2 medicina a Tours e a Montpellier laureandosi poi a Parigi nel settembre del 1827. \nInsieme a Adolphe de Graslin (1802-1882), suo amico d'infanzia, e a Jean Baptiste de Boisduval (1799-1879), realizz\u00f2 la \"Collezione iconografica e storica dei bruchi europei\".\nPartecip\u00f2 alla seduta inaugurale dalla \"Societ\u00e0 entomologica francese\" il 29 febbraio 1832.\nNel 1834-1835 visit\u00f2 l'Andalusia con de Graslin. Il viaggio, per\u00f2, non fu dei pi\u00f9 felici: Rambur fu depredato pi\u00f9 volte dai briganti di strada e fu anche gettato in prigione dagli Inglesi, che lo avevano accusato di spionaggio per aver scalato la Rocca di Gibilterra. In realt\u00e0 Rambur era salito per osservare le colonie di scimmie. E altre disavventure.\nSi spos\u00f2 nel 1841 e si stabil\u00ec in Touraine, vicino a de Graslin. La morte lo colse durante un soggiorno a Ginevra. Aveva 69 anni."}
{"id": "3407417", "revid": "4175", "url": "https://it.wikipedia.org/wiki?curid=3407417", "title": "Natalia Ishchenko", "text": ""}
{"id": "3407419", "revid": "3115", "url": "https://it.wikipedia.org/wiki?curid=3407419", "title": "Francesco Stocco (cacciatorpediniere)", "text": "Il Francesco Stocco \u00e8 stato un cacciatorpediniere (e successivamente una torpediniera) della Regia Marina.\nStoria.\nLa prima guerra mondiale.\n1917.\nCostruito tra il febbraio 1916 ed il luglio 1917, lo \"Stocco\" apparteneva alla classe Giuseppe Sirtori. Una volta completata, la nave divenne parte dell'Armata Navale il 9 luglio 1917, venendo adibita a compiti di supporto ai monitori, ricognizioni offensive e crociere di protezione nell'Adriatico settentrionale.\nNella notte tra il 13 ed il 14 agosto 1917 la nave lasci\u00f2 Venezia unitamente alle altre unit\u00e0 della propria squadriglia (i gemelli \"Vincenzo Giordano Orsini\", \"Giuseppe Sirtori\", \"Giovanni Acerbi\") e ad altri sei cacciatorpediniere (\"Animoso\", \"Ardente\", \"Audace\" e \"Giuseppe Cesare Abba\", che formavano una squadriglia, nonch\u00e9 \"Carabiniere\" e \"Pontiere\", che formavano una sezione) per scontrarsi con un gruppo di navi nemiche, ovvero i cacciatorpediniere \"Streiter\", \"Reka\", \"Velebit\", \"Scharfschutze\" e \"Dinara\" e 6 torpediniere, che avevano appoggiato un'incursione aerea contro la piazzaforte veneta (nell'attacco, portato da 32 velivoli, era stato colpito l'ospedale di San Giovanni e Paolo e vi erano stati 14 morti e circa 30 feriti). Solo l\u2019\"Orsini\" riusc\u00ec ad avere un breve e fugace contatto con le navi austriache, che dovette tuttavia interrompere in quanto rischiava di essere mandato contro i campi minati avversari: persa di vista, la formazione austroungarica pot\u00e9 allontanarsi senza problemi.\nIl 29 settembre dello stesso anno la nave usc\u00ec in mare assieme al resto della squadriglia \u00abOrsini\u00bb (\"Abba\", \"Acerbi\" ed \"Orsini\"), all'esploratore \"Sparviero\" ed alla squadriglia cacciatorpediniere \u00abAudace\u00bb (cacciatorpediniere \"Ardente\", \"Ardito\" ed \"Audace\") a supporto di un bombardamento effettuato da 10 aerei Caproni del Regio Esercito contro Pola. Pi\u00f9 o meno contemporaneamente, idrovolanti austroungarici attaccarono Ferrara, incendiando il dirigibile \"M 8\": a sostegno di tale attacco erano in mare i cacciatorpediniere austroungarici \"Turul\", \"Velebit\", \"Husz\u00e1r\" e \"Streiter\" e le torpediniere \"TB 90F\", \"TB 94F\" e \"TB 98M\" (per altre fonti le torpediniere erano quattro). Avvisata di tale attacco, la formazione italiana fece rotta su Rovigno, al largo della quale sarebbero probabilmente passate le navi avversarie di ritorno dall'azione: alle 22.03, infatti, lo \"Sparviero\" avvist\u00f2 unit\u00e0 sconosciute ad un paio di miglia, e due minuti pi\u00f9 tardi gli opposti gruppi aprirono il fuoco ingaggiando un breve scontro serale. Giunte a 2000 metri di distanza, le navi aprirono un intenso fuoco d'artiglieria. Secondo fonti italiane lo scontro si concluse alle 22.30, quando le due formazioni persero il contatto per via delle loro rotte divergenti (i due gruppi ripresero poi contatto alle 22.45, perdendolo per\u00f2 del tutto dopo qualche minuto), senza conseguire risultati di rilievo. Secondo fonti austroungariche lo \"Sparviero\" (nave di bandiera del comandante della formazione, il Principe di Udine), dopo essere stato seriamente danneggiato da un colpo a segno, lasci\u00f2 la linea di combattimento e pertanto anche le altre navi italiane interruppero lo scontro e si ritirarono, mentre da parte austriaca il \"Velebit\" fu danneggiato da un proiettile italiano che mise fuori uso i sistemi di governo e provoc\u00f2 un incendio. Lo \"Streiter\" prese a rimorchio la nave danneggiata, ma a quel punto sopraggiunsero due cacciatorpediniere italiani che si portarono a circa mille metri, allontanandosi tuttavia dopo essere stati fatti oggetto del fuoco da parte dello \"Streiter\", del \"Velebit\" e delle torpediniere.\nIl 16 novembre 1917 lo \"Stocco\" lasci\u00f2 Venezia e fu inviato, insieme ad \"Animoso\", \"Acerbi\", \"Ardente\", \"Abba\", \"Audace\" ed \"Orsini\", a contrasto del bombardamento effettuato dalle corazzate austroungariche \"Wien\" e \"Budapest\" contro le batterie d'artiglieria e le linee italiane di Cortellazzo (le due corazzate erano arrivate alle 10.35 davanti a Cortellazzo, aprendo quindi il fuoco contro le truppe italiane e venendo contrastate subito dalle artiglierie di terra e poi da tre attacchi aerei: dopo aver interrotto il fuoco alle 11.52 per non interferire con le proprie truppe di terra, le due unit\u00e0 si riportarono a tiro alle 13.30, aprendo il fuoco cinque minuti pi\u00f9 tardi). I cacciatorpediniere, portatisi ad ovest della zona attaccata, supportarono l'attacco dei \"MAS 13\" e \"15\" che, insieme a quelli di aerei e dei sommergibili \"F 11\" ed \"F 13\", contribu\u00ec a disturbare l'azione nemica, sino al ritiro delle due corazzate.\nIl 28 novembre \"Sirtori\", \"Stocco\", \"Acerbi\", \"Orsini\", \"Animoso\", \"Ardente\", \"Ardito\", \"Abba\" ed \"Audace\", insieme agli esploratori \"Aquila\" e \"Sparviero\", partirono da Venezia e, insieme ad alcuni idrovolanti di ricognizione, si posero alla ricerca di una formazione austroungarica che aveva attaccato le coste italiane. I cacciatorpediniere , \"Reka\" e \"Dinara\" e le torpediniere \"TB 78\", \"79\", \"86\" e \"90\" avevano infatti danneggiato un treno e le linee ferroviaria e telegrafica alle foci del Metauro, mentre un secondo gruppo, composto dai cacciatorpediniere \"Dikla\", \"Streiter\" ed \"Huszar\" e da quattro torpediniere, aveva infruttuosamente attaccato dapprima Porto Corsini e poi Rimini. Le due formazioni si erano poi riunite, iniziando la navigazione di rientro e subendo alcuni attacchi da parte di idrovolanti. Le navi italiane dovettero rinunciare all'inseguimento allorch\u00e9 giunsero in vista di quelle nemiche nei pressi di Capo Promontore, troppo vicino a Pola, principale base navale austroungarica.\n1918.\nIl 10 gennaio 1918 lo \"Stocco\" ricevette una targa bronzea realizzata dal romano Domenico Cucchiari su commissione della provincia di Catanzaro, dove Francesco Stocco era nato: a consegnare la targa, su delega della Deputazione Provinciale di Catanzaro, fu il barone Evellino Marincola di San Floro.\nIl 10 febbraio 1918 la nave fu inviata a Porto Levante insieme all'esploratore \"Aquila\" ed ai cacciatorpediniere \"Sirtori\", \"Acerbi\", \"Ardente\" ed \"Ardito\" (la formazione era al comando del capitano di fregata Pietro Lodolo, e per alcune fonti ne faceva parte anche il \"MAS 18\") per fornire eventuale appoggio all'incursione di MAS divenuta poi nota come beffa di Buccari. Le navi, ormeggiatesi a Porto Levante, si tennero pronte ad intervenire per ordine del Comando in Capo di Venezia (per altre fonti incrociarono con funzioni di protezione), ma il loro intervento non fu necessario.\nNella notte tra il 13 ed il 14 maggio dello stesso anno lo \"Stocco\", il \"Sirtori\", l'\"Acerbi\", l'\"Orsini\" e l'\"Animoso\", insieme alle torpediniere costiere \"9 PN\" e \"10 PN\" ed ai \"MAS 95\" e \"96\", fornirono supporto al fallimentare tentativo di attacco del barchino silurante \u00abGrillo\u00bb contro la base di Pola. L'operazione, al comando del capitano di fregata Costanzo Ciano, era gi\u00e0 stata tentata ma interrotta nelle notti tra l'8 ed il 9 aprile, tra il 12 ed il 13 aprile, tra il 6 ed il 7 maggio, tra il 9 ed il 10 maggio e tra l'11 ed il 12 maggio. Le navi lasciarono Venezia alle 17.30 del 13 maggio. I MAS rimorchiavano il barchino \u00abGrillo\u00bb, il cui rimorchio, giunti nel punto previsto, venne lasciato alle 2.18. L'attacco del \u00abGrillo\u00bb si svolse tra le 3.16 e le 3.18, senza conseguire risultati e portando alla distruzione del barchino. I MAS, illuminati dai proiettori alle 3.35 e alle 3.40, si allontanarono e si riunirono ai cacciatorpediniere in appoggio alle cinque del mattino, dirigendo quindi per tornare in porto.\nNella notte tra il 1\u00ba ed il 2 luglio 1918 i cacciatorpediniere \"Stocco\", \"Sirtori\", \"Acerbi\", \"Orsini\", \"Giuseppe Missori\", \"Giuseppe La Masa\" ed \"Audace\" fornirono supporto a distanza ad una formazione composta da sette torpediniere (la squadriglia composta dalle torpediniere costiere \"64 PN\", \"65 PN\", \"66 PN\", \"40 PN\" e \"48 OS\", pi\u00f9, in appoggio, le torpediniere d'alto mare \"Climene\" e \"Procione\") che bombard\u00f2 le linee austro-ungariche tra Cortellazzo e Caorle (procedendo a bassa velocit\u00e0 tra le due localit\u00e0) e simul\u00f2 poi uno sbarco (allo scopo furono impiegate le torpediniere \"15 OS\", \"18 OS\" e \"3 PN\" ed alcuni pontoni da sbarco fittizi a rimorchio) per distrarre le truppe nemiche e favorire l'avanzata italiana. Il gruppo dei cacciatorpediniere si scontr\u00f2 anche con i cacciatorpediniere austroungarici \"Csik\u00f3s\" e e con due torpediniere (la \"TB 83F\" e la \"TB 88F\"), in mare a supporto di un attacco aereo su Venezia: le unit\u00e0 avversarie, partite da Pola nella tarda serata del 1\u00ba luglio, erano state infruttuosamente attaccate con un siluro da un MAS (lanciato contro il \"Balaton\", che aveva una caldaia in avaria) alle prime luci dell'alba del 2 luglio. I cacciatorpediniere italiani giunsero in vista di quelli austriaci alle 3.10 ed aprirono il fuoco, provocando l'immediata reazione delle artiglierie delle unit\u00e0 austroungariche: ne segu\u00ec un breve scambio di cannonate, durante il quale le navi avversarie, specie il \"Balaton\", ebbero alcuni danni. Anche lo \"Stocco\" rimase danneggiato nello scontro, con alcuni morti e feriti tra l'equipaggio ed un incendio a bordo che lo costrinse a fermarsi (dopo aver evitato due siluri manovrando), privando la formazione italiana anche dell'\"Acerbi\", fermatosi a sua volta per assistere la nave gemella. Il \"Balaton\", colpito da diversi proiettili sul ponte di prua, si port\u00f2 in posizione pi\u00f9 avanzata, mentre \"Missori\", \"Audace\" e \"La Masa\" si scontravano con il \"Csik\u00f3s\" e le due torpediniere: entrambe le formazioni lanciarono i propri siluri senza risultato, mentre il \"Csik\u00f3s\" fu colpito da un proiettile nel locale caldaie poppiero ed anche le due torpediniere furono colpite da un proiettile ciascuno. Dopo qualche tempo le unit\u00e0 italiane si allontanarono e proseguirono nel loro compito, mentre quelle austriache ripiegavano verso Pola.\nNella mattinata del 4 novembre 1918 lo \"Stocco\", il \"Sirtori\", l'\"Acerbi\" e l'\"Orsini\" salparono da Venezia insieme alla vecchia corazzata \"Emanuele Filiberto\" (nave di bandiera del contrammiraglio Rainer, al comando dell'operazione), per prendere possesso di Fiume. Durante la navigazione l'\"Acerbi\" e l'\"Orsini\" furono distaccate per occupare rispettivamente Abbazia e Lussino, mentre le altre tre unit\u00e0 giunsero a Fiume alle 14 del 4 novembre (avendo preferito non attraversare il Quarnaro nottetempo, stante il pericolo costituito dai campi minati), favorevolmente accolti dalla popolazione italiana (per altra fonte le navi arrivarono a Fiume prima delle 11.30). Dato che la citt\u00e0 era assegnata alla Croazia, e non all'Italia, dal patto di Londra, l'occupazione fu soltanto formale, senza sbarchi di truppe, sino al 17 novembre, quando arrivarono altre navi italiane con truppe a bordo. Il 10 novembre 1918, nel frattempo, lo \"Stocco\" ripart\u00ec da Fiume e prese possesso anche di Cherso (altre fonti collocano l'arrivo a Cherso al 6 novembre). L'evento fu commemorato a Cherso con un dipinto dello \"Stocco\" e la monumentalizzazione di parte della catena d'\u00e0ncora del cacciatorpediniere.\nIl primo dopoguerra e gli anni venti e trenta.\nIl 14 settembre 1919 lo \"Stocco\" fu inviato a Fiume con a bordo l'ammiraglio Casanuova, comandante del Dipartimento di Venezia, che doveva riportare all'ordine la situazione della Regia Marina a Fiume in seguito all'ammutinamento di parte degli equipaggi di alcune unit\u00e0 (la corazzata \"Dante Alighieri\", l'esploratore \"Carlo Mirabello\" ed i cacciatorpediniere \"Giuseppe Cesare Abba\" e \"Francesco Nullo\") che si erano schierati con il poeta Gabriele D'Annunzio nell'intento di occupare la citt\u00e0 (Casanuova fu per\u00f2 arrestato appena giunto sulla \"Dante Alighieri\"). Tornato a Pola, lo \"Stocco\" fu nuovamente inviato a Fiume il 7 dicembre.\nNella mattinata dell'11 ottobre 1919 lo \"Stocco\" contribu\u00ec, insieme alla torpediniera costiera \"42 PN\", a fermare e costringere al rientro a Venezia il sommergibile \"F 16\", che aveva lasciato la base veneta per congiungersi ai legionari fiumani di D'Annunzio. L'\"F 16\" lasci\u00f2 l'ormeggio alle 6.30, ed alle 8.30 pass\u00f2 davanti al posto di guardia di San Nicoletto senza farsi riconoscere n\u00e9 rispondere ai segnali od attendere ordini, destando cos\u00ec forti sospetti. La \"42 PN\", che era di guardia, accese le caldaie su iniziativa del comandante, mettendo in moto alle 8.45, ed alla stessa ora il comandante della Difesa Marittima di Venezia, capitano di vascello Ettore Rota, telefon\u00f2 all'ufficiale addetto al Passo Spignon, ordinandogli di andare a bordo dello \"Stocco\" per ordinare l'immedata accensione delle caldaie, dopo di che mand\u00f2 un fonogramma ufficiale con l'ordine di uscire per costringere con ogni mezzo l'\"F 16\" a tornare in porto: qualora il sommergibile fosse scomparso, lo \"Stocco\" avrebb dovuto cercarlo lungo la rotta che da Venezia portava a Capo Promontore, tenendosi in contatto radiotelegrafico con Venezia. Rota comunic\u00f2 poi allo \"Stocco\" le informazioni sull'inseguimento dell'\"F 16\" da parte della \"42 PN\". Il sommergibile, fermato dalla \"42 PN\", fu costretto a tornare in porto.\nIl 29 aprile 1920 il cacciatorpediniere, in navigazione al largo di Fiume, fu fatto segno del tiro di 25 proiettili da parte di una batteria costiera in mano ai legionari dannunziani, che tentarono anche la cattura della nave con delle motosiluranti. Lo \"Stocco\" rientr\u00f2 ad Abbazia.\nNel 1920 la nave fu sottoposta a modifiche che videro la sostituzione dei 6 cannoni singoli da 102/35\u00a0mm Schneider-Armstrong 1914-15 con quelli del pi\u00f9 moderno modello da 102/45 Schneider-Armstrong 1917. Rimasto in Alto Adriatico e Dalmazia sino al 1921, effettuando crociere di sorveglianza a protezione del traffico italiano e dei collegamenti con Venezia e Trieste, il cacciatorpediniere venne poi assegnato al Comando Militare Marittimo di Brindisi, venendo saltuariamente dislocato a Saseno, sempre nel corso del 1921. La nave stazion\u00f2 inattiva a Brindisi fino all'estate del 1923, quando venne assegnata alla II Squadriglia Cacciatorpediniere (Forza Navale del Mediterraneo).\nSino al marzo 1927 lo \"Stocco\" ebbe base a Taranto e Messina, venendo adibito ad uso locale con impiego piuttosto rado, dopo di che fu assegnato alla V Squadriglia dell'Armata, partecipando quindi all'attivit\u00e0 di addestramento, compiuta principalmente in Mar Tirreno. Nel 1928 il cacciatorpediniere fu assegnato alla Divisione Speciale, operando attivamente in Adriatico: nel 1929 l'unit\u00e0, insieme ai gemelli \"Sirtori\" ed \"Acerbi\" ed all'\"Ippolito Nievo\", appartenente alla classe Pilo, formava la X Squadriglia Cacciatorpediniere, che, insieme alla IX (cinque unit\u00e0) ed all'esploratore \"Aquila\", costituiva la 5\u00aa Flottiglia della Divisione Speciale, che includeva anche l'esploratore \"Brindisi\". Nel corso dello stesso anno il cacciatorpediniere prese parte ad una crociera nel Dodecaneso insieme al resto della Divisione Speciale. Il 1\u00ba ottobre 1929 lo \"Stocco\", come le unit\u00e0 gemelle, fu declassato a torpediniera.\nLa nave fu poi dislocata in Tripolitania per circa un anno. Il 28 settembre 1930 la torpediniera imbarc\u00f2 31 capi delle zavie, centri politici, economici e religiosi della confraternita senussita, arrestati in Cirenaica durante la repressione della rivolta senussita ed internati a Benina, e li deport\u00f2 ad Ustica.\nTra il 1931 ed il 1933 la \"Stocco\" ebbe nuovamente base a Taranto e Messina, dopo di che fu dislocata a La Spezia, in seno alla IV Squadriglia Torpediniere. Nel 1932, in seguito all'entrata in servizio del cacciatorpediniere \"Strale\", con caratteristica ottica \"ST\", quella della \"Stocco\" venne mutata in \"SO\". Nell'aprile-maggio 1933 fu comandante in seconda della torpediniera il guardiamarina Mario Arillo, futura Medaglia d'oro al valor militare. Nel 1934 la nave venne adibita a rimorchio bersagli alle dipendenze della I Squadra, compito che svolse sino all'inizio della seconda guerra mondiale.\nLa seconda guerra mondiale.\n1940.\nAll'ingresso dell'Italia nella seconda guerra mondiale, il 10 giugno 1940, la \"Stocco\" apparteneva alla VI Squadriglia Torpediniere con base a Taranto, che formava insieme alle vecchie torpediniere \"Sirtori\", \"Rosolino Pilo\" e \"Giuseppe Missori\". L'unit\u00e0 fu impiegata prevalentemente nell'Adriatico meridionale e nel Golfo di Taranto in funzioni di scorta e, pi\u00f9 saltuariamente, ricerca, soccorso e pattugliamento antisommergibile. Dapprima assegnata al V Gruppo Torpediniere di Taranto per le scorte nel Golfo di Taranto, la nave fu poi trasferita al III Gruppo Torpediniere, avente base a Brindisi.\nA partire dal 5 settembre 1940, con la costituzione del Comando Superiore Traffico Albania (Maritrafalba), la \"Stocco\", pur restando alle dipendenza di Marina Taranto e non di Maritrafalba, venne posta a disposizione del nuovo comando, per conto del quale svolse la maggior parte del proprio servizio di guerra, con compiti di scorta convogli e caccia antisommergibile.\nIl 5 ottobre la \"Stocco\" svolse la sua prima missione per contro di Maritrafalba, scortando da Brindisi a Valona i piroscafi \"Alfio\", \"Poseidone\", \"Agata\" e \"Carmela\" carichi di materiali. Maritrafalba fu poi sciolto il 12 ottobre 1940, ma gi\u00e0 il 21 ottobre fu ricostituito, e la \"Stocco\" venne nuovamente messa a sua disposizione.\nIl 24 ottobre, all'1.10, la torpediniera lasci\u00f2 Brindisi diretta a Durazzo, scortandovi le motonavi postali \"Piero Foscari\" e \"Filippo Grimani\", insieme alle quali ripart\u00ec poi da Durazzo per tornare a Brindisi, arrivandovi alle 14.20. Gi\u00e0 alle 18 dello stesso 24 ottobre, tuttavia, la \"Stocco\" part\u00ec da Bari per scortare il piroscafo \"Artiglio\", avente a bordo 144 autoveicoli, a Durazzo, dove arriv\u00f2 alle nove del 25. Tornata poi in Puglia, la nave ripart\u00ec da Brindisi alle 2.20 scortando la \"Foscari\", in servizio postale per Durazzo, ma dovette rientrare a Brindisi a causa del mare mosso (la \"Foscari\" invece prosegu\u00ec per Durazzo, dove arriv\u00f2 alle otto del mattino).\nLa \"Stocco\" lasci\u00f2 Brindisi il 4 novembre, tre quarti dopo la mezzanotte, scortando i piroscafi \"Acilia\" (con un carico di carne congelata) e \"Nautilus\" (adibito a traffico civile), con i quali arriv\u00f2 a Valona alle dieci del mattino. La torpediniera si rec\u00f2 poi a Durazzo, da dove salp\u00f2 a mezzogiorno del 6, scortando a Bari i piroscafi scarichi \"Oreste\", \"Olimpia\" e \"Neghelli\" e giungendo in porto alle 9.50 del giorno seguente.\nL'8 novembre, alle 18.40, l'unit\u00e0, insieme all'anziana torpediniera \"Monzambano\", lasci\u00f2 Bari scortando il piroscafo \"Perla\", con 94 automezzi, e la motonave \"Narenta\", impiegata per traffico civile, arrivando a Durazzo alle 11.15 del 9 novembre. Il 12 novembre, alle 16, la \"Stocco\" e la \"Monzambano\" lasciarono Durazzo per scortare a Bari i piroscafi \"Campidoglio\" e \"Casaregis\" ed il motopeschereccio e nave frigorifera \"Genepesca II\", tutti scarichi. Le navi arrivarono a Bari alle 7.30 del 13 novembre.\nIl 15 novembre, alle 00.20, la \"Stocco\" ed un'altra vecchia torpediniera, la \"Giacomo Medici\", partirono da Bari dirette a Valona, dove arrivarono alle 19, di scorta ai piroscafi \"Poseidone\" e \"Nautilus\", adibiti a traffico civile. La nave ripart\u00ec poi da Bari alle 00.30 del 16 novembre scortando, insieme all'incrociatore ausiliario \"Capitano A. Cecchi\" ed alla torpediniera \"Generale Marcello Prestinari\", il grosso piroscafo \"Piemonte\" e la motonave \"Donizetti\", aventi a bordo 2554 uomini, 151 quadrupedi e 306 tonnellate di materiali: le navi arrivarono a Valona alle quattro di quel pomeriggio. Il giorno seguente, alle undici del mattino, \"Stocco\" e \"Prestinari\" ripartirono da Valona scortando la motonave \"Viminale\" ed i piroscafi \"Argentina\" e \"Quirinale\", scarichi, giungendo a Brindisi dopo dieci ore di navigazione. La \"Stocco\" prosegu\u00ec per Bari insieme ad \"Argentina\" e \"Quirinale\".\nTornata in Albania, alle 7.45 del 18 novembre la torpediniera salp\u00f2 da Durazzo unitamente al vecchio cacciatorpediniere \"Augusto Riboty\", insieme al quale scort\u00f2 a Brindisi i piroscafi \"Aventino\" e \"Milano\", di ritorno vuoti. Il 24 novembre, alle sette del mattino, la \"Stocco\" part\u00ec da Valona scortando i piroscafi \"Poseidone\", \"Nautilus\" e \"Bottiglieri\", adibiti a servizio civile, a Brindisi, dove arriv\u00f2 alle 19.50.\nAlle 23 del 3 dicembre 1940 la \"Stocco\" ed un'altra anziana torpediniera, la \"Curtatone\", lasciarono Bari alla volta di Durazzo di scorta ai piroscafi \"Italia\" e \"Quirinale\" ed alla motonave \"Donizetti\", che trasportavano 2902 militari, 86 quadrupedi e 427 tonnellate di rifornimenti: il convoglio arriv\u00f2 a destinazione alle 9.30 del giorno successivo. L'unit\u00e0 lasci\u00f2 Durazzo alle 18.30 del 5 dicembre, di scorta al piroscafo \"Diana\" ed alle motonavi \"Barbarigo\" e \"Tergestea\", scariche, con le quali arriv\u00f2 a Bari alle otto del mattino del 6.\nIl 7 dicembre, alle 3.20, la torpediniera part\u00ec da Brindisi per Valona, insieme all'incrociatore ausiliario \"Brindisi\", scortando il piroscafo \"Argentina\", avente a bordo 1547 militari, cinque automezzi e 224 tonnellate di rifornimenti, ed arrivando a destinazione alle undici del mattino dello stesso giorno. All'1.50 del 19 dicembre la \"Stocco\" salp\u00f2 da Bari insieme all'incrociatore ausiliario \"Barletta\", scortando a Durazzo un convoglio composto dalle motonavi \"Citt\u00e0 di Savona\" e \"Donizetti\" e dai piroscafi \"Italia\" e \"Quirinale\", che trasportavano in tutto 3514 uomini ed 85 tonnellate di rifornimenti: le navi giunsero a Durazzo alle 17.\nIl 21 dicembre, all'1.30, \"Stocco\" e \"Barletta\" lasciarono Bari di scorta ai piroscafi \"Galilea\" e \"Milano\" ed alle motonavi \"Verdi\" e \"Puccini\", aventi a bordo 3804 militari, 182 quadrupedi e 360 tonnellate di rifornimenti, ed alla motonave \"Narenta\", che si ferm\u00f2 a Brindisi. Il resto del convoglio raggiunse Durazzo alle tre del pomeriggio. La \"Stocco\" lasci\u00f2 Durazzo il giorno seguente, alle 12.30, scortando a Bari, dove giunsero alle 4.30 del 23, \"Galilea\", \"Milano\", \"Verdi\" e \"Puccini\", che tornavano vuoti.\n1941.\nIl 31 gennaio 1941 la \"Stocco\" urt\u00f2 una mina appartenente ad uno sbarramento posato tre giorni prima dal sommergibile HMS \"Rorqual\" tra Fiume e l'isola di Sansego: lo scoppio spezz\u00f2 in due la torpediniera, che tuttavia rimase a galla, ed entrambi i tronconi poterono essere rimorchiati a Fiume tra il 10 ed il 27 febbraio, anche se da una foto che ritrae un gruppo di marinai dello Stocco, tra cui Vito Paparella (fuochista), lo Stocco il 4 febbraio 1941 effettu\u00f2 una navigazione per soccorrere i naufraghi di un piroscafo affondato. I danni della mina, sebbene estremamente gravi, furono riparati.\nLa nave riprese la propria attivit\u00e0 sulle rotte dell'Albania. Il 27 giugno 1941 la \"Stocco\" ed il \"Barletta\" scortarono la motonave \"Citt\u00e0 di Marsala\", con a bordo personale e materiale delle forze armate, da Brindisi a Durazzo, e l'indomani le due stesse unit\u00e0 scortarono la \"Citt\u00e0 di Marsala\" ed i piroscafi \"Galilea\" e \"Milano\", carichi di militari e materiale militare, da Durazzo a Bari.\nIl 4 luglio \"Stocco\" e \"Barletta\" scortarono da Valona a Brindisi l'\"Argentina\" e la \"Viminale\", con a bordo truppe che rimpatriavano e materiali, mentre il giorno seguente la torpediniera, da sola, scort\u00f2 da Brindisi a Durazzo il piroscafo \"Rosandra\", con personale militare. Il 6 luglio la \"Stocco\", di nuovo insieme al \"Barletta\", scort\u00f2 da Durazzo a Bari le motonavi \"Citt\u00e0 di Marsala\" e \"Puccini\" ed i piroscafi \"Milano\" e \"Rosandra\", con a bordo 3400 militari che rimpatriavano, 1406 operai militarizzati e 70 quadrupedi.\nIl 7 luglio la sola \"Stocco\" scort\u00f2 le motonavi \"Citt\u00e0 di Agrigento\" e \"Citt\u00e0 di Trapani\", con personale e materiale militare, da Brindisi a Valona. Tre giorni pi\u00f9 tardi la nave, unitamente al \"Barletta\", scort\u00f2 da Valona a Brindisi la motonave \"Rossini\" ed i piroscafi \"Italia\" e \"Quirinale\", con a bordo 2700 militari che rimpatriavano. Il 12 luglio la torpediniera fu di scorta a \"Rossini\", \"Quirinale\", \"Italia\" e \"Galilea\", in navigazione con truppe e rifornimenti da Brindisi a Valona.\nIl 13 luglio la nave, insieme all'incrociatore ausiliario \"Zara\", scort\u00f2 da Valona a Brindisi \"Rossini\", \"Italia\" e \"Quirinale\", con truppe e quadrupedi che rimpatriavano, mentre il giorno seguente \"Stocco\" e \"Zara\" scortarono da Valona a Brindisi la \"Citt\u00e0 di Marsala\" ed il \"Galilea\", anch'essi carichi di militari rimpatrianti. Il 16 luglio la \"Stocco\" e lo \"Zara\" scortarono da Brindisi a Durazzo \"Puccini\", \"Italia\", \"Rosandra\" e \"Quirinale\", con personale e materiale delle forze armate, mentre due giorni dopo fu di scorta alle motonavi \"Puccini\" e \"Rossini\" in navigazione con truppe e materiali da Durazzo ad Antivari. Il 19 luglio \"Stocco\" e \"Zara\", insieme alla \"Giacomo Medici\", scortarono da Durazzo a Cattaro \"Italia\", \"Aventino\", \"Milano\" e \"Citt\u00e0 di Marsala\", con truppe e materiali.\nIl 20 luglio la \"Stocco\" scort\u00f2 da Cattaro a Durazzo la motonave \"Marin Sanudo\", con a bordo truppe e rifornimenti, mentre il 24, insieme al Brindisi, fu di scorta ad \"Aventino\" e \"Milano\" che rientravano da Durazzo a Bari con a bordo 1600 militari rimpatrianti, automezzi ed altri materiali.\nIl 4 agosto la \"Stocco\" ed il \"Brindisi\" scortarono dapprima il piroscafo \"Milano\" e la motonave \"Rossini\", con personale del Regio Esercito diretto in varie destinazioni, da Bari a Durazzo, e poi la motonave \"Donizetti\" ed il piroscafo \"Quirinale\", con 2000 militari rimpatrianti, da Durazzo a Bari. Il 6 agosto la \"Stocco\", tornata a Durazzo, rientr\u00f2 a Bari scortando \"Rossini\" e \"Milano\" che tornavano con truppe rimpatrianti.\nIl 16 agosto la torpediniera scort\u00f2 il piroscafo \"Francesco Crispi\", con personale militare che rimpatriava, da Patrasso a Brindisi, mentre il 25, insieme al Barletta, fu di scorta alle motonavi \"Citt\u00e0 di Marsala\" e \"Citt\u00e0 di Alessandria\" ed ai piroscafi \"Rosandra\" e \"Milano\", con a bordo personale delle forze armate, in navigazione da Bari a Durazzo. Due giorni dopo, il 27 agosto, la \"Stocco\" ed il \"Brindisi\" scortarono da Durazzo a Bari \"Citt\u00e0 di Alessandria\", \"Milano\" e \"Rosandra\" con 3250 militari che rimpatriavano.\nIl 2 settembre la \"Stocco\" scort\u00f2 da Porto Edda a Brindisi i piroscafi \"Contarini\" e \"Tarquinia\" (che navigavano separatamente), e pi\u00f9 tardi nello stesso giorno scort\u00f2 da Brindisi a Patrasso i piroscafi \"Devoli\" e \"Sagitta\", quest'ultimo diretto a Rodi. Tre giorni pi\u00f9 tardi la torpediniera scort\u00f2 da Patrasso a Brindisi i piroscafi \"Thessalia\" (tedesco) ed \"Abbazia\", con personale militare, mentre l'8 settembre fu di scorta, da Taranto a Prevesa, al piroscafo \"Tripoli\". Il 10 settembre \"Stocco\" e \"Barletta\" scortarono da Brindisi a Prevesa, via Corf\u00f9, le motonavi \"Citt\u00e0 di Savona\" e \"Citt\u00e0 di Bastia\", con personale del Regio Esercito e della Regia Aeronautica con destinazioni varie, nonch\u00e9 rifornimenti.\nIl 12 settembre l'unit\u00e0 scort\u00f2 da Corf\u00f9 a Prevesa la \"Citt\u00e0 di Savona\". Due giorni dopo la \"Stocco\" scort\u00f2 da Patrasso a Brindisi le motonavi \"Calino\" e \"Calitea\", mentre il 16, unitamente allo \"Zara\", scort\u00f2 da Brindisi a Valona la \"Citt\u00e0 di Alessandria\", avente un carico di rifornimenti. Il 18 settembre \"Stocco\" e \"Zara\" scortarono da Brindisi a Valona il piroscafo \"Galilea\", avente a bordo truppe e rifornimenti, e quattro giorni dopo la \"Stocco\", insieme all'incrociatore ausiliario \"Arborea\", scort\u00f2 da Brindisi a Patrasso i piroscafi \"Francesco Crispi\" e \"Piemonte\", che trasportavano personale del Regio Esercito e della Regia Marina diretto a varie destinazioni.\nIl 3 ottobre la nave, insieme al Brindisi, scort\u00f2 da Valona a Patrasso i piroscafi \"Galilea\" ed \"Aventino\", con truppe e materiali; l'11 ottobre la torpediniera scort\u00f2 da Patrasso a Gallipoli la motonave \"Maria\", carica di munizioni. Il 26 ottobre la \"Stocco\" scort\u00f2 da Brindisi a Valona il piroscafo \"Gismondi\", carico di militari.\nIl 7 novembre la torpediniera, insieme all'incrociatore ausiliario \"Attilio Deffenu\", fu di scorta da Bari a Patrasso ai piroscafi \"Francesco Crispi\" e \"Piemonte\" ed alla motonave \"Viminale\", con truppe e rifornimenti, mentre l'11 la sola \"Stocco\" scort\u00f2 da Navarino a Patrasso il piroscafo tedesco \"Savona\". Il 18 novembre, invece, la \"Stocco\" scort\u00f2 da Patrasso a Bari, insieme al \"Deffenu\" e ad un'altra anziana torpediniera, la \"generale Carlo Montanari\", \"Crispi\", \"Piemonte\" e \"Viminale\" che rientravano in Puglia trasportando 4120 militari rimpatrianti. Il 28 novembre la nave, insieme allo \"Zara\", scort\u00f2 \"Piemonte\", \"Viminale\" e \"Galilea\", aventi a bordo militari diretti a varie destinazioni, da Bari a Patrasso.\nIl 12 dicembre \"Stocco\" e \"Zara\" scortarono da Patrasso a Bari \"Galilea\", \"Piemonte\" e \"Viminale\", che trasportavano 4000 militari rimpatrianti, mentre cinque giorni pi\u00f9 tardi la torpediniera, insieme al \"Brindisi\", scort\u00f2 da Durazzo a Bari \"Aventino\", \"Italia\", \"Rosandra\" e \"Viminale\", con 3000 militari che rimpatriavano. Il 19 dicembre \"Stocco\" e \"Brindisi\" scortarono da Bari a Durazzo \"Donizetti\", \"Quirinale\" e \"Rosandra\" carichi di truppe e rifornimenti, ed il 21 le due unit\u00e0 rientrarono da Durazzo a Bari il \"Quirinale\" ed il \"Rosandra\" che tornavano con truppe rimpatrianti.\nLa vigilia di Natale la \"Stocco\" scort\u00f2 da Bari a Durazzo il piroscafo \"Aventino\", avente a bordo militari e rifornimenti, mentre il 26 dicembre la torpediniera lasci\u00f2 Durazzo di scorta allo stesso \"Aventino\", che tornava a Bari con truppe che rimpatriavano. Il 30 dicembre l'unit\u00e0 scort\u00f2 da Bari a Durazzo \"Italia\", \"Rosandra\" e \"Quirinale\", carichi di truppe e materiali.\n1942.\nIl 1942 inizi\u00f2 per la \"Stocco\" con una missione di scorta, il 2 gennaio, insieme allo \"Zara\", ai piroscafi \"Italia\", \"Quirinale\" e \"Rosandra\", carichi di militari che rimpatriavano, da Durazzo a Bari. Il 4 gennaio la torpediniera e l'incrociatore ausiliario scortarono da Bari a Durazzo \"Italia\", \"Quirinale\" e \"Rosandra\", con a bordo truppe e materiali. Il 30 gennaio la nave, insieme all'incrociatore ausiliario \"Citt\u00e0 di Napoli\", scort\u00f2 da Bari a Durazzo i piroscafi \"Aventino\" e \"Citt\u00e0 di Catania\".\nIl 5 febbraio \"Stocco\" e \"Citt\u00e0 di Napoli\" scortarono da Durazzo a Bari \"Donizetti\", \"Aventino\" e \"Citt\u00e0 di Catania\" con truppe che rimpatriavano, mentre il 7 la torpediniera scort\u00f2 da Brindisi a Corf\u00f9, unitamente all'incrociatore ausiliario \"Egitto\", i piroscafi \"Vesta\" ed \"Hermada\", con truppe e rifornimenti. L'indomani \"Stocco\", \"Egitto\", \"Citt\u00e0 di Napoli\", \"Montanari\" ed una torpediniera pi\u00f9 moderna, l\"'Antares\", scortarono da Corf\u00f9 a Patrasso un convoglio composto dalla motonave \"Citt\u00e0 di Bergamo\" e dai piroscafi da carico \"Potestas\", \"Volodda\", \"Vesta\", \"Mameli\", \"Hermada\", \"Rosario\" e \"Salvatore\".\nIl 13 febbraio la \"Stocco\" scort\u00f2 da Navarino a Patrasso la nave cisterna \"Prometeo\", mentre l'indomani, insieme al \"Citt\u00e0 di Napoli\", fu di scorta alla nave cisterna bulgara \"Balcik\" da Patrasso a Brindisi. Il 15 febbraio la \"Stocco\" e l'\"Arborea\" scortarono da Patrasso a Brindisi, via Corf\u00f9, il piroscafo tedesco \"Cagliari\", ed il giorno seguente la torpediniera fu di scorta alla piccola nave cisterna \"Abruzzi\" ed al piroscafo \"Favorita\" nella navigazione da Brindisi a Durazzo. Il 21 febbraio \"Stocco\", \"Arborea\" e \"Citt\u00e0 di Napoli\" scortarono da Bari a Durazzo \"Aventino\", \"Italia\" e \"Citt\u00e0 di Catania\", aventi a bordo truppe e rifornimenti.\nIl 9 marzo la torpediniera scort\u00f2 da Taranto a Patrasso il piroscafo germanico \"Hans Schmidt\". Al largo di Santa Maria di Leuca il convoglio si un\u00ec ad un altro anch'esso diretto a Patrasso ma partito da Brindisi, composto dai piroscafi \"Motia\", \"Probitas\" e \"Caterina M.\" e dal cacciatorpediniere \"Turbine\".\nIl 16 marzo 1942 la \"Stocco\" prese parte all'operazione \u00abSirio\u00bb: insieme alle torpediniere \"Pallade\" e \"Generale Marcello Prestinari\" ed ai cacciatorpediniere \"Ugolino Vivaldi\", \"Lanzerotto Malocello\", \"Emanuele Pessagno\" e \"Nicol\u00f2 Zeno\", la nave scort\u00f2 da Napoli a Tripoli la grande e moderna motonave da carico \"Vettor Pisani\" (nell'ambito della stessa operazione il piroscafo tedesco \"Reichenfels\" fu invece scortato dalle torpediniere \"Lince\" e \"Polluce\", mentre la motonave \"Assunta De Gregori\" fu scortata dal cacciatorpediniere \"Premuda\" e dalla torpediniera \"Castore\"). L'operazione fruiva anche della scorta indiretta dell'incrociatore leggero \"Emanuele Filiberto Duca d'Aosta\" e dei cacciatorpediniere \"Scirocco\" e \"Grecale\". I tre mercantili, aventi a bordo in tutto 36 carri armati, 278 automezzi, 13.124 tonnellate di rifornimenti e 103 militari, giunsero a destinazione senza problemi, dopo di che le unit\u00e0 che li avevano scortati assunsero la scorta di quattro motonavi che rientravano dalla Libia in Italia.\nIl 4 aprile la \"Stocco\" e l'\"Antares\" scortarono da Taranto ad Argostoli la nave cisterna \"Alberto Fassio\" ed i piroscafi \"Pluto\" e \"Reha\". L'11 dello stesso mese la nave fu di scorta alla motocisterna \"Rondine\" in navigazione da Taranto a Patrasso, mentre il 20 aprile l'unit\u00e0 scort\u00f2 il piroscafo \"Audace\" da Patrasso a Brindisi.\nIl 7 maggio la \"Stocco\", unitamente alla \"Medici\" ed all'incrociatore ausiliario \"Lorenzo Marcello\", scort\u00f2 \"Donizetti\" e \"Quirinale\" da Bari a Zante con truppe e rifornimenti, e poi da Zante a Bari con militari che rimpatriavano. Quattro giorni dopo la \"Stocco\", insieme al \"Marcello\" ed alla torpediniera \"Generale Antonino Cascino\", scort\u00f2 da Bari a Durazzo i piroscafi \"Italia\" e \"Rosandra\" carichi di truppe e rifornimenti. Pi\u00f9 tardi nella stessa giornata, l'11 maggio, la \"Stocco\" e l'incrociatore ausiliario \"Brioni\" scortarono da Patrasso a Bari la motonave \"Calino\". Cinque giorni pi\u00f9 tardi \"Stocco\", \"Marcello\" e \"Cascino\" scortarono di nuovo l'\"Italia\" ed il \"Rosandra\", aventi a bordo truppe che rimpatriavano, da Durazzo a Bari.\nIl 29 giugno la nave scort\u00f2 da Brindisi ad Argostoli il piroscafo \"Contarini\", carico di rifornimenti. Il 7 luglio la \"Stocco\" scort\u00f2 da Patrasso a Bari la motonave \"Calino\", diretta a Rodi, mentre una settimana pi\u00f9 tardi scort\u00f2 da Brindisi a Patrasso i piroscafi \"Minerva\" ed \"Abbazia\" ed il 24 luglio fu di scorta, da Patrasso a Taranto, al motopeschereccio e nave frigorifera \"Genepesca I\".\nIl 7 agosto la \"Stocco\" e lo \"Zara\" scortarono la motonave \"Donizietti\", con a bordo personale militare e rifornimenti, da Bari a Patrasso. Il 12 agosto la torpediniera scort\u00f2 da Durazzo a Bari, insieme all'\"Arborea\", il piroscafo \"Quirinale\" con militari rimpatrianti, mentre tre giorni dopo \"Stocco\" ed \"Arborea\" scortarono da Bari a Durazzo di nuovo il \"Quirinale\", carico di truppe e materiali.\nIl 19 Stocco ed \"Arborea\" furono di scorta al piroscafo \"Rosandra\", in navigazione con truppe e rifornimenti da Bari a Durazzo. Il 25 agosto \"Stocco\" ed \"Arborea\" scortarono il \"Quirinale\" da Bari a Durazzo, mentre l'indomani furono di scorta al \"Rosandra\" da Antivari a Bari; il 29 agosto la sola \"Stocco\" scort\u00f2 da Bari a Patrasso il piroscafo \"Padenna\".\nIl 1\u00ba settembre la torpediniera scort\u00f2 il piroscafo \"Chisone\" da Patrasso a Bari, e due giorni dopo, di nuovo insieme all'\"Arborea\", scort\u00f2 il \"Rosandra\" da Bari a Durazzo. Il 5 settembre la \"Stocco\" scort\u00f2 il piroscafo \"Cesco\" da Bari a Valona, mentre il 10, nuovamente con l'\"Arborea\", scort\u00f2 ancora il \"Rosandra\", con truppe che rimpatriavano, da Durazzo a Bari; il 13 la torpediniera, insieme allo \"Zara\", al cacciatorpediniere \"Premuda\" ed alla torpediniera \"Antonio Mosto\", scort\u00f2 da Bari a Durazzo i piroscafi \"Chisone\", \"Quirinale\" e \"Rosandra\" con truppe e rifornimenti. Il 21 settembre l'unit\u00e0 scort\u00f2 da Brindisi a Patrasso il piroscafo cisterna \"Lina Campanella\", mentre il 27 dello stesso mese fu di scorta al \"Genepesca I\" in navigazione da Patrasso a Brindisi.\nIl 10 ottobre la \"Stocco\" e lo \"Zara\" scortarono da Bari a Valona i piroscafi \"Cesco\" ed \"Aventino\", con a bordo militari e materiali, e due giorni dopo la \"Stocco\", insieme al cacciatorpediniere \"Riboty\" ed all'incrociatore ausiliario \"Citt\u00e0 di Genova\", scort\u00f2 da Bari a Durazzo i piroscafi \"Rosandra\" e \"Quirinale\", con a bordo truppe e rifornimenti.\nL'8 novembre la torpediniera, unitamente al cacciatorpediniere \"Folgore\", scort\u00f2 la nave cisterna \"Annarella\" da Brindisi a Patrasso. Il 21 novembre l'unit\u00e0, insieme all'incrociatore ausiliario \"Olbia\" ed al cacciatorpediniere \"Sebenico\", scort\u00f2 da Bari a Durazzo il \"Rosandra\" ed il \"Quirinale\", con truppe e materiali, mentre il 26 scort\u00f2 da sola i piroscafi \"Pluto\" ed \"Abbazia\" da Patrasso a Brindisi. Il 1\u00ba dicembre la nave, unitamente all'\"Olbia\", scort\u00f2 da Durazzo a Bari \"Quirinale\" e \"Rosandra\" con personale militare e materiali.\nNel corso del 1942 la \"Stocco\" sub\u00ec lavori di rimodernamento che videro l'eliminazione di due pezzi da 102/45 e l'imbarco di due scaricabombe di profondit\u00e0.\n1943.\nNel 1943 la \"Stocco\", oltre che verso l'Albania e la Grecia, venne impiegata prevalentemente, con base a Brindisi, nelle scorte al traffico mercantile verso la Dalmazia. La nave fu assegnata al III Gruppo Torpediniere del Dipartimento Militare Marittimo \u00abIonio e Basso Adriatico\u00bb, insieme alle similari \"Giuseppe Missori\", \"Giuseppe Sirtori\", \"Giuseppe Cesare Abba\", \"Enrico Cosenz\" e \"Giuseppe Dezza\".\nIl 27 giugno 1943 la \"Stocco\" scort\u00f2 da Patrasso a Brindisi, insieme alla gemella \"Sirtori\" ed al piccolo incrociatore ausiliario \"Rovigno\", i piroscafi \"Milano\", \"Quirinale\" e \"Campidoglio\". Il 1\u00ba luglio la nave scort\u00f2 da Brindisi a Corf\u00f9 i piroscafi \"Salvatore\" e \"Probitas\", mentre il 9 fu di scorta, insieme alla torpediniera \"Giuseppe Cesare Abba\", al \"Campidoglio\" da Brindisi a Corinto, ed il 13 luglio scort\u00f2, ancora unitamente all'\"Abba\", il \"Campidoglio\" e la motonave \"Citt\u00e0 di La Spezia\" da Valona a Bari.\nIl 25 luglio l'unit\u00e0, insieme alla torpediniera \"Sagittario\", scort\u00f2 da Patrasso a Corf\u00f9 e quindi a Bari i piroscafi \"Probitas\" e \"Dubac\". Il 2 agosto la \"Stocco\" scort\u00f2 da Bari a Patrasso la motonave cisterna \"Ugo Fiorelli\".\nLa \"Stocco\" stava rientrando a Brindisi da una missione di scorta dalla Dalmazia, la sera dell'8 settembre 1943, quando capt\u00f2 alla radio la trasmissione che annunciava l'armistizio tra l'Italia e gli Alleati.\nIl 13 settembre la \"Stocco\" e la gemella \"Sirtori\" furono inviate a Corf\u00f9 per supportare la guarnigione italiana dell'isola nella difesa dagli attacchi tedeschi (in particolare l'isola e la citt\u00e0 erano continuamente sottoposte ad attacchi della Luftwaffe). L'indomani, tuttavia, a seguito di un attacco aereo che mise fuori uso la \"Sirtori\", la \"Stocco\" fu fatta tornare a Brindisi: dopo aver pattugliato la costa meridionale di Corf\u00f9 sino al limite dell'autonomia, come da ordini, ed aver respinto con le proprie mitragliere un attacco da parte di quattro velivoli tedeschi, la torpediniera rientr\u00f2 nel porto pugliese in serata.\nAll'alba del 24 settembre la \"Stocco\" lasci\u00f2 Brindisi per scortare a Santi Quaranta, insieme alla corvetta \"Sibilla\", un convoglio composto dai piroscafi \"Dubac\" e \"Probitas\" e dalla motonave \"Salvore\", che avrebbero dovuto imbarcare ed evacuare la Divisione \u00abPerugia\u00bb, stanziata in Albania. Durante la navigazione la \"Stocco\" fu distaccata per contrastare un tentativo di sbarco a Corf\u00f9 da parte delle forze tedesche. La torpediniera fu per\u00f2 ripetutamente attaccata da numerosi bombardieri tedeschi Junkers Ju 87 \u00abStuka\u00bb: la nave riusc\u00ec ad abbattere uno degli aerei assalitori, ma fu poi colpita a sua volta, venendo immobilizzata con parecchie vie d'acqua, e s'inabiss\u00f2 ad ovest di Corf\u00f9 (secondo altra fonte la \"Stocco\", gravemente danneggiata dagli aerei, venne autoffondata dall'equipaggio). Il comandante della nave, un sottotenente di vascello e dieci marinai, tutti feriti, vennero tratti in salvo dalla popolazione dell'isolotto di Marlera, ed il 29 settembre s'imbarcarono su di una barca a vela condotta da quindici militari italiani in fuga da Corf\u00f9, riuscendo ad arrivare a Brindisi nella mattinata del 30 settembre.\nIn tutto il secondo conflitto mondiale la \"Stocco\" aveva svolto in tutto 174 missioni di guerra (157 di scorta e 17 di altro tipo), percorrendo in tutto 69.000 miglia nautiche."}
{"id": "3407420", "revid": "599013", "url": "https://it.wikipedia.org/wiki?curid=3407420", "title": "Kenny Cresswell", "text": "Carriera.\nClub.\nInizi\u00f2 la carriera al , club con il quale vinse la Chatham Cup del 1977.\nNel 1981 passa al , club con il quale vince il campionato neozelandese del 1984 e la Chatham Cup del 1987.\nNazionale.\nVest\u00ec la maglia della Nuova Zelanda in trentatr\u00e9 occasioni ufficiali, segnando due reti, esordendo nella vittoria per gli \"All Whites\" contro la Singapore, il 1 ottobre 1978.\nFece parte della rosa \"All whites\" che partecip\u00f2 ai Mondiali spagnoli del 1982, disputando tutti e tre gli incontri che i \"kiwi\" giocarono in terra iberica."}
{"id": "3407427", "revid": "4175", "url": "https://it.wikipedia.org/wiki?curid=3407427", "title": "Mikhail Polishchuk", "text": ""}
{"id": "3407430", "revid": "767487", "url": "https://it.wikipedia.org/wiki?curid=3407430", "title": "Tito Maddox", "text": ""}
{"id": "3407432", "revid": "1654832", "url": "https://it.wikipedia.org/wiki?curid=3407432", "title": "Isabella Leoni", "text": "Biografia.\nDiplomatasi presso il Centro Sperimentale di Cinematografia di Roma nel 1997, la Leoni ha diretto alcuni cortometraggi, presentati in vari festival del cinema. Nel 1999 debutta come regista televisiva, dirigendo alcuni episodi della soap opera \"Un posto al sole\". In seguito la produzione di Isabella Leoni si concentra principalmente in campo televisivo. Fra le sue regie \"Un medico in famiglia\", \"La squadra,\" \"Il paradiso delle signore\", \"Questo nostro amore 80\" e \"Lea - Un nuovo giorno\"."}
{"id": "3407433", "revid": "4175", "url": "https://it.wikipedia.org/wiki?curid=3407433", "title": "Svetlana Romashina", "text": ""}
{"id": "3407439", "revid": "486946", "url": "https://it.wikipedia.org/wiki?curid=3407439", "title": "Anastasia Zueva", "text": ""}
{"id": "3407443", "revid": "36426", "url": "https://it.wikipedia.org/wiki?curid=3407443", "title": "Ritratto di donna velata (Raffaello)", "text": ""}
{"id": "3407452", "revid": "767487", "url": "https://it.wikipedia.org/wiki?curid=3407452", "title": "Kostadin Hazurov", "text": "Carriera.\nClub.\nDurante la sua carriera ha giocato con varie squadre di club, tra cui anche il CSKA Sofia.\nNazionale.\nConta una presenza con la Nazionale bulgara."}
{"id": "3407453", "revid": "4175", "url": "https://it.wikipedia.org/wiki?curid=3407453", "title": "Vadim Aiupov", "text": ""}
{"id": "3407458", "revid": "4175", "url": "https://it.wikipedia.org/wiki?curid=3407458", "title": "Anton Avdeyev", "text": ""}
{"id": "3407460", "revid": "3115", "url": "https://it.wikipedia.org/wiki?curid=3407460", "title": "Giuseppe Sirtori (cacciatorpediniere)", "text": "Il Giuseppe Sirtori \u00e8 stato un cacciatorpediniere (e successivamente una torpediniera) della Regia Marina.\nStoria.\nLa prima guerra mondiale.\n1916-1917.\nCostruito tra il febbraio 1916 ed dicembre 1916, il \"Sirtori\" era capoclasse di una classe di quattro unit\u00e0.\nNella notte tra il 13 ed il 14 agosto 1917 la nave lasci\u00f2 Venezia unitamente alle altre unit\u00e0 della propria squadriglia (i gemelli \"Vincenzo Giordano Orsini\", \"Francesco Stocco\", \"Giovanni Acerbi\") e ad altri sei cacciatorpediniere (\"Animoso\", \"Ardente\", \"Audace\" e \"Giuseppe Cesare Abba\", che formavano una squadriglia, nonch\u00e9 \"Carabiniere\" e \"Pontiere\", che formavano una sezione) per scontrarsi con un gruppo di navi nemiche, ovvero i cacciatorpediniere \"Streiter\", \"Reka\", \"Velebit\", \"Scharfschutze\" e \"Dinara\" e 6 torpediniere, che avevano appoggiato un'incursione aerea contro la piazzaforte veneta (nell'attacco, portato da 32 velivoli, era stato colpito l'ospedale di San Giovanni e Paolo e vi erano stati 14 morti e circa 30 feriti). Solo l\u2019\"Orsini\" riusc\u00ec ad avere un breve e fugace contatto con le navi austriache, che dovette tuttavia interrompere in quanto rischiava di essere mandato contro i campi minati avversari: persa di vista, la formazione austroungarica pot\u00e9 allontanarsi senza problemi.\nIl 28 novembre \"Sirtori\", \"Stocco\", \"Acerbi\", \"Orsini\", \"Animoso\", \"Ardente\", \"Ardito\", \"Abba\" ed \"Audace\", insieme agli esploratori \"Aquila\" e \"Sparviero\", partirono da Venezia e, insieme ad alcuni idrovolanti di ricognizione, si posero alla ricerca di una formazione austroungarica che aveva attaccato le coste italiane. I cacciatorpediniere , \"Reka\" e \"Dinara\" e le torpediniere \"TB 78\", \"79\", \"86\" e \"90\" avevano infatti danneggiato un treno e le linee ferroviaria e telegrafica alle foci del Metauro, mentre un secondo gruppo, composto dai cacciatorpediniere \"Dikla\", \"Streiter\" ed \"Huszar\" e da quattro torpediniere, aveva infruttuosamente attaccato dapprima Porto Corsini e poi Rimini. Le due formazioni si erano poi riunite, iniziando la navigazione di rientro e subendo alcuni attacchi da parte di idrovolanti. Le navi italiane dovettero rinunciare all'inseguimento allorch\u00e9 giunsero in vista di quelle nemiche nei pressi di Capo Promontore, troppo vicino a Pola, principale base navale austroungarica.\n1918.\nIl 10 febbraio 1918 la nave fu inviata a Porto Levante insieme all'esploratore \"Aquila\" ed ai cacciatorpediniere \"Stocco\", \"Acerbi\", \"Ardente\" ed \"Ardito\" (la formazione era al comando del capitano di fregata Pietro Lodolo, e per alcune fonti ne faceva parte anche il \"MAS 18\") per fornire eventuale appoggio all'incursione di MAS divenuta poi nota come beffa di Buccari. Le navi, ormeggiatesi a Porto Levante, si tennero pronte ad intervenire per ordine del Comando in Capo di Venezia (per altre fonti incrociarono con funzioni di protezione), ma il loro intervento non fu necessario.\nNella notte tra il 13 ed il 14 maggio dello stesso anno il \"Sirtori\", lo \"Stocco\", l'\"Acerbi\", l'\"Orsini\" e l'\"Animoso\", insieme alle torpediniere costiere \"9 PN\" e \"10 PN\" ed ai \"MAS 95\" e \"96\", fornirono supporto al fallimentare tentativo di attacco del barchino silurante \u00abGrillo\u00bb contro la base di Pola. L'operazione, al comando del capitano di fregata Costanzo Ciano, era gi\u00e0 stata tentata ma interrotta nelle notti tra l'8 ed il 9 aprile, tra il 12 ed il 13 aprile, tra il 6 ed il 7 maggio, tra il 9 ed il 10 maggio e tra l'11 ed il 12 maggio. Le navi lasciarono Venezia alle 17.30 del 13 maggio. I MAS rimorchiavano il barchino \u00abGrillo\u00bb, il cui rimorchio, giunti nel punto previsto, venne lasciato alle 2.18. L'attacco del \u00abGrillo\u00bb si svolse tra le 3.16 e le 3.18, senza conseguire risultati e portando alla distruzione del barchino. I MAS, illuminati dai proiettori alle 3.35 e poi alle 3.40, si allontanarono e si riunirono ai cacciatorpediniere in appoggio alle cinque del mattino, dirigendo quindi per tornare in porto.\nNella notte tra il 1\u00ba ed il 2 luglio 1918 i cacciatorpediniere \"Sirtori\", \"Stocco\", \"Acerbi\", \"Orsini\", \"Giuseppe Missori\", \"Giuseppe La Masa\" ed \"Audace\" fornirono supporto a distanza ad una formazione composta da sette torpediniere (la squadriglia composta dalle torpediniere costiere \"64 PN\", \"65 PN\", \"66 PN\", \"40 PN\" e \"48 OS\", pi\u00f9, in appoggio, le torpediniere d'alto mare \"Climene\" e \"Procione\") che bombard\u00f2 le linee austro-ungariche tra Cortellazzo e Caorle (procedendo a bassa velocit\u00e0 tra le due localit\u00e0) e simul\u00f2 poi uno sbarco (allo scopo furono impiegate le torpediniere \"15 OS\", \"18 OS\" e \"3 PN\" ed alcuni pontoni da sbarco fittizi a rimorchio) per distrarre le truppe nemiche e favorire l'avanzata italiana. Il gruppo dei cacciatorpediniere si scontr\u00f2 anche con i cacciatorpediniere austroungarici e e con due torpediniere (la \"TB 83F\" e la \"TB 88F\"), in mare a supporto di un attacco aereo su Venezia: le unit\u00e0 avversarie, partite da Pola nella tarda serata del 1\u00ba luglio, erano state infruttuosamente attaccate con un siluro da un MAS (lanciato contro il \"Balaton\", che aveva una caldaia in avaria) alle prime luci dell'alba del 2 luglio. I cacciatorpediniere italiani giunsero in vista di quelli austriaci alle 3.10 ed aprirono il fuoco, provocando l'immediata reazione delle artiglierie delle unit\u00e0 austroungariche: ne segu\u00ec un breve scambio di cannonate, durante il quale le navi avversarie, specie il \"Balaton\", ebbero alcuni danni. Da parte italiana lo \"Stocco\" rimase danneggiato, con alcuni morti e feriti tra l'equipaggio ed un incendio a bordo che lo costrinse a fermarsi, privando la formazione italiana anche dell'\"Acerbi\", fermatosi a sua volta per assistere la nave gemella.\nIl \"Balaton\", colpito da diversi proiettili sul ponte di prua, si port\u00f2 in posizione pi\u00f9 avanzata, mentre \"Missori\", \"Audace\" e \"La Masa\" si scontravano con il \"Csik\u00f3s\" e le due torpediniere: entrambe le formazioni lanciarono i propri siluri senza risultato, mentre il \"Csik\u00f3s\" fu colpito da un proiettile nel locale caldaie poppiero ed anche le due torpediniere furono colpite da un proiettile ciascuno. Dopo qualche tempo le unit\u00e0 italiane si allontanarono e proseguirono nel loro compito, mentre quelle austriache ripiegavano verso Pola.\nNella mattinata del 4 novembre 1918 il \"Sirtori\", lo \"Stocco\", l'\"Acerbi\" e l'\"Orsini\" salparono da Venezia insieme alla vecchia corazzata \"Emanuele Filiberto\" (nave di bandiera del contrammiraglio Rainer, al comando dell'operazione), per prendere possesso di Fiume. Durante la navigazione l'\"Acerbi\" e l'\"Orsini\" furono distaccate per occupare rispettivamente Abbazia e Lussino, mentre le altre tre unit\u00e0 giunsero a Fiume alle 14 del 4 novembre (avendo preferito non attraversare il Quarnaro nottetempo, stante il pericolo costituito dai campi minati), favorevolmente accolti dalla popolazione italiana (per altra fonte le navi arrivarono a Fiume prima delle 11.30). Dato che la citt\u00e0 era assegnata alla Croazia, e non all'Italia, dal patto di Londra, l'occupazione fu soltanto formale, senza sbarchi di truppe, sino al 17 novembre, quando arrivarono altre navi italiane con truppe a bordo. Nei giorni successivi all'arrivo a Fiume il \"Sirtori\", lasciata la citt\u00e0 quarnerina, prese possesso anche di Pianosa (l'8 novembre), Volosca (alle otto del mattino dell'11 novembre, dopo che l'\"Acerbi\" aveva preso contatto il 4) e Veglia (il 15 novembre).\nGli anni venti e Trenta.\nNel 1920 la nave fu sottoposta a modifiche che videro la sostituzione dei 6 cannoni singoli da 102/35\u00a0mm Schneider-Armstrong 1914-15 con quelli del pi\u00f9 moderno modello da 102/45 Schneider-Armstrong 1917.\nIl 20 agosto 1923, durante la crisi di Corf\u00f9, il \"Sirtori\" lasci\u00f2 Taranto insieme ai cacciatorpediniere \"generale Achille Papa\", \"generale Antonio Cantore\", \"generale Antonio Chinotto\", \"generale Marcello Prestinari\" e \"Giuseppe La Masa\", alle corazzate \"Duilio\" ed \"Andrea Doria\", all'esploratore \"Augusto Riboty\", ad un dragamine ed a due navi ausiliarie: tale forza navale, che raggiunse Portolago, nell'isola di Lero, fu posta a protezione del Dodecaneso da eventuali atti di ostilit\u00e0 da parte della Grecia.\nNel 1929 l'unit\u00e0, insieme ai gemelli \"Sirtori\" ed \"Acerbi\" ed all\"'Ippolito Nievo\", appartenente alla classe Pilo, formava la X Squadriglia Cacciatorpediniere, che, insieme alla IX (cinque unit\u00e0) ed all'esploratore \"Aquila\", costituiva la 5\u00aa Flottiglia della Divisione Speciale, che includeva anche l'esploratore \"Brindisi\". Il 1\u00ba ottobre 1929 il \"Sirtori\", come tutte le unit\u00e0 similari, fu declassato a torpediniera.\nNei primi anni trenta furono rispettivamente comandante e comandante in seconda della nave il capitano di fregata Ignazio Castrogiovanni ed il tenente di vascello Francesco Dell'Anno, future Medaglie d'oro al valor militare. In questo periodo la nave prest\u00f2 servizio a Taranto come nave scuola, nel Gruppo Navi Scuola Meccanici.\nLa seconda guerra mondiale.\n1940-1941.\nAll'ingresso dell'Italia nella seconda guerra mondiale, il 10 giugno 1940, la \"Sirtori\" apparteneva alla VI Squadriglia Torpediniere con base a Taranto, che formava insieme alle vecchie torpediniere \"Stocco\", \"Rosolino Pilo\" e \"Giuseppe Missori\". La nave fu impiegata in missioni di scorta e pattugliamento antisommergibile. Successivamente l'unit\u00e0 fu dislocata a Tripoli ed impiegata per missioni di scorta convogli, caccia antisom e salvataggio naufraghi.\nIl 29 luglio 1941 la \"Sirtori\" si aggreg\u00f2 alla scorta del convoglio \u00abErnesto\u00bb, composto dai piroscafi \"Nita\", \"Nirvo\", \"Ernesto\", \"Castelverde\" ed \"Aquitania\" e dalla cannoniera \"Palmaiola\". Tale convoglio aveva lasciato Tripoli per Napoli il 27 luglio, alle sette del mattino, con la scorta diretta dei cacciatorpediniere \"Folgore\", \"Saetta\", \"Fuciliere\" ed \"Alpino\" (cui il 28, alle 18.15, si era aggiunto anche il \"Fulmine\") e la protezione a distanza costituita dagli incrociatori leggeri \"Giuseppe Garibaldi\" e \"Raimondo Montecuccoli\" e dai cacciatorpediniere \"Granatiere\" e \"Bersagliere\". Il 28 luglio, alle 19.55, il \"Garibaldi\" era stato silurato e gravemente danneggiato, in posizione 38\u00b004' N e 11\u00b057' E, dal sommergibile britannico \"Upholder\", pertanto, alle 20.20, anche il \"Fuciliere\" e l'\"Alpino\" erano stati distaccati dalla scorta del convoglio per proteggere l'incrociatore colpito, che arriv\u00f2 a Palermo alle 6.30 del 29. La \"Sirtori\" venne perci\u00f2 inviata a rinforzare la scorta del convoglio, ridottasi ai soli \"Folgore\" e \"Saetta\": nonostante un attacco, alle 15.53 dello stesso 29 luglio, da parte del sommergibile olandese \"O 21\", che lanci\u00f2 un siluro in posizione 39\u00b051' N e 13\u00b046' E, senza colpire il bersaglio (il siluro non venne nemmeno notato dalle navi della scorta), le navi giunsero a Napoli il 30, alle 3.10.\nIl 17 agosto 1941, alle 00.30, la \"Sirtori\" lasci\u00f2 Napoli, unitamente ai cacciatorpediniere \"Freccia\", \"Dardo\" ed \"Euro\" ed alle torpediniere \"Procione\" e \"Pegaso\", per scortare a Tripoli un convoglio formato dai mercantili \"Maddalena Odero\", \"Nicol\u00f2 Odero\", \"Caffaro\", \"Giulia\", \"Marin Sanudo\" e \"Minatitlan\": tra le 20.45 e le 21 del giorno stesso il sommergibile olandese \"O 23\", a nord della Sicilia e 17 miglia a sud di Lampione, silur\u00f2 il \"Maddalena Odero\", che diresse per quindi Lampedusa rimorchiato dalla \"Pegaso\" e scortato dalla \"Sirtori\". Alle sette del mattino del 18 il \"Maddalena Odero\" fu portato all'incaglio a Cala Croce (Lampedusa), ma alle 13.30 del giorno stesso la nave fu attaccata da cinque bombardieri Bristol Blenheim del 105th Squadron della Royal Air Force: incendiato, il piroscafo, carico di munizioni, esplose, investendo ed affondando anche la cannoniera \"Maggiore Macchi\" della Guardia di Finanza, che gli stava fornendo assistenza. Le altre unit\u00e0 giunsero a Tripoli il 19, alle 17.30.\nIl 5 dicembre i piroscafi \"Vertuno\" e \"Tigrai\", dei quali la torpediniera costituiva la scorta, vennero infruttuosamente attaccati con tre siluri, in posizione 37\u00b048' N e 16\u00b005' E (nello stretto di Messina), dal sommergibile HMS \"Ultimatum\".\nIl 13 dicembre 1941 la \"Sirtori\" partecip\u00f2, insieme alla torpediniera \"Cigno\" ed a quattro MAS, alle operazioni di recupero dei 645 superstiti dei due incrociatori leggeri \"Alberico da Barbiano\" e \"Alberto di Giussano\", affondati da cacciatorpediniere inglesi al largo di Capo Bon durante un trasporto di benzina.\n1942.\nIl 5 marzo 1942 la \"Sirtori\", insieme al cacciatorpediniere \"Sebenico\" ed alla torpediniera \"San Martino\", scort\u00f2 da Corf\u00f9 a Patrasso i piroscafi \"Goggiam\" e \"Leonardo Palomba\".\nNel corso del 1942 la \"Sirtori\" sub\u00ec lavori di rimodernamento che videro l'eliminazione di due pezzi da 102/45 e l'imbarco di due scaricabombe di profondit\u00e0.\nIl 3 settembre 1942 la torpediniera prese a rimorchio la moderna motonave \"Monti\", aerosilurata il giorno precedente sulla rotta Messina-Crotone (a 3 miglia per 090\u00ba da Roccella Ionica), e la port\u00f2 ad incagliare nei pressi della Fiumara Condoiani (Sant'Ilario dello Ionio), permettendone il salvataggio.\nIl 17 ottobre 1942, alle 4.10, la nave lasci\u00f2 Napoli insieme ai cacciatorpediniere \"Maestrale\" e \"Grecale\" ed alla torpediniera \"Giuseppe Dezza\", per scortare a Tripoli la nave cisterna \"Panuco\". L'indomani il sommergibile britannico \"Una\" attacc\u00f2 infruttuosamente con siluri la motocisterna a nord di Catania, mentre in seguito si verific\u00f2 anche un attacco aereo, ed il convoglio diresse su Taranto, arrivandovi alle due di notte del 20 ottobre.\nIl 13 ed il 14 novembre dello stesso anno il piroscafo \"Savigliano\", che la \"Sirtori\" stava scortando verso la Tunisia, fu la prima nave ad essere attaccata su tali rotte, sulle quali era da poco iniziato il traffico in vista della caduta della Libia: nei due giorni il mercantile fu attaccato due volte da sommergibili, uscendone indenne in entrambi i casi.\nAlle 10.40 del 16 dicembre 1942 l'unit\u00e0 lasci\u00f2 Biserta insieme alla moderna torpediniera di scorta \"Groppo\", per scortare a Napoli i piroscafi \"Campania\" e \"Rhea\". Alle 17.30 del giorno stesso il sommergibile britannico \"United\" attacc\u00f2 il convoglio una quarantina di miglia a nord di Capo Bon, ma nessuna nave fu colpita ed il convoglio giunse indenne a Napoli alle 20.30 del 17.\n1943.\nNel 1943 la nave fu assegnata al III Gruppo Torpediniere del Dipartimento Militare Marittimo \u00abIonio e Basso Adriatico\u00bb, insieme alle similari \"Giuseppe Missori\", \"Francesco Stocco\", \"Giuseppe Cesare Abba\", \"Enrico Cosenz\" e \"Giuseppe Dezza\".\nIl 27 giugno 1943 la \"Sirtori\" scort\u00f2 da Patrasso a Brindisi, insieme alla gemella \"Stocco\" ed al piccolo incrociatore ausiliario \"Rovigno\", i piroscafi \"Milano\", \"Quirinale\" e \"Campidoglio\", mentre tre giorni pi\u00f9 tardi \"Sirtori\" e \"Rovigno\" furono di scorta ai piroscafi \"Ezilda Croce\" e \"Giorgio Brunner\" in navigazione da Bari a Patrasso, via Corf\u00f9. Il 13 luglio la torpediniera scort\u00f2 da Bari a Valona il piroscafo \"Cesco\".\nIl 13 settembre, successivamente alla proclamazione dell'armistizio, la \"Sirtori\" e la gemella \"Stocco\" furono inviate a Corf\u00f9 per supportare la guarnigione italiana dell'isola nella difesa dagli attacchi tedeschi (in particolare l'isola e la citt\u00e0 erano continuamente sottoposte ad incursioni da parte della Luftwaffe). L'indomani, tuttavia, bombardieri tedeschi Junkers Ju 87 \u00abStuka\u00bb colpirono la \"Sirtori\", che, pesantemente danneggiata, fu fatta incagliare sulla spiaggia di Potamos (Corf\u00f9).\nIl 25 settembre 1943, alla caduta dell'isola, l'equipaggio della torpediniera min\u00f2 e fece saltare in aria la propria nave, per evitarne la cattura da parte delle forze tedesche."}
{"id": "3407463", "revid": "298229", "url": "https://it.wikipedia.org/wiki?curid=3407463", "title": "Famiglia Von Erich", "text": "La famiglia Von Erich \u00e8 una storica dinastia del mondo del wrestling statunitense. Il vero cognome di famiglia \u00e8 \"Adkisson\" ma ogni membro della famiglia entrato nel mondo del wrestling ha utilizzato il ring name \"Von Erich\", dopo che il patriarca, Fritz, lo aveva utilizzato per primo.\nLa famiglia \u00e8 anche famigerata per la lunga catena di lutti che l'hanno colpita; 5 dei 6 figli di Fritz Von Erich sono morti prima di lui (3 di loro suicidandosi). Il primogenito, Jack Jr., mor\u00ec all'et\u00e0 di 6 anni per un incidente. Nel 1984, David Von Erich mor\u00ec in Giappone per cause mai ben chiarite. Michael, Chris, e Kerry si suicidarono rispettivamente nel 1987, nel 1991, e nel 1993. Kevin Von Erich \u00e8 l'unico figlio di Fritz superstite.\nMembri.\nFritz Von Erich.\nFritz Von Erich, nato Jack Barton Adkisson il 16 agosto 1929 a Jewett, in Texas, fu un wrestler dall'imponente figura che riusc\u00ec ad imporsi come uno dei maggiori heel della sua epoca, interpretando la gimmick del nazista cattivo.\nOriginariamente allenato da Stu Hart, Fritz divenne una star in diverse federazioni locali facenti parte della National Wrestling Alliance, principalmente nella World Class Championship Wrestling di St. Louis. Durante gli anni sessanta conquist\u00f2 anche una versione del titolo mondiale AWA World Heavyweight Title.\nNonostante non abbia mai vinto l'NWA World Heavyweight Championship, Fritz mantenne sempre i rapporti con la NWA, vincendo molte altre cinture di prestigio. Fritz fu anche per breve tempo presidente NWA durante gli anni settanta, e in seguito presidente della WCCW quando la compagnia si spost\u00f2 a Dallas (Texas). Fritz era famoso anche in Giappone, dove era conosciuto con il nome di \"Tetsu no Tsume\" (\"artiglio d'acciaio\"), e contribu\u00ec alla rinascita del wrestling giapponese dopo la morte di Rikid\u014dzan.\nFritz si spos\u00f2 con Doris il 23 giugno 1950. Insieme, la coppia ebbe ben 6 figli prima di divorziare il 21 luglio del 1992. Doris \u00e8 morta il 6 gennaio 2008.\nFritz mor\u00ec di cancro il 10 settembre 1997.\nJack Adkisson Jr..\nIl primogenito di Fritz Von Erich, Jack Barton Adkisson Jr., nacque il 21 settembre 1952. Il bambino mor\u00ec durante l'infanzia, a causa di una forte scossa elettrica e al conseguente annegamento in uno stagno, all'et\u00e0 di appena 6 anni.\nKevin Von Erich.\nNato Kevin Ross Adkisson il 15 maggio 1957 a Belleville, Illinois, soprannominato \"The Golden Warrior\", Kevin Von Erich \u00e8 il secondogenito di Fritz Von Erich.\nLa maggior parte di carriera, Kevin l'ha trascorsa lottando nella World Class Championship Wrestling, dove ebbe molti feud memorabili contro wrestler come Chris Adams, Fabulous Freebirds, e Ric Flair. Kevin si ritir\u00f2 dal wrestling nel 1993 per passare pi\u00f9 tempo con la sua famiglia e gestire gli affari dei Von Erich.\nKevin si \u00e8 sposato con Pamela J. May (Pam) il 1\u00ba maggio 1980. La coppia ha avuto quattro figli, due femmine: Kristen Rain (3 febbraio 1981) e Jillian Lindsey (10 febbraio 1985) e due maschi: David Michael (1\u00ba giugno 1988) e Kevin Marshall (10 novembre 1992).\nNel maggio 2006 ha ceduto i diritti del materiale d'archivio della World Class a Vince McMahon e alla World Wrestling Entertainment. Nel luglio 2006 ha fatto due brevi apparizioni durante degli show della WWE a Dallas. Nella prima, a \"WWE Homecoming\", lui e altre leggende del ring hanno attaccato Rob Conway, reo di averli insultati. La seconda apparizione ebbe luogo il 15 luglio 2006 durante una puntata di \"WWE Saturday Night's Main Event\". Kevin \u00e8 ancora proprietario della societ\u00e0 Southwest Sports Inc., che ha rinominato K.R. Adkisson Enterprises Inc., e che si occupa di gestire e distribuire il materiale inerente alla WCCW.\nKevin il programma \"History of WCCW\" insieme a Michael Hayes sul canale WWE Classics On Demand.\nA \"WrestleMania XXV\", Kevin Von Erich rappresent\u00f2 la famiglia Von Erich durante l'inserimento nella WWE Hall of Fame.\nDavid Von Erich.\n\"The Yellow Rose of Texas\" (\"La rosa gialla del Texas\") David Von Erich \u00e8 il terzo figlio di Fritz Von Erich. Nato David Alan Adkisson il 22 luglio 1958 a Dallas (Texas).\nDavid ebbe molti feud memorabili, principalmente nella World Class Championship Wrestling. Si scontr\u00f2 parecchie volte con Harley Race e Ric Flair per il titolo NWA World Heavyweight Championship (ma non riusc\u00ec mai a vincerlo), e fece coppia con Kevin e Kerry nella lunga faida contro i Fabulous Freebirds. David lott\u00f2 anche in Missouri, dove vinse l'NWA Missouri Heavyweight Championship in un paio di occasioni.\nDavid si spos\u00f2 con Candy L. McLeod il 26 giugno 1978. Insieme, la coppia ebbe una figlia chiamata Natosha Zoeanna (19 ottobre 1978) Tragicamente, la bambina mor\u00ec poco tempo dopo, e i due divorziarono il 12 luglio 1979. Si rispos\u00f2 in seconde nozze con Patricia A. Matter (Tricia) l'8 giugno 1982.\nDavid mor\u00ec il 10 febbraio 1984 a Tokyo, in Giappone, rinvenuto cadavere nella propria stanza d'albergo. Secondo alcune fonti era in procinto di vincere il titolo NWA World Heavyweight Championship contro Ric Flair essendo stato scelto dalla federazione come nuovo campione. Nonostante molti siano ancora oggi convinti della cosa, l'ipotesi non \u00e8 mai stata ufficialmente confermata, e nessun dirigente della NWA ha mai confermato la storia.\nIl referto medico ufficiale indica come causa della morte un'acuta forma di enterite, ma Ric Flair afferma nella sua autobiografia \"To Be the Man\" che \"tutti nell'ambiente del wrestling sanno che \u00e8 stata un'overdose ad ucciderlo veramente\", e che Bruiser Brody (il wrestler che trov\u00f2 David senza vita) si sbarazz\u00f2 della droga gettandola nel water prima dell'arrivo della polizia.\nUn paio di mesi dopo fu tenuto in suo onore uno show, durante il quale il fratello pi\u00f9 giovane, Kerry Von Erich, vinse la cintura NWA World Title da Ric Flair.\nKerry Von Erich.\nKerry Von Erich \u00e8 il quarto figlio di Fritz Von Erich. Nacque Kerry Gene Adkisson il 3 febbraio 1960 a Niagara Falls (New York). Conosciuto con i ring name \"The Modern Day Warrior\" e \"The Texas Tornado\", Kerry \u00e8 il wrestler pi\u00f9 famoso di tutta la famiglia Von Erich.\nCome la maggior parte dei suoi fratelli, Kerry pass\u00f2 gran parte della sua carriera lottando nella World Class Championship Wrestling, dove ebbe feud importanti con Gino Hernandez, Iceman Parsons, Chris Adams e i Fabulous Freebirds. Kerry conquist\u00f2 il titolo di maggior prestigio della famiglia Von Erich diventandone il membro pi\u00f9 di successo, quando vinse l'NWA World Heavyweight Title sconfiggendo Ric Flair durante il \"David Von Erich Memorial Parade of Champions\", uno show tributo al fratello maggiore recentemente scomparso. Perse poi la cintura contro Flair solo tre settimane dopo averla vinta. Successivamente and\u00f2 a combattere nella World Wrestling Federation (dove vinse il titolo WWF Intercontinental Championship a \"SummerSlam 1990\" il 27 agosto, battendo Mr. Perfect) e poi nella Global Wrestling Federation.\nKerry si spos\u00f2 con Catherine M. Murray (Cathy) nel 1983. Insieme, la coppia ebbe due figlie: Hollie Brooke (nata il 19 settembre 1984) e Lacey Dawn (nata il 17 luglio 1986). Successivamente i due si separarono, per poi divorziare il 22 aprile del 1992. Lacey \u00e8 diventata ora una lottatrice professionista, che ha militato anche nella Total Nonstop Action Wrestling.\nIl 4 giugno 1986, Kerry rimase coinvolto in un incidente in motocicletta che quasi gli cost\u00f2 la vita. A seguito dell'incidente, i medici furono costretti ad amputargli il piede destro a causa delle ferite riportate. Secondo suo fratello Kevin, Kerry compromise definitivamente la guarigione del piede, cercando di camminare prematuramente senza aspettare il decorso ospedaliero post intervento. Riusc\u00ec comunque a continuare a combattere anche menomato, grazie ad una protesi inserita nello stivale.\nKerry ebbe gravi problemi di tossicodipendenza. A causa della droga sub\u00ec anche due arresti, il primo dei quali risult\u00f2 in una condanna alla libert\u00e0 vigilata. Dopo il secondo arresto, avvenuto in regime di libert\u00e0 vigilata e che probabilmente si sarebbe tramutato in una pena da scontarsi direttamente in carcere, Kerry si suicid\u00f2 sparandosi il 18 febbraio 1993 nel ranch del padre a Denton, Texas.\nMike Von Erich.\nMike Von Erich era il quinto figlio di Fritz Von Erich. Nacque Michael Brett Adkisson il 2 marzo 1964 a Dallas (Texas).\nMike sostitu\u00ec David nel feud tra i Von Erich e i Fabulous Freebirds, dopo la morte del fratello. Secondo il DVD \"Heroes of World Class\", Mike voleva lavorare nella World Class come cameraman e non aveva particolare interesse a diventare un wrestler, e Fritz lo avrebbe costretto a diventarlo in seguito alla scomparsa di David.\nMike si spos\u00f2 con Shani Danette Garza il 14 febbraio 1985. Poco tempo dopo il matrimonio, Mike si infortun\u00f2 ad una spalla durante un tour in Israele e si dovette operare. Dopo l'intervento si scopr\u00ec che soffriva di sindrome da shock tossico, una patologia rarissima nei maschi adulti.\nQualche tempo dopo, Mike fu costretto a ritirarsi dal ring non essendo pi\u00f9 in grado di combattere a tempo pieno. Si suicid\u00f2 il 12 aprile 1987 a Denton, Texas, ingerendo grandi quantit\u00e0 di tranquillanti.\nChris Von Erich.\nNato Chris Barton Adkisson il 30 settembre 1969 a Dallas (Texas), Chris Von Erich era il pi\u00f9 piccolo, e meno atletico dei Von Erich. Prov\u00f2 incessantemente a sfondare nel mondo del wrestling anche se era scarsamente dotato dal punto di vista fisico. Ebbe un feud di qualche interesse con Percy Pringle nella USWA/World Class, ma la sua carriera stentava a decollare e non era minimamente paragonabile a quella degli altri fratelli.\nDopo diversi anni di fallimenti nel wrestling, Chris cadde vittima della depressione e della frustrazione. Si suicid\u00f2 sparandosi in testa il 12 settembre 1991.\nAltri membri.\nTerza Generazione.\nRoss Von Erich.\nRoss Von Erich \u00e8 il nome d'arte di David Michael Adkisson (nato 1\u00ba giugno 1988). Ross \u00e8 il figlio di Kevin Von Erich. Ross, come suo padre prima di lui, \u00e8 stato un giocatore di football americano per qualche tempo. In una intervista del 2010, Ross ha affermato che lui e suo fratello Marshall si stanno allenando per diventare lottatori professionisti.\nLacey Von Erich.\nLacey Von Erich (nata 17 luglio 1986, Dallas, Texas) \u00e8 il ring name di Lacey Dawn Adkisson. Lacey \u00e8 la figlia di Kerry Von Erich. In precedenza ha lottato nella World Wrestling Entertainment e nella TNA come membro delle \"Beautiful People\". \u00c8 una ex campionessa TNA Knockout Tag Team. Si \u00e8 ritirata dal ring nel 2010 per dedicarsi alla famiglia.\n\"Altri\" Von Erich.\nWaldo Von Erich.\nWaldo Von Erich era il ring name usato dal wrestler canadese Walter Sieber. Sebbene venisse presentato all'epoca come fratello di Fritz Von Erich, con il quale lottava in coppia, non aveva nessuna relazione di parentela con gli Adkisson. Waldo \u00e8 deceduto nel luglio 2009.\nLance Von Erich.\nLance Von Erich \u00e8 il nome d'arte utilizzato dal wrestler nativo di Dallas William Kevin Vaughn. Per un breve periodo negli anni ottanta, veniva accreditato come il figlio di Waldo Von Erich, ma non c'era nessun legame biologico tra i due. Inoltre Lance non ha nessuna relazione di parentela con la famiglia Adkisson.\nWWE Hall of Fame.\nIl 16 marzo 2009, la WWE ha annunciato che la famiglia Von Erich sarebbe stata inserita nella WWE Hall of Fame. Furono introdotti da Michael \"P.S.\" Hayes, e Kevin Von Erich presenzi\u00f2 alla cerimonia per accettare l'onorificenza.\nTitoli e riconoscimenti.\nI vari lottatori membri della famiglia Von Erich hanno conquistato complessivamente 144 titoli nel corso degli anni. La seguente lista comprende tutti i titoli vinti da ciascun membro."}
{"id": "3407464", "revid": "6923", "url": "https://it.wikipedia.org/wiki?curid=3407464", "title": "Radical Entertainment", "text": "Radical Entertainment \u00e8 stata un'azienda sviluppatrice di videogiochi con sede a Vancouver, Columbia Britannica, Canada. \u00c8 stata fondata nel 1991 da Dave Davis, Rory Armes e Ian Wilkinson, che in precedenza ha sviluppato videogiochi per varie case editrici come la THQ, la Microsoft e la Fox Interactive.\nFra i principali titoli sviluppati dalla Radical Entertainment ci sono: ', \"Crash of the Titans\", \"Crash Tag Team Racing\", ', \"Prototype\", \"The Simpsons Hit &amp; Run\".\nNel 2012, a causa della fredda accoglienza di \"Prototype 2\", lo studio ha subito un severo ridimensionamento e ora si occupa del supporto di altri titoli di Activision."}
{"id": "3407472", "revid": "4175", "url": "https://it.wikipedia.org/wiki?curid=3407472", "title": "Karina Aznavuryan", "text": ""}
{"id": "3407475", "revid": "486946", "url": "https://it.wikipedia.org/wiki?curid=3407475", "title": "Vitaly Chodosovski", "text": ""}
{"id": "3407477", "revid": "254059", "url": "https://it.wikipedia.org/wiki?curid=3407477", "title": "Hoton nuur", "text": "Il Hoton nuur (in mongolo: \u0425\u043e\u0442\u043e\u043d \u043d\u0443\u0443\u0440) \u00e8 un lago d'acqua dolce che si trova nella Mongolia occidentale, nella provincia del Bajan-\u00d4lgij, distretto di C\u0117ng\u0117l. Il lago si trova a un'altitudine di 2.084\u00a0m sul livello del mare. La superficie totale del lago \u00e8 di 50\u00a0km\u00b2, \u00e8 lungo 22\u00a0km e largo 4\u00a0km e ha una profondit\u00e0 massima di 58\u00a0m.\nNel lago si gettano due fiumi che provengono dai ghiacciai del Tavan Bogd uul. Il Hoton \u00e8 connesso al Hurgan nuur da un ampio e breve canale (circa 2\u00a0km), ambedue, assieme al Dajan nuur, alimentano il fiume Hovd.\nIl lago \u00e8 situato all'interno del parco nazionale Altaj Tavan Bogd, \u00e8 ricco di pesci ed \u00e8 oggetto di turismo attivo."}
{"id": "3407478", "revid": "4175", "url": "https://it.wikipedia.org/wiki?curid=3407478", "title": "Vitalij \u010codosovski", "text": ""}
{"id": "3407479", "revid": "647919", "url": "https://it.wikipedia.org/wiki?curid=3407479", "title": "Holler (cognome)", "text": ""}
{"id": "3407481", "revid": "1033892", "url": "https://it.wikipedia.org/wiki?curid=3407481", "title": "Beth Grant", "text": "Biografia.\nBeth Grant \u00e8 nata a Gadsden in Alabama e ha frequentato la East Carolina University. La sua carriera inizia nel 1979, quando recita in un episodio della serie televisiva \"Truck Driver\". Da quel momento in poi appare sia in produzioni televisive che cinematografiche. Attrice caratterista, \u00e8 conosciuta principalmente per aver interpretato spesso personaggi conservatori, fanatici religiosi o fissati con le regole.\n\u00c8 apparsa in decine di film, tra cui \"Rain Man - L'uomo della pioggia\" (1988), \"Il piccolo grande mago dei videogames\" (1989), \"Non dirle chi sono\" (1990), \"La bambola assassina 2\" (1990), \"Due sconosciuti, un destino\" (1992), \"Speed\" (1994), \"Scappo dalla citt\u00e0 2\" (1994), \"A Wong Foo, grazie di tutto! Julie Newmar\" (1995), \"Il momento di uccidere\" (1996), \"Sordid Lives\" (2000), \"Donnie Darko\" (2001), \"Un sogno, una vittoria\" (2002), \"Il genio della truffa\" (2003), \"Little Miss Sunshine\" (2006), \"La casa degli Usher\" (2006), \"Factory Girl\" (2006), \"Non \u00e8 un paese per vecchi\" (2007), \"A proposito di Steve\" (2009) e \"Crazy Heart\" (2009).\nDurante la sua carriera \u00e8 apparsa anche in numerose serie televisive, soprattutto come guest star, tra cui \"Cuori senza et\u00e0\", \"Delta\", \"Friends\", \"King of the Hill\", \"Sabrina, vita da strega\", \"Angel\", \"X-Files\", \"Malcolm\", \"Prima o poi divorzio!\", \"Giudice Amy\", \"CSI - Scena del crimine\", \"Everwood\", \"Six Feet Under\", \"My Name Is Earl\", \"Jericho\", \"The Office\", \"\", \"Criminal Minds\" e \"True Blood\". Ha inoltre recitato nello stesso ruolo, quello di Marianne Marie Beetle, nelle serie televisive di breve durata \"Wonderfalls\" e \"Pushing Daisies\", entrambe create da Bryan Fuller.\nVita privata.\n\u00c8 sposata dal 1985 con l'attore Michael Chieffo, con il quale ha avuto una figlia, Mary."}
{"id": "3407482", "revid": "4175", "url": "https://it.wikipedia.org/wiki?curid=3407482", "title": "Arnold Chernushevich", "text": ""}
{"id": "3407487", "revid": "4175", "url": "https://it.wikipedia.org/wiki?curid=3407487", "title": "Olga Voshchakina", "text": ""}
{"id": "3407496", "revid": "1573940", "url": "https://it.wikipedia.org/wiki?curid=3407496", "title": "Hurgan nuur", "text": "Il lago Hurgan o Hurgan nuur (in mongolo: \u0425\u0443\u0440\u0433\u0430\u043d \u043d\u0443\u0443\u0440) \u00e8 un lago d'acqua dolce che si trova nella Mongolia occidentale, nella provincia del Bajan-\u00d4lgij, distretto di C\u0117ng\u0117l. Il lago si trova a un'altitudine di 2.072\u00a0m sul livello del mare. La superficie totale del lago \u00e8 di 71\u00a0km\u00b2, \u00e8 lungo 23\u00a0km e largo 6\u00a0km e ha una profondit\u00e0 massima di 28\u00a0m.\nIl lago \u00e8 connesso al Hoton nuur da un ampio e breve canale (circa 2\u00a0km), ambedue, assieme al Dajan nuur, alimentano il fiume Hovd.\nIl lago \u00e8 situato all'interno del parco nazionale Altaj Tavan Bogd."}
{"id": "3407497", "revid": "486946", "url": "https://it.wikipedia.org/wiki?curid=3407497", "title": "Sergey Issakov", "text": ""}
{"id": "3407498", "revid": "4175", "url": "https://it.wikipedia.org/wiki?curid=3407498", "title": "Ashot Karagyan", "text": ""}
{"id": "3407502", "revid": "161374", "url": "https://it.wikipedia.org/wiki?curid=3407502", "title": "Boris Koretsky", "text": ""}
{"id": "3407504", "revid": "149485", "url": "https://it.wikipedia.org/wiki?curid=3407504", "title": "Victor Minibaev", "text": " #REDIRECTViktor Minibaev"}
{"id": "3407506", "revid": "4175", "url": "https://it.wikipedia.org/wiki?curid=3407506", "title": "Sergey Kosenko", "text": ""}
{"id": "3407508", "revid": "1494169", "url": "https://it.wikipedia.org/wiki?curid=3407508", "title": "Calle Mayor", "text": ""}
{"id": "3407509", "revid": "339392", "url": "https://it.wikipedia.org/wiki?curid=3407509", "title": "Valery Lukyanchenko", "text": ""}
{"id": "3407517", "revid": "827882", "url": "https://it.wikipedia.org/wiki?curid=3407517", "title": "John Sheppard (compositore)", "text": " \nBiografia.\nQuasi nulla si conosce dei primi anni della sua vita e della sua attivit\u00e0 professionale. Nel 1554 supplic\u00f2, apparentemente senza successo, per ottenere una laurea di Dottore in musica all'Universit\u00e0 di Oxford, visto che aveva studiato musica per vent'anni ed aveva \"composed many songs\". Se i suoi studi erano iniziati nel 1534 \u00e8 probabile che fosse nato nel secondo decennio del XVI secolo. Il 29 settembre 1543 venne nominato \"Informator Choristarum\" (istruttore dei cantori) al Magdalen College di Oxford dove rimase fino al 1548. Dal 1552 fu Gentleman della Cappella reale, posizione che assunse subito dopo aver lasciato il Magdalen College. A seguito di ricerche dello studioso David Chadd risulta che fece testamento il 1\u00ba dicembre 1558 e che venne tumulato il 21 dicembre, anche se gli erano state assegnate le livree per i funerali di Maria I il 13 dicembre e per l'incoronazione di Elisabetta I, il 15 gennaio 1559, evidentemente in quanto la Corte era all'oscuro della sua morte.\nOpere.\nSheppard fu uno dei pi\u00f9 importanti compositori del periodo Tudor e le sue composizioni erano paragonabili soltanto a quelle di Thomas Tallis. Le due fonti maggiori delle sue composizioni sono i \"Gyffard partbooks\" (GB-Lbm 17802-5), una collezione di quattro manoscritti probabilmente copiati negli anni 1570 dal Dr Roger Gyffard (ricerca di David Mateer) e \"GB-Och 979-83\", cinque manoscritti residui, di una collezione di sei, copiati dopo il 1575 dal cantore di Windsor, John Baldwin. La maggior parte della musica contenuta nel \"Gyffard\" potrebbe essere stata composta nel periodo in cui soggiorn\u00f2 ad Oxford (il compilatore in precedenza era stato allievo del \"Merton College\" di Oxford). La musica contenuta nel manoscritto del \"Christ Church\" doveva, probabilmente, formare il repertorio della Cappella reale nel periodo degli anni 1550, quando Sheppard e Tallis erano i due principali membri del coro. Sheppard era evidentemente la figura chiave delle musiche del Rito di Sarum restaurate da Maria I che richiese elaborate composizioni in stile polifonico dopo la sua salita al trono e la restaurazione della religione cattolica nel 1553. La maggior parte delle musiche di Sheppard furono scritte in questo stile.\nMesse.\nDelle cinque messe di Sheppard pervenute, la \"Missa Cantate\" (a6) \u00e8 la pi\u00f9 lunga, sontuosa, nella tradizione di John Taverner, a sei voci polifoniche alternate ad un mosaico di sezioni a semi-coro. Il principale motivo unificante, a parte il motivo ricorrente all'inizio di ogni sezione, \u00e8 la sequenza di otto note Fa-Mi-Fa-Sol-La-Sib-Sol-Fa, che ricorre al tenor in diversi punti. La quarta parte della quarta messa del ciclo, \"The Western Wind\" \u00e8 basata su di una melodia popolare usata anche da John Taverner e Christopher Tye. Nelle musiche di Sheppard la melodia migra fra l\"'alto\" e il \"tenor\". Due altri cicli, \"Be not afraid\" e \"The Frences Mass,\" sono entrambi elaborati contrappuntisticamente e costruiti liberamente, il primo composto per sole voci maschili. \"The Plainsong Mass for a Mean\" \u00e8 la composizione pi\u00f9 semplice strutturalmente fra quelle composte da Sheppard. Scritta in notazione semplificata, chiamata '\u2018strene\u2019', segue la tradizione di un pezzo similare di Taverner. Essa comprende un \"Kyrie\" (diversamente dalla maggior parte delle messe in rito di Sarum) ed utilizza tecniche \"alternatate\", con sezioni di canto e di polifonia.\nMusica con testi in latino.\nSheppard scrisse molta polifonia per il rito di Sarum. Vi sono 21 responsori, pezzi liturgici elaborati normalmente cantati al Mattutino in cui vengono inserite progressivamente sempre pi\u00f9 brevi ripetizioni del responsorio alternate a versi della dossologia. Sheppard scrisse spesso responsori a cinque e sei voci (polifonia) con il cantus firmus al tenor lasciando cantare i versi dell'incipit e della dossologia. Un buon esempio di questa tecnica si trova in \"Verbum caro factum est\" a sei voci (il nono responsorio al Matins di Natale). In pochi responsori feriali per l'avvento e Lent utilizza la procedura inversa, inserendo la polifonia nell'incipit e nella dossologia ma lasciando il responsorio al canto come in \"In manus tuas\" a4. Uno dei pi\u00f9 grandiosi responsori di Sheppard \u00e8 \"Gaude, gaude, gaude Maria\" (a6), un magnifico pezzo responsoriale interpolato alla prosa per il \"Secondo vespro\" per la \"festa della Purificazione\". \nCos\u00ec come Tallis, Sheppard scrisse anche degli inni, con versi cantati in polifonia sul chant cantus firmus ed altri lasciati al canto libero. Normalmente il cantus firmus si trova all'alto. Ve ne sono diversi scritti per particolari solennit\u00e0 del calendario liturgico, compresi graduali alle messe per la Pasqua (\"Haec dies\" a6) e \"Kyrie\" per il secondo vespro. Un pezzo alternato, \"In exitu Israel\", composto per la \"veglia pasquale\", venne composto da Sheppard, William Mundy e dal giovane William Byrd.\nMusica con testi in inglese.\nLa musica di Sheppard per il nuovo rito protestante, penalizzata dalla dispersione dei manoscritti, venne presumibilmente composta durante il regno di Edoardo VI che vide la pubblicazione del \"Book of Common Prayer\" nel 1549 e quindi cre\u00f2 la necessit\u00e0 di comporre delle musiche per i testi in lingua inglese. Quattro pezzi (composizioni del cantico dei cantici ed altri pezzi per i mattutini in inglese, preghiera serale e comunione) sono giunti a noi in forma incompleta, il \"Secondo servizio\" \u00e8 di grande interesse in quanto influenz\u00f2 il \"Great Service\" di Byrd (ricerca di Richard Turbet). I quindici inni in inglese di Sheppard, la maggior parte dei quali in (a4), sono conformi alla domanda protestante di semplicit\u00e0, chiarezza, versi intelligibili e testo molto ben sillabato. Il suo pezzo a cinque voci \"Lord's Prayer\" supera questi limiti, tuttavia, e raggiunge un elevato grado di elaborazione musicale. Le canzoni \"O happy dames\" e \"Vain, vain, all our life we spend in vain\" (entrambe in a4) sono gli unici pezzi noti di Sheppard di musica profana."}
{"id": "3407519", "revid": "599013", "url": "https://it.wikipedia.org/wiki?curid=3407519", "title": "\u0141ukasz Mierzejewski", "text": "Caratteristiche tecniche.\nEra un terzino destro.\nCarriera.\nNazionale.\nDebutta in nazionale maggiore il 17 gennaio 2010, giocando da titolare la gara amichevole contro la Danimarca. In totale, ha disputato cinque partite con la maglia della Polonia, tutte amichevoli."}
{"id": "3407522", "revid": "4175", "url": "https://it.wikipedia.org/wiki?curid=3407522", "title": "Tatyana Petrenko-Samusenko", "text": ""}
{"id": "3407529", "revid": "1543377", "url": "https://it.wikipedia.org/wiki?curid=3407529", "title": "Referendum costituzionale in Egitto del 2011", "text": "Il referendum costituzionale si \u00e8 svolto in Egitto il 19 marzo 2011, a seguito delle sommosse popolari in Egitto del 2011. Pi\u00f9 di 14 milioni (77%) a favore, mentre circa 4 milioni (23%) contro le modifiche, il 41% di 45 milioni di elettori sono andati a votare.\nLe riforme costituzionali approvate includono una limitazione della presidenza a un massimo di due termini di quattro anni, il controllo giudiziario delle elezioni, la possibilit\u00e0 per il presidente di nominare un vice, una commissione per redigere una nuova costituzione a seguito delle elezioni parlamentari, facilitato l'accesso alle elezioni presidenziali da parte dei candidati tramite la raccolta di 30.000 firme di almeno 15 province, 30 membri di una camera del legislatore, o la designazione da parte di detentori di almeno un seggio in parlamento.\nTali riforme sono state accettate da entrambi gli schieramenti politici per aumentare le garanzie democratiche, ma alcuni criticano che una imminente elezione possa favorire l'ascesa al potere dei Fratelli musulmani e membri dell'ex Partito Nazionale Democratico di Hosni Mubarak. I sostenitori di questi ultimi lamentano che un'attesa eccessiva delle elezioni possa consolidare il potere dei militari con una conseguente destabilizzazione in vista delle future elezioni.\nLe elezioni parlamentari sono previste entro i prossimi sei mesi, con gruppi gi\u00e0 al lavoro per creare nuovi partiti politici, con i candidati pronti a riformare il paese.\nContesto storico.\nLa costituzione del 1971 \u00e8 stata sospesa dal Consiglio Supremo delle forze armate, il 13 febbraio 2011, due giorni dopo le dimissioni di Hosni Mubarak. Venne in seguito scelto un comitato di giuristi per elaborare emendamenti al fine di aprire la strada a nuove elezioni parlamentari e presidenziali.\nIn caso di vittoria del \"no\" la costituzione del 1971 sarebbe stata annullata e uno nuova doveva essere ratificata prima delle elezioni, che probabilmente hanno esteso il periodo previsto di transizione fino al 2012 le elezioni."}
{"id": "3407533", "revid": "4175", "url": "https://it.wikipedia.org/wiki?curid=3407533", "title": "Aleksandr Pavlovsky", "text": ""}
{"id": "3407543", "revid": "287204", "url": "https://it.wikipedia.org/wiki?curid=3407543", "title": "Mate\u0161evo", "text": "Mate\u0161evo (in serbo cirillico \"\u041c\u0430\u0442\u0435\u0448\u0435\u0432\u043e\") \u00e8 un villaggio del centro-nord del Montenegro."}
{"id": "3407548", "revid": "4175", "url": "https://it.wikipedia.org/wiki?curid=3407548", "title": "Viktoriya Titova", "text": ""}
{"id": "3407549", "revid": "155634", "url": "https://it.wikipedia.org/wiki?curid=3407549", "title": "Golden League FIF 2011", "text": "La Golden League FIF 2011 \u00e8 la 3\u00aa edizione del campionato di football americano organizzato dalla Federazione Italiana Football. Il torneo \u00e8 iniziato il 5 marzo 2011 e terminer\u00e0 con la disputa del XXXI Superbowl italiano.\nXXXI Superbowl.\nLa partita finale, chiamata XXXI Superbowl Italiano si \u00e8 disputata il 22 maggio 2011."}
{"id": "3407550", "revid": "123028195", "url": "https://it.wikipedia.org/wiki?curid=3407550", "title": "Luci di segnalazione ostacoli al volo", "text": "Le luci di segnalazione degli ostacoli al volo (SOV) sono dispositivi di illuminazione utilizzati per essere posti su strutture che possono costituire un pericolo per il volo al fine di evitare collisioni.\nLe luci sono dimensionate e poste in modo da rendere le strutture pi\u00f9 visibili ai velivoli che transitano nelle vicinanze e sono utilizzate sia di giorno che di notte, a seconda del tipo di ostacolo da segnalare e della tipologia di segnalazione che si intende adottare.\nIl tipo e l'intensit\u00e0 delle lampade possono variare a seconda delle caratteristiche del terreno, della localizzazione geografica, della tipologia di strutture.\nTipi di luci.\nUna prima, generica, suddivisione delle differenti tipologie di luci che possono essere utilizzate \u00e8 la seguente:\nUn'altra suddivisione utilizzata dalla Federal Aviation Administration (FAA) \u00e8 la seguente:\nA livello tecnologico le luci di segnalazione hanno subito un'importante evoluzione con la recente introduzione dei LED. Attualmente la maggior parte delle lampade utilizza LED al posto delle ormai sorpassate lampade ad incandescenza, questo perch\u00e9 i LED consentono un'ottimizzazione dei costi, dei consumi e dei costi di manutenzione garantendo un significativo aumento della vita media dei dispositivi.\nPer le lampade a bassa intensit\u00e0 sono anche utilizzati tubi a fluorescenza, mentre per lampade a media ed alta intensit\u00e0 vengono utilizzate lampade a scarica di gas Xeno.\nUtilizzo e posizionamento.\nLe luci di segnalazione possono essere posizionate su ogni struttura che possa costituire un pericolo e un ostacolo al volo: edifici, tralicci, torri, torri faro, strutture per le trasmissioni radio e televisive, camini, serbatoi molto alti, generatori eolici.\nTra le normative che definiscono gli standard pi\u00f9 diffusi per la segnalazione degli ostacoli a volo \u00e8 importante citare la norma ICAO (International Civil Aviation Organization), riconosciuta a livello internazionale al pari della norma FAA.\nLe norme definiscono anche come devono essere posizionate le luci, per identificare il perimetro delle strutture in differenti livelli e ad altezze predefinite."}
{"id": "3407552", "revid": "4175", "url": "https://it.wikipedia.org/wiki?curid=3407552", "title": "Olga Velichko", "text": ""}
{"id": "3407557", "revid": "1305772", "url": "https://it.wikipedia.org/wiki?curid=3407557", "title": "Super Volleyball", "text": ", scritto anche Super Volley Ball, \u00e8 un videogioco arcade di pallavolo sviluppato e pubblicato nel 1989 dalla V-System. La pubblicazione dell'arcade negli Stati Uniti d'America venne affidata alla Data East. Nel 1990 vennero pubblicate versioni per le console PC Engine e Sega Mega Drive. Il gioco \u00e8 caratterizzato da prospettiva bidimensionale con visuale di lato, quindi con i pallavolisti in grado di spostarsi solo avanti e indietro, allora una novit\u00e0 tra gli arcade di pallavolo.\nL'arcade ebbe successo, ma soprattutto la conversione per PC Engine fu molto apprezzata dalla critica dei suoi tempi; ricevette tra l'altro una \"medaglia d'oro\" di gioco del mese dalla rivista \"Zzap!\", ed \u00e8 dotata di animazione perfino pi\u00f9 fluida della versione arcade secondo \"Guida Videogiochi\".\n\"Super Volleyball\" \u00e8 il capostipite di una serie di giochi di pallavolo dotati dello stesso tipo di prospettiva, continuata con \"Power Spikes\", \"Power Spikes II\" e \"Hyper V-Ball\".\nNel 2005 usc\u00ec nella serie giapponese di emulazioni di arcade per PlayStation 2 .\nModalit\u00e0 di gioco.\nIl gioco \u00e8 a scorrimento orizzontale con visuale di profilo e in due dimensioni, senza la profondit\u00e0 del campo. Solo quattro sportivi per squadra sono effettivamente visibili in azione. Si pu\u00f2 giocare in singolo oppure a due giocatori in competizione, con squadre nazionali maschili. I pulsanti utilizzati sono due, ma tutti i fondamentali vengono eseguiti con il primo pulsante a eccezione del muro, richiamabile con il secondo pulsante. \nIn fase di servizio \u00e8 possibile optare tra una battuta dal basso, una dall'alto, una battuta flottante e una in salto; \u00e8 inoltre possibile effettuare, grazie a determinate combinazioni con i controlli, delle battute speciali tra cui una surreale battuta dall'alto con un effetto a zig-zag della palla e una battuta dal basso a campanile.\nIn fase di ricezione si controlla il giocatore sulla seconda linea che pu\u00f2 spostarsi avanti e indietro e intercettare la palla sul posto oppure in tuffo; se la ricezione va a buon fine la palla andr\u00e0 direttamente all'alzatore, mentre in caso di ricezione difettosa si dovr\u00e0 controllare un ulteriore giocatore con lo scopo di recuperare il pallone.\nL'alzatore \u00e8 semi-automatico, nel senso che al momento dell'alzata il giocatore potr\u00e0 scegliere se alzare la palla alla prima o alla seconda linea, oppure pu\u00f2 cercare di sorprendere gli avversari attaccando in secondo tempo direttamente con l'alzatore.\nIn fase di schiacciata in prima linea \u00e8 possibile fintare la stessa per attaccare con un secondo giocatore che salta in un secondo tempo, si pu\u00f2 attaccare con una palla veloce ed \u00e8 anche possibile direzionare l'attacco sulla prima o sulla seconda linea avversaria oltre che attaccare con un pallonetto per avere la certezza di eludere il muro avversario; per facilitare la fase d'attacco la palla si colora di rosso quando \u00e8 possibile colpirla con forza e precisione.\nQuando \u00e8 l'avversario ad attaccare si pu\u00f2 andare a muro.\nNella versione arcade, in giocatore singolo si controlla la nazionale giapponese, oppure nelle versioni del cabinato pubblicate nei rispettivi paesi si controlla la nazionale statunitense o sudcoreana. Nella modalit\u00e0 a due giocatori il secondo giocatore utilizza la nazionale statunitense (il Giappone nella versione statunitense). I pallavolisti delle squadre giocabili hanno dati personalizzati quali nome, ritratto e abilit\u00e0 nelle varie azioni.\nIl giocatore singolo deve affrontare una sequenza fissa di sei incontri per vincere la medaglia d'oro. Tutti gli incontri arcade iniziano dall'ultimo set al tie-break (una regola all'epoca recentemente introdotta nella pallavolo, per cui si segna punto anche su cambio palla), con un punteggio di partenza differente a seconda del livello. C'\u00e8 un limite di tempo per ogni incontro, easurito il quale il giocatore vince se \u00e8 in vantaggio come punteggio.\nNelle conversioni per console ci sono molte pi\u00f9 opzioni di gioco disponibili. Sono presenti 8 squadre nazionali, tutte selezionabili dai giocatori, ed \u00e8 possibile anche personalizzare la propria squadra regolando i livelli di abilit\u00e0 di ciascun membro nelle varie azioni. Si affrontano incontri singoli o il mondiale, contro avversari a scelta. Le partite sono a pi\u00f9 set e altre caratteristiche come i punteggi di partenza sono regolabili.\nNell'arcade, sullo sfondo sono presenti dei cartelloni pubblicitari che recano i nomi storpiati di aziende realmente esistenti; nelle conversioni si vedono invece pubblicit\u00e0 di \"Rabio Lepus\" della V-System.\nA differenza delle altre versioni, quella per PC Engine \u00e8 sprovvista di colonna sonora durante le partite."}
{"id": "3407558", "revid": "1522738", "url": "https://it.wikipedia.org/wiki?curid=3407558", "title": "Andy Norris", "text": ""}
{"id": "3407568", "revid": "28592", "url": "https://it.wikipedia.org/wiki?curid=3407568", "title": "Georgi Langemak", "text": ""}
{"id": "3407574", "revid": "290948", "url": "https://it.wikipedia.org/wiki?curid=3407574", "title": "Rilassamento delle tensioni", "text": ""}
{"id": "3407575", "revid": "827882", "url": "https://it.wikipedia.org/wiki?curid=3407575", "title": "William Mundy (compositore)", "text": "Biografia.\nFu il padre di John Mundy, organista e compositore. Molto poco si conosce sulla sua vita e sulla sua attivit\u00e0 ad eccezione del fatto che oper\u00f2 alla Cappella reale nel periodo 1562\u20133 e venne sostituito nel 1591, presumibilmente dopo la morte."}
{"id": "3407578", "revid": "15756", "url": "https://it.wikipedia.org/wiki?curid=3407578", "title": "Gli ultimi saranno ultimi", "text": "Gli ultimi saranno ultimi \u00e8 uno spettacolo teatrale andato in scena nei teatri di tutta Italia dal 2005 al 2007. Scritto da Massimiliano Bruno e diretto da Giampiero Solari e Furio Andreotti, esso \u00e8 nato da un'idea di Massimiliano Bruno, Paola Cortellesi, Riccardo Milani e Furio Andreotti, e vede come unica protagonista la Cortellesi.\nTrama.\nIl racconto teatrale tratta di un problema molto diffuso in Italia: la correlazione tra il lavoro e la maternit\u00e0. I vari personaggi si ritrovano in una stessa sera, nell'ufficio dell'amministratrice delegato della GreenLife Italia a causa di Colacci Luciana, una donna incinta e stanca di non poter continuare a vivere la sua umile vita e il suo lavoro a causa della maternit\u00e0, la quale minaccia con una pistola i presenti per riavere il suo lavoro."}
{"id": "3407584", "revid": "729019", "url": "https://it.wikipedia.org/wiki?curid=3407584", "title": "Breda 20/65 Mod. 1935", "text": "Il Breda 20/65 Mod. 1935 era un cannone-mitragliera polivalente italiano, che venne largamente utilizzato sia come arma contraerea che controcarro durante la seconda guerra mondiale.\nStoria.\nSviluppo.\nL'arma fu sviluppata dalla Societ\u00e0 Italiana Ernesto Breda per Costruzioni Meccaniche nel 1932. Dopo lunghe prove comparative con armi Oerlikon, Madsen e L\u00fcbbee, nel 1935 fu adottata dal Regio Esercito, a discapito della Scotti-Isotta Fraschini 20/70 Mod. 1941, e dalla Regia Aeronautica. Lo sviluppo della versione in postazione fissa per la Milizia per la difesa antiaerea territoriale (DICAT) richiese pi\u00f9 tempo e port\u00f2 alla realizzazione dei modelli Breda 20/65 Mod. 1939 e Breda 20/65 Mod. 1940 con affusto da postazione fissa.\nSempre nel 1935 la mitragliera fu acquisita anche dalla Regia Marina, intenzionata a sostituire gli impianti binati Breda Mod. 31 da 13,2\u00a0mm, equipaggiarono praticamente tutte le unit\u00e0 navali, dalle navi da battaglia Classe Littorio ai MAS. Inizialmente l'arma venne installata in impianti binati Mod. 35 R.M., mentre le unit\u00e0 minori vennero equipaggiate con gli impianti singoli Mod. 39 R.M. e soprattutto Mod. 40 R.M. L'arma fu prodotta dagli impianti Breda di Roma e di Brescia, con la collaborazione dell'arsenale di Terni.\nOltre che nella versione trainata ed in postazione fissa, fu installata su autocarri in dotazione al Regio Esercito per fornire protezione antiaerea e controcarro alle colonne motorizzate; fu installata in particolare sul Fiat-SPA 38R, sul SPA Dovunque 35 e sulla Fiat 508 C Camioncino. Il cannone-mitragliera armava anche le torrette del carro armato leggero L6/40 e dell'autoblindo AB41. Durante la guerra civile spagnola fu installata dagli italiani e dalla Spagna Nazionalista sui carri leggeri Panzer I per aumentarne l'efficacia contro i carri russi T-26 repubblicani.\nImpiego nelle forze armate italiane.\nLa mitragliera ebbe il battesimo del fuoco con la guerra di Spagna, quando 138 esemplari furono inviati al seguito del Corpo Truppe Volontarie e come aiuto alle forze franchiste. Qui si distinse soprattutto come arma controcarro ed antimateriale.\nAll'entrata in guerra dell'Italia nel 1940, risultavano in servizio 1759 mitragliere Breda (1465 del Regio Esercito, 204 della MACA, 240 della Regia Marina e 50 della Regia Aeronautica), che salirono a 2442 nel settembre 1942. Nel Regio Esercito, ogni reggimento di artiglieria divisionale delle divisioni di fanteria ordinarie e delle autotrasportabili disponeva di una batteria su 8 pezzi da \"20/65 Mod. 35\". Le divisioni corazzate, motorizzate, celeri, libiche, della MVSN ed i raggruppamenti di artiglieria di corpo d'armata ricevettero invece due batterie, mentre le divisioni alpine spesso non ne schieravano nessuna. Oltre le tre forze armate e la MACA, anche la Guardia alla Frontiera (GaF) ricevette alcune mitragliere per la difesa antiaerea delle installazioni pi\u00f9 importanti, come la batteria dello Chaberton.\nDopo l'armistizio di Cassibile, la mitragliera venne impiegata sia dai reparti dell'Esercito Nazionale Repubblicano della RSI che da quelli dell'Esercito Cobelligerante Italiano (per esempio dal I Raggruppamento Motorizzato). Nel dopoguerra l'arma in diverse versioni rimase in servizio con l'Esercito Italiano e la Marina Militare della neonata Repubblica Italiana. I Reparti Celeri del Corpo delle Guardie di Pubblica Sicurezza la utilizzarono per armare i loro Dodge WC 51.\nImpiego nelle forze armate straniere.\nL'arma fu fornita alla Finlandia in 88 pezzi \"Mod. 35\" terrestri, consegnati in tre lotti tra il febbraio 1940 ed il 1941; a questi si aggiunsero, nel 1942, i quattro pezzi che armavano le siluranti di produzione italiana classe Jymy; tutte queste armi, denominate 20 ItK/35, furono largamente impiegate contro l'Armata Rossa durante la guerra d'inverno e la successiva guerra di continuazione. Tutte le 4 mitragliere navali e 79 mitragliere \"20 ItK/35\" risultavano ancora in servizio nel 1960. Furono infine radiate dalle forze armate finlandesi a met\u00e0 degli anni ottanta.\nFu utilizzata dalla Wehrmacht come 2\u00a0cm FlaK-282(i): oltre agli esemplari di preda bellica, dopo l'armistizio la produzione continu\u00f2 in favore della Germania, con almeno 255 armi consegnate. La mitragliera costitu\u00ec in assoluto l'arma italiana pi\u00f9 ambita come preda bellica, trovando largo impiego tra le truppe australiane, britanniche e sudafricane. Infatti durante l'Operazione Compass le truppe del Commonwealth catturarono un numero tale di queste armi da equipaggiare completamente l'Australian 2nd/3rd Light Anti-Aircraft Regiment, (4th Anti-Aircraft Brigade) ed una batteria del 106th (Lancashire Hussars) Regiment, RHA. Il famoso Long Range Desert Group riutilizz\u00f2 le mitragliere catturate sui suoi portee. Sulle autoblindo sudafricane Marmon-Herrington Armoured Car i britannici installarono in torretta una 20/65, aumentandone cos\u00ec la potenza di fuoco.\nLe Breda catturate furono anche imbarcate su alcune unit\u00e0 della Royal Australian Navy e della Royal Navy, come i cacciatorpediniere HMAS Vendetta (Classe V), HMAS Perth (Classe Leander) e la cannoniera HMS Ladybird.\nDescrizione.\nLa bocca da fuoco.\nL'arma era essenzialmente una versione ingrandita della Breda Mod. 31 da 13,2\u00a0mm, del quale riprende il sistema di funzionamento. La canna era a rigatura destrorsa costante ed era omologata per 5000 colpi. L'arma funzionava a presa di gas regolabile, con otturatore scorrevole e canna fissa ed era disponibile il tiro solo automatico. L'alimentazione avveniva da un bocchettone laterale tramite piastrine da 12 colpi, inserite in sequenza a contatto l'una con l'altra per permettere il fuoco prolungato; il bossolo vuoto veniva riposizionato dall'estrattore nella piastrina. Il sistema di puntamento era ad alzo a cannocchiale per il tiro anticarro ed antipersonale, mentre per il tiro contraereo impiegava una mira a riflessione prodotta dalla San Giorgio, tarata da 0 a 3000 metri con predittore per bersagli veloci fino a 550 km/h. L'arma era manovrata da 3 artiglieri, pi\u00f9 capopezzo e porgitori per un totale di 7 serventi.\nMunizionamento.\nLa munizione 20 \u00d7 138 mm B della \"Breda da 20/65\" era comune anche alla 20/70 Mod. 1941 ed al fucile anticarro Solothurn S-18/1000. Era del tipo a cartoccio proietto, pesante 320 g, dei quali 134 g costituiti dal proiettile e 38 dalla carica di lancio. La pressione di esercizio era di 2500 Kgf/cm\u00b2. I tipi di cartucce disponibili erano:\nAffusti terrestri.\nInfine, soprattutto nel teatro nordafricano, sia le \"Mod. 35\" che le \"Mod. 39\" vennero installate sul pianale di autocarri e camionette sahariane.\nImpiego su mezzi semoventi.\nLe mitragliere terrestri \"Mod. 35\" e \"Mod. 39\", soprattutto nelle fasi tardive della guerra, furono ampiamente utilizzate per equipaggiare degli autocarri, ottenendo degli autocannoni o semoventi contraerei, realizzati direttamente dalle officine al seguito delle truppe. Erano particolarmente impiegati nel teatro nordafricano sia per le spiccate caratteristiche di mobilit\u00e0 di questo fronte, sia per compensare la relativa fragilit\u00e0 del \"Mod. 35\" in configurazione di traino. Gli autocarri armati erano:\nSempre in Africa settentrionale, il Regio Esercito fece ampio uso degli ottimi autocarri britannici della classe 15 cwt di preda bellica:\nInsieme a mitragliatrici medie e cannoni d'accompagnamento, il \"Mod. 35\" costitu\u00ec l'armamento standard delle camionette desertiche:\nLa bocca da fuoco da 20/65 costituiva infine l'armamento principale di mezzi blindati e corazzati italiani ed esteri:\nLe Breda furono le armi italiane pi\u00f9 ambite come preda bellica dagli eserciti stranieri ed armarono:"}
{"id": "3407591", "revid": "111325", "url": "https://it.wikipedia.org/wiki?curid=3407591", "title": "Gundam F91", "text": ""}
{"id": "3407596", "revid": "36426", "url": "https://it.wikipedia.org/wiki?curid=3407596", "title": "Villa La Magliana", "text": ""}
{"id": "3407608", "revid": "1745361", "url": "https://it.wikipedia.org/wiki?curid=3407608", "title": "Pangeo (mitologia)", "text": "Pangeo, nella mitologia greca, fu un giovane cresciuto in Tracia.\nSuo padre era il dio Ares, che si giacque con Critobule in Tracia, e lo diede alla luce. Pangeo violent\u00f2 involontariamente la propria figlia e, colto dal rimorso, si trafisse con la sua spada sulla montagna che poi da lui prese il nome, il Pangeo. "}
{"id": "3407615", "revid": "439868", "url": "https://it.wikipedia.org/wiki?curid=3407615", "title": "Bersaglieri del Po", "text": "I Bersaglieri del Po furono un'unit\u00e0 militare composta da volontari di Ferrara, organizzata e comandata dal conte ferrarese Tancredi Mosti Trotti Estense; partecip\u00f2 alla Prima guerra di indipendenza italiana, combattendo in Veneto nelle file dell'esercito pontificio (che per\u00f2 aveva disubbidito al richiamo di papa Pio IX e deciso di continuare la guerra) e poi per la Repubblica Romana, partecipando alla difesa di Ancona. La citt\u00e0 di Ferrara ha dedicato loro una via del centro cittadino.\nStoria.\nTancredi Mosti Trotti Estense form\u00f2 i Bersaglieri del Po in vista della Prima guerra di indipendenza. L'unit\u00e0, composta da 129 uomini dotati di carabine, fu inquadrata nella divisione dei Corpi franchi pontifici, comandata dal generale napoletano Andrea Ferrari, a sua volta alle dipendenze del generale pontificio Giovanni Durando.\nI Bersaglieri lasciarono Ferrara il 12 aprile 1848; dopo essersi fermati quattro giorni a Francolino, il 16 aprile varcarono il Po e si posero agli ordini del generale Ferrari.\nLa campagna del Veneto inizi\u00f2 con una ferale notizia. L'esercito di spedizione romano fu raggiunto dalla notizia dell'allocuzione \u00abNon semel\u00bb di papa Pio IX del 29 aprile, con la quale il Pontefice decise di disimpegnarsi dalla guerra, subito seguito dal granduca toscano Leopoldo II e dal re napoletano Ferdinando II di Borbone. Cionondimeno, le truppe romane di Durando, come un piccolo contingente di quelle napoletane comandate da Guglielmo Pepe, decisero di restare in Veneto a combattere e a difendere le citt\u00e0 venete libere.\nBattaglie di Montebelluna e Cornuda.\nI Bersaglieri del Po furono impegnati all'inizio di maggio a Montebelluna, in una serie di scontri in cui i generali romani, Giovanni Durando e Andrea Ferrari, non riuscirono a coordinarsi e permisero al generale austriaco Nugent di raggiungere Vicenza e poi Verona.\nAll'inizio degli scontri, i Bersaglieri formarono una postazione di avanscoperta ad Onigo. Furono i primi a prendere contatto col nemico, poco prima di sera; l'attacco austriaco fu cos\u00ec pressante, che i Bersaglieri dovettero ripiegare su Cornuda.\nL'8 maggio le forze di Ferrari, tra cui i Bersaglieri del Po, combatterono nella battaglia di Cornuda (qui cadde il conte Carlo Aventi); anche in questa occasione gli austriaci ebbero la meglio a causa dello scarso coordinamento dei comandanti romani, col mancato arrivo delle truppe di Durando. Al termine della battaglia, Ferrari si ritir\u00f2 su Treviso, che le sue forze dovettero difendere il 12 maggio dall'attacco degli austriaci.\nLe due battaglie di Vicenza.\nRipiegati su Vicenza, con l'aiuto della guardia civica locale, il Corpo d'Operazione pontificio difese la citt\u00e0 veneta il 20 maggio e poi ancora il 24 maggio (le cosiddette \u00abcinque giornate di Vicenza\u00bb), riuscendo a respingere gli attacchi austriaci, che infine levarono la minaccia.\nIl 10 giugno, i Bersaglieri parteciparono alla battaglia di Vicenza. Furono schierati sul colle Barbato, fuori citt\u00e0, insieme ai soldati dei fratelli Fusinato; le truppe italiane furono costrette ad arretrare e difendere la citt\u00e0. In questa occasione i Bersaglieri furono posti in riserva; intervennero tentando di recuperare, insieme alla compagnia di tirolesi italiani e a quella di svizzeri italiani, casa Nievo, occupata dagli austriaci, restando sotto il fuoco nemico per ore.\nA seguito della battaglia, Josef Radetzky contratt\u00f2 con Durando una resa onorevole: il Corpo di Operazione romano sarebbe potuto tornare dietro il Po, ma in compenso si sarebbe astenuto dal partecipare agli scontri per tre mesi.\nI Bersaglieri del Po tornarono a Ferrara il 16 giugno. In totale, persero il 25% degli effettivi.\nDifesa di Ancona.\nI Bersaglieri furono ricostituiti in occasione della proclamazione della Repubblica Romana (1849). Sotto il comando del maggiore C. Francia e del comandante di piazzaforte generale Livio Zambeccari, parteciparono alla difesa di Ancona dall'assedio degli austriaci del generale Franz von Wimpffen.\nDal 24 maggio al 19 giugno 1849, gli assediati difesero con scarsi mezzi ma con valore la piazzaforte. I Bersaglieri del Po furono impegnati sia in sortite contro il nemico, sia nello spegnimento degli incendi. Alla fine, la citt\u00e0 capitol\u00f2."}
{"id": "3407618", "revid": "339392", "url": "https://it.wikipedia.org/wiki?curid=3407618", "title": "St George's Chapel", "text": ""}
{"id": "3407620", "revid": "606039", "url": "https://it.wikipedia.org/wiki?curid=3407620", "title": "Enyo iphis", "text": ""}
{"id": "3407624", "revid": "767487", "url": "https://it.wikipedia.org/wiki?curid=3407624", "title": "Il caporale Sam", "text": "Il caporale Sam \u00e8 un film comico del 1952 diretto da Norman Taurog ed interpretato da Dean Martin e Jerry Lewis\nTrama.\nHap Smith \u00e8 un attore e viene chiamato dal soldato Jack, suo amico, perch\u00e9 lo aiuti a allestire uno spettacolo di soldati: Hap deve spacciarsi per soldato (aviatore), fare lo spettacolo ed andarsene. Lo spettacolo ha successo ma un superiore nota Hap e vuole rivederlo al prossimo spettacolo. Hap deve cos\u00ec rimanere in quella caserma nei panni di un soldato fino al prossimo spettacolo per forza perch\u00e9 passerebbe dei guai se si scoprisse che si \u00e8 finto soldato e gli altri aviatori lo costringono a rimanere perch\u00e9 non si scopra che hanno fatto passare un civile per un soldato. Varie circostanze inducono a far credere che Hap sia un bravo soldato tantoch\u00e9 il sergente lo promuove caporale. Alle grandi manovre fa vincere senza accorgersene la sua squadra. Io scambio di persona viene alla fine svelato ma Hap non viene punito e viene tenuto tra gli aviatori per la sua bravura."}
{"id": "3407625", "revid": "39346050", "url": "https://it.wikipedia.org/wiki?curid=3407625", "title": "Patrick Nicholas Iannone", "text": ""}
{"id": "3407626", "revid": "606039", "url": "https://it.wikipedia.org/wiki?curid=3407626", "title": "Tylognathus scriptor", "text": ""}
{"id": "3407627", "revid": "39346064", "url": "https://it.wikipedia.org/wiki?curid=3407627", "title": "Patrick Iannone", "text": ""}
{"id": "3407628", "revid": "606039", "url": "https://it.wikipedia.org/wiki?curid=3407628", "title": "Aleuron volatica", "text": ""}
{"id": "3407630", "revid": "606039", "url": "https://it.wikipedia.org/wiki?curid=3407630", "title": "Calliomma volatica", "text": ""}
{"id": "3407631", "revid": "1187695", "url": "https://it.wikipedia.org/wiki?curid=3407631", "title": "Tim Van Patten", "text": "Biografia.\n\u00c8 noto per aver girato diversi episodi di serie televisive dell'emittente americana HBO, come \"I Soprano\", \"Boardwalk Empire\", \"The Wire\", \"The Pacific\" (con Steven Spielberg e Tom Hanks), \"Roma\" e \"Il Trono di Spade\". Ha lavorato spesso in coppia con lo sceneggiatore Terence Winter.\nPer la regia de \"I Soprano\", Van Patten si \u00e8 aggiudicato numerosi Emmy Awards."}
{"id": "3407632", "revid": "18323", "url": "https://it.wikipedia.org/wiki?curid=3407632", "title": "Avventure in fondo al mare", "text": "Avventure in fondo al mare (\"Sea Hunt\") \u00e8 una serie televisiva statunitense in 155 episodi trasmessi dal 1958 al 1961. Fu una delle serie televisive pi\u00f9 popolari negli Stati Uniti a fine anni cinquanta e repliche furono trasmesse in \"syndication\" negli anni sessanta e negli anni settanta.\nLa serie serv\u00ec da trampolino di lancio per alcuni degli attori pi\u00f9 importanti di Hollywood, tra cui Leonard Nimoy, Robert Conrad, Bruce Dern, Ron Foster, Larry Hagman, Ross Martin, Jeff Bridges, Jack Nicholson (nell'ultimo episodio della serie). Altri attori attori meno noti apparsi nel corso dei 155 episodi: Peter Breck, Robert Karnes, Tyler McVey, Gregg Palmer, Alvaro Guillot e Paul Stader.\nTrama.\nLa serie \u00e8 incentrata sulle avventure dell'ex sommozzatore della marina militare degli Stati Uniti Mike Nelson (Lloyd Bridges) che \u00e8 l'unico vero protagonista di tutte e quattro le stagioni. La sua imbarcazione, denominata \"Argonauta\", \u00e8 utilizzata per missioni speciali in fondo al mare, come recupero di relitti o anche oggetti come una bicicletta fino ad un missile nucleare. In un episodio Mike libera anche un pilota della US Air Force il cui jet era stato abbattuto ed era precipitato in fondo al mare.\nDal momento che nessun dialogo era possibile nelle numerose scene sott'acqua, durante le sequenze subacquee gli sceneggiatori avevano inserito una voce fuori campo che raccontava i momenti salienti.\nProduzione.\nLe sequenze subacquee furono filmate, oltre che in piscine appositamente attrezzate, anche in California, Florida e Bahamas. Tra gli altri luoghi delle riprese vi sono il Marineland del Pacifico (parco acquatico che oper\u00f2 tra il 1954 e il 1987), l'Isola di Santa Catalina (California), Paradise Cove a ovest di Malib\u00f9, Silver Springs (Florida), Cypress Gardens (Florida), Tarpon Springs (Florida), Nassau e Grand Bahama Island. Le riprese in esterno a terra furono girate a Los Angeles, in Florida e a Nassau."}
{"id": "3407633", "revid": "606039", "url": "https://it.wikipedia.org/wiki?curid=3407633", "title": "Aleuron flavidus", "text": ""}
{"id": "3407634", "revid": "46931", "url": "https://it.wikipedia.org/wiki?curid=3407634", "title": "Sea Hunt", "text": ""}
{"id": "3407635", "revid": "33689", "url": "https://it.wikipedia.org/wiki?curid=3407635", "title": "Lello da Orvieto", "text": "Lello \u00e8 menzionato nel mosaico della Cattedrale di Santa Maria Assunta a Napoli, raffigurante la \"Madonna in trono tra i santi Gennaro e Restituta\" datato 1322 (o 1313) e firmato \"Lellus de Urb(evetere)\".\nGli vengono attribuiti anche gli affreschi:"}
{"id": "3407637", "revid": "606039", "url": "https://it.wikipedia.org/wiki?curid=3407637", "title": "Aleuron paraguayana", "text": ""}
{"id": "3407638", "revid": "606039", "url": "https://it.wikipedia.org/wiki?curid=3407638", "title": "Aleuron leo", "text": ""}
{"id": "3407645", "revid": "606039", "url": "https://it.wikipedia.org/wiki?curid=3407645", "title": "Rhodosoma flavidus", "text": ""}
{"id": "3407646", "revid": "827882", "url": "https://it.wikipedia.org/wiki?curid=3407646", "title": "John Mundy", "text": "Biografia.\nFiglio ed allievo del compositore William Mundy, fu organista ad Eton e succedette a John Marbeck, dopo la sua morte nel 1585, come organista alla St George's Chapel a Windsor. Ricevette un bachelor in musica dalla University of Oxford nel 1586 e un dottorato nel 1624. Nel 1585 venne nominato organista aggiunto alla Westminster Abbey con Nathaniel Giles, posto che mantenne fino alla morte nel 1630.\nMundy fu uno dei primi madrigalisti inglesi. Pubblic\u00f2 un volume di \"Songs and Psalms\" nel 1594 e contribu\u00ec con un madrigale, \"Lightly she whipped o'er the dales\", a \"The Triumphs of Oriana\" (1601), una raccolta di madrigali realizzata da Thomas Morley in onore della regina Elisabetta I. Compose musica sacra in latino ed inglese, compresa musica per il Book of Common Prayer e cinque dei suoi pezzi sono presenti nel Fitzwilliam Virginal Book, compreso una serie di variazioni della famosa canzone \"Goe from my window\" ed una stravagante ma raffinata miniatura, \"Munday's Joy\". Scrisse anche un pezzo sul poema di Chidiock Tichborne, \"My prime of youth\" prima dell'esecuzione dello stesso nel 1586, per aver preso parte al complotto Babington.\nMundy venne sostituito, alla sua morte, dal collega Nathaniel Giles."}
{"id": "3407647", "revid": "17204", "url": "https://it.wikipedia.org/wiki?curid=3407647", "title": "Arcade Tekken 5", "text": ""}
{"id": "3407651", "revid": "606039", "url": "https://it.wikipedia.org/wiki?curid=3407651", "title": "Aleuron smerinthoides", "text": ""}
{"id": "3407653", "revid": "606039", "url": "https://it.wikipedia.org/wiki?curid=3407653", "title": "Aleuron pudens", "text": ""}
{"id": "3407654", "revid": "606039", "url": "https://it.wikipedia.org/wiki?curid=3407654", "title": "Enyo prominens", "text": ""}
{"id": "3407657", "revid": "606039", "url": "https://it.wikipedia.org/wiki?curid=3407657", "title": "Tylognathus smerinthoides", "text": ""}
{"id": "3407660", "revid": "767487", "url": "https://it.wikipedia.org/wiki?curid=3407660", "title": "Attente ai marinai!", "text": "Attente ai marinai! (\"Sailor Beware\") \u00e8 un film del 1952 diretto da Hal Walker ed interpretato da Dean Martin e Jerry Lewis, il quinto film che girarono insieme.\nTrama.\nAl e Melvin entrano in marina. Diventano presto amici inseparabili e Melvin alle esercitazioni far\u00e0 un disastro. Si inimica il sergente che scommette con gli altri marinai una buona somma di denaro che Melvin al porto dove sarebbero attraccati non avrebbe conquistato alcuna ragazza. quando Al lo comunica a Melvin, questo non vuole accettare ma il guaio \u00e8 che Al ha puntato anche il denaro di Melvin il quale non pu\u00f2 baciare alcuna ragazza perch\u00e9 allergico al rossetto. Arrivati sul posto Melvin viene anche sfidato ad un incontro di boxe che vincer\u00e0. Il sergente in seguito ordina a due uomini di non far uscire Melvin perch\u00e9 non possa conquistare alcuna ragazza. Tuttavia Melvin ci riesce e si traveste e, quasi per caso, viene baciato dalla ragazza della quale si era innamorato Al ma tale ragazza lo aveva rifiutato perch\u00e9 credeva che fosse lui il marinaio che aveva fatto la scommessa. Dopo il bacio a Melvin l'equivoco si chiarisce."}
{"id": "3407662", "revid": "1318658", "url": "https://it.wikipedia.org/wiki?curid=3407662", "title": "Mario Toscano", "text": "Biografia.\nTrascorse gli anni giovanili a Novara dove, dopo la morte del padre Giacomo, s'era trasferito da Torino con i fratelli Aldo e Franco e con la loro madre Armida. Quest'ultima s'era sposata in seconde nozze col magistrato torinese Carlo Alberto Mazza, divenuto pretore di Novara. \nSi laure\u00f2 in giurisprudenza a Milano con una tesi sul problema delle minoranze dell'Europa postbellica e, successivamente, in scienze politiche a Pavia con una tesi sui negoziati diplomatici che portarono alla conclusione del Patto di Londra del 1915. \nAllievo di Gioacchino Volpe, Toscano a diciotto anni si iscrisse al PNF, sposandone la vocazione imperialistica e colonialistica attraverso la ricerca storica: nel 1932 - anno in cui ottenne la libera docenza in diplomazia e storia dei trattati - fu tra i fondatori nonch\u00e9 il primo segretario della sezione di Novara dell'Istituto Fascista di Cultura. \nIn seguito effettu\u00f2 il concorso per entrare nella diplomazia ma, nonostante gli ottimi esiti degli esami, il Ministero degli Esteri non lo incluse nella lista dei vincitori in quanto si riteneva che il suicidio del padre potesse avere conseguenze sulla sua stabilit\u00e0 emotiva e caratteriale.\nProsegu\u00ec comunque la sua carriera accademica, alla quale affianc\u00f2 un'intensa attivit\u00e0 pubblicistica e politica, venendo nominato nel 1934 vice-podest\u00e0 di Novara. \nColpita la famiglia dalle leggi razziali fasciste del 1938, Toscano fu escluso dal PNF, conservando per\u00f2 grazie alle sue importanti amicizie nel regime l'insegnamento universitario. Dopo l'8 settembre del 1943 venne internato in Svizzera, iniziando un processo di revisione delle proprie posizioni nazionalistiche che lo porter\u00e0 a convincersi - cos\u00ec come molti diplomatici italiani - che il fascismo fosse un'esperienza storica e politica fallimentare, accettando con convinzione l'evoluzione liberaldemocratica dell'Italia postbellica. Fu proprio in Svizzera che conobbe Luigi Einaudi, futuro presidente della Repubblica Italiana, del quale divenne amico e che ne influenz\u00f2 il pensiero, tanto che oggi Mario Toscano \u00e8 noto come \"pensatore liberale einaudiano\".\nAssieme a Gaetano Salvemini, Luigi Salvatorelli e Federico Chabod, Mario Toscano \u00e8 riconosciuto fra i maggiori studiosi di politica estera dell'immediato secondo dopoguerra italiano. Condirettore della \u00abRivista di studi politici internazionali\u00bb e consulente dell'Istituto per gli studi di politica internazionale, fu capo del servizio studi e consulente storico-diplomatico del Ministero degli esteri.\nIn tale veste, oper\u00f2 un intervento decisivo ai fini della ratifica del Trattato di pace del 1947 con le potenze alleate, da parte del Presidente della Repubblica Enrico De Nicola. Lo statista napoletano, infatti, non condividendone i contenuti, si rifiutava decisamente di sottoscrivere il suo strumento di ratifica, approvato dalla Costituente il 31 luglio 1947. Egli opponeva la giustificazione che il rappresentante italiano Antonio Meli Lupi di Soragna, al momento della firma dello stesso (10 febbraio 1947), avesse espressamente dichiarato che l'efficacia dell'adesione dell'Italia fosse subordinata alla ratifica da parte dell'Assemblea Costituente e non del Capo dello Stato. \nInvano il Presidente del Consiglio De Gasperi e il ministro degli esteri Sforza tentavano di spiegare al Presidente che i \"quattro grandi\" non avrebbero accettato nulla di meno della firma del Capo dello Stato per la ratifica dell'accordo: in un accesso d'ira, De Nicola, rosso in faccia, butt\u00f2 all'aria tutti documenti dalla sua scrivania. Fu Mario Toscano che riusc\u00ec a convincerlo che la sua firma non avrebbe avuto il valore giuridico della \"ratifica\" bens\u00ec quello di mera \"trasmissione\" della stessa, ottenendo, alla fine, il risultato sperato. \nDal 1955, Toscano fu presidente della \"Commissione per la pubblicazione dei documenti diplomatici\" che, sulla falsariga di quanto avvenne per altre nazioni che pubblicarono un'ampia collazione dei documenti archivistici dei rispettivi ministeri degli esteri, negli anni produsse la fondamentale serie storico-archivistica denominata \"Documenti diplomatici italiani\". Toscano fu anche pi\u00f9 volte delegato italiano alle Nazioni Unite, all'UNESCO e a varie conferenze e riunioni internazionali.\nDopo la morte, nel 1968, fu a lui intitolato l'Istituto diplomatico del Ministero degli affari esteri italiano, struttura competente per la formazione del personale dell'amministrazione.\nMetodo storiografico.\nMario Giacomo Alberto Toscano parte dalla storia diplomatica \u00aba cui viene per\u00f2 applicando il ricorso diretto sempre pi\u00f9 accurato e minuzioso alle fonti diplomatiche (...) aderisce sostanzialmente tra il 1950 e il 1955 alla scuola francese delle relazioni internazionali secondo le linee che Pierre Renouvin espone a Roma al X Congresso mondiale di scienze storiche (...) il significato possibile del suo passaggio dalla storia diplomatica alla storia delle relazioni internazionali mediante il ricorso alla teoria dei \"fattori\" ossia mediante l'individuazione delle \"forze profonde\" che intervengono nella formazione delle politiche estere e influiscono sui rapporti tra gli Stati\u00bb sottende \u00abil presupposto concettuale che i \"fattori\" in tanto influiscono in quanto essi intervengono su un dato di fatto preesistente, il quale \u00e8 costituito dall'essere la ragion di Stato e di potenza la causa prima dei comportamenti degli Stati nel campo delle relazioni internazionali e, quindi, la causa prima delle singole decisioni nazionali in politica estera\u00bb.\nOpere.\nTra le sue opere: "}
{"id": "3407663", "revid": "606039", "url": "https://it.wikipedia.org/wiki?curid=3407663", "title": "Tylognathus ypanemae", "text": ""}
{"id": "3407665", "revid": "124808", "url": "https://it.wikipedia.org/wiki?curid=3407665", "title": "Fxx", "text": ""}
{"id": "3407666", "revid": "4175", "url": "https://it.wikipedia.org/wiki?curid=3407666", "title": "Stadio di Kingsholm", "text": "Lo stadio di Kingsholm () \u00e8 un impianto sportivo di Gloucester, in Inghilterra; utilizzato principalmente per incontri di rugby a 15, \u00e8 propriet\u00e0, nonch\u00e9 terreno interno, del Gloucester Rugby.\nIn passato ospit\u00f2 anche incontri di calcio e di rugby a 13, oltre a essere stato scelto come sede in due edizioni della Coppa del Mondo di rugby, nel 1991 e nel 2015 nonch\u00e9 come sede della finale di European Challenge Cup 2007-08.\nStoria.\nIl primo nucleo dell'impianto risale al 1891, quando il club acquist\u00f2 un terreno in Kingsholm Road, a est della pianura alluvionale del fiume Severn, su cui insisteva un vecchio edificio.\nPer finanziare l'acquisto fu formata una societ\u00e0 che contrasse un mutuo per ottenere le 4\u00a0000 sterline necessarie ad assicurarsi l'area.\nInizialmente si sfrutt\u00f2 quale campo da gioco la parte occidentale del lotto, mancando il tempo per approntare altre strutture.\nIl primo incontro, a ottobre di quello stesso anno, fu una vittoria contro il Burton, club dello Staffordshire, davanti a 3\u00a0168 spettatori per un incasso di poco pi\u00f9 di 46 sterline dell'epoca.\nNel 1892 fu demolito l'edificio al centro del terreno e furono messe in opera palizzate, un padiglione ospiti e una tribuna pi\u00f9 capiente.\nIl 6 gennaio 1900 Kingsholm ospit\u00f2 il suo primo incontro internazionale, l'apertura di quell'edizione dell'Home Championship tra le Nazionali di e , che si risolse in una vittoria di questi ultimi per 13-3; il \"match\", che vide al botteghino solo 3\u00a0517 spettatori paganti, fu una perdita finanziaria per il Gloucester, organizzatore dell'evento, in quanto mancarono all'appello i previsti tifosi gallesi e la Federazione inglese aveva imposto un prezzo minimo di due scellini a spettatore al fine di garantirsi un incasso minimo di 300 sterline; al netto degli emolumenti richiesti dalla Federazione il club ebbe una perdita di 665 sterline, che ebbe conseguenze per quasi tutto il ventennio a seguire.\nDurante la Grande Guerra lo stadio non fu operativo; riprese l'attivit\u00e0 nel 1919 e nel 1926 and\u00f2 incontro al suo primo ampliamento, la tribuna principale da 1\u00a0750 posti sul fronte meridionale costata 2\u00a0500 sterline integrata nel 1930 da 88 seggiolini ripiegabili per le autorit\u00e0 cui fecero seguito altri 22 per la stampa.\nL'intera tribuna tuttavia and\u00f2 distrutta nel 1933 quando un incendio occorso al tendone di un circo cui era stato concesso di stazionare nel parcheggio annesso si sparse rapidamente alla struttura in legno dell'impianto.\nL'assicurazione copr\u00ec i danni e in otto settimane fu ricostruita una nuova tribuna, ancora in legno, della capienza di 1\u00a0330 posti, poi espansi a 1\u00a0500, che dur\u00f2 fino al 2007.\nNel 1934 giunse l'illuminazione elettrica per gli allenamenti serali; nel 1941 l'attivit\u00e0 cess\u00f2 a causa della seconda guerra mondiale e lo stadio fu requisito dalle autorit\u00e0 civili, anche se una parte del campo fu utilizzata per gli incontri delle rappresentative militari durante il conflitto; quando alla fine del 1945 l'impianto fu restituito, gran parte delle strutture di metallo e legno erano mancanti, utilizzate per l'industria bellica.\nUn anno pi\u00f9 tardi part\u00ec un programma di ristrutturazione finanziato dalle autorit\u00e0 cittadine, comprendente una tribuna in cemento e un nuovo campo da gioco e, a seguire, alla met\u00e0 degli anni cinquanta il circolo sociale, una sala da t\u00e8 e un impianto di diffusione audio; ancora, qualche anno dopo, anche l'illuminazione per gli incontri in notturna e una sala da ballo.\nNel 1991 lo stadio ospit\u00f2 -, incontro della fase a gironi della Coppa del Mondo di rugby che si tenne quell'anno sotto l'organizzazione dell'; fu il primo incontro internazionale che si tenne in tale stadio dopo 91 anni dal citato -.\nNel 1997, due anni dopo l'apertura del rugby a 15 al professionismo, l'industriale della Formula 1 ed ex pilota automobilistico inglese Tom Walkinshaw acquis\u00ec la maggioranza societaria del Gloucester Rugby; il nuovo proprietario espresse quasi subito la necessit\u00e0 di aumentare la capienza dell'impianto ad almeno 20\u00a0000 posti per venire incontro alle mutate esigenze del pubblico e per incrementare gli incassi del club.\nTra il 2007 e il 2008 fu intrapreso un piano di ampliamento della tribuna principale, con un costo stimato di circa 9 milioni di sterline e capacit\u00e0 finale di 7\u00a0000 posti, con conseguente capienza totale dell'impianto portata a 16\u00a0500; nel 2012 Gloucester fu indicata tra le citt\u00e0 destinate a ospitare la , ma il club comunic\u00f2 di non avere alcuna intenzione di ampliare ulteriormente l'impianto per l'occasione in quanto riteneva la capienza sufficiente e adatta agli incontri che ivi sarebbero stati eventualmente designati.\nIl comitato organizzatore della Coppa del Mondo, in effetti, assegn\u00f2 in seguito a Kingsholm quattro incontri della fase a gironi, due dei quali con protagonista il (contro e ) e altrettanti la (contro e ).\nA parte gli incontri di rugby a 15, Kingsholm ospit\u00f2, nel 2000, l'incontro di coppa del Mondo di rugby a 13 tra e , finito 64-0 per i \"Kiwis\"; in tale incontro, nella squadra neozelandese giocava all'epoca Lesley Vainikolo che, successivamente, passato al 15, milit\u00f2 proprio nel Gloucester e rappresent\u00f2 l' in tale disciplina.\nNel 1910 Kingsholm ospit\u00f2 anche alcuni incontri della squadra di calcio del Gloucester City; quando nel 2007 un'alluvione danneggi\u00f2 permanentemente Meadow Park, impianto di casa di quest'ultimo club, si ventil\u00f2 l'ipotesi di una nuova coabitazione tra le due squadre o, in alternativa, la costruzione di un nuovo stadio per il calcio nella stessa zona di Kingsholm Road su un lotto adiacente all'impianto di rugby, ma un'intesa non si raggiunse mai finch\u00e9 alla fine del 2014 giunse l'approvazione comunale per la realizzazione di un nuovo stadio di calcio sul perimetro di quello allagato, ma sopraelevato di circa 4 metri per evitare rischi di nuove alluvioni.\nKingsholm \u00e8 idoneo anche a ospitare concerti; tra gli artisti esibitisi in tempi recenti figurano Tom Jones nel 2012, i McFly e Ronan Keating nel 2013."}
{"id": "3407671", "revid": "395447", "url": "https://it.wikipedia.org/wiki?curid=3407671", "title": "Volta a Catalunya 2011", "text": ""}
{"id": "3407672", "revid": "219110", "url": "https://it.wikipedia.org/wiki?curid=3407672", "title": "San Donato (Lucca)", "text": "San Donato \u00e8 un quartiere di Lucca che si estende nella zona a Sud-Ovest della citt\u00e0.\nConfina a Nord con le mura di Lucca (presso l'antica Porta San Donato), con i quartieri di Sant'Anna e Sant'Angelo in Campo, a Sud con Pozzuolo e Vicopelago, a Est con San Concordio, a Ovest con Fagnano e Gattaiola.\nA livello urbanistico, presenta edifici, case e villette moderne, poste accanto alle storiche corti, che caratterizzavano l'antico quartiere medioevale.\nStoria.\nPer tutto il medioevo la vecchia chiesa di San Donato e l'Ospedale di San Donato diedero nome alla porta della citt\u00e0 che guardava verso il mare.\nIl progetto di ampliamento delle mura di Lucca del 1513, comprendeva, tra l'altro, l'abbattimento della vecchia chiesa di San Donato e della chiesa di San Pietro Maggiore, delle quali si prevedeva la ricostruzione in luogo diverso.\nIl progetto iniziale fu poi modificato nel 1515 con la decisione di ingrandire due chiese gi\u00e0 esistenti in citt\u00e0.\nNacquero, cos\u00ec, nella futura piazza Napoleone, la chiesa di San Pietro Maggiore e, al posto della chiesetta di Sant'Antonio, la basilica dei Santi Paolino e Donato, su cui fu trasferito il beneficio della chiesa distrutta.\nIl territorio della contrada \u00abextra moenia\u00bb, in fase di notevole sviluppo dal punto di vista edilizio, rimase senza chiesa fino al 1648.\nIn seguito, dopo il progetto e la costruzione di un campanile nel 1858, nel 1861 fu decretato il riconoscimento ufficiale della parrocchia di San Donato con conseguente distacco dalla parrocchia di San Paolino."}
{"id": "3407678", "revid": "131358", "url": "https://it.wikipedia.org/wiki?curid=3407678", "title": "VV IJsselmeervogels", "text": ""}
{"id": "3407680", "revid": "131358", "url": "https://it.wikipedia.org/wiki?curid=3407680", "title": "VV Sparta Nijkerk", "text": ""}
{"id": "3407681", "revid": "1677399", "url": "https://it.wikipedia.org/wiki?curid=3407681", "title": "Catania Open 1971 - Singolare maschile", "text": "Il singolare maschile del torneo di tennis Catania Open 1971, facente parte della categoria Grand Prix, ha avuto come vincitore Jan Kode\u0161 che ha battuto in finale Georges Goven 6-3, 6-0, 6-2."}
{"id": "3407682", "revid": "340768", "url": "https://it.wikipedia.org/wiki?curid=3407682", "title": "Kingsholm Stadium", "text": ""}
{"id": "3407683", "revid": "131358", "url": "https://it.wikipedia.org/wiki?curid=3407683", "title": "FC Oss", "text": ""}
{"id": "3407684", "revid": "1573940", "url": "https://it.wikipedia.org/wiki?curid=3407684", "title": "Drepanis coccinea", "text": "L'iiwi o drepanide scarlatto, pi\u00f9 correttamente \u02bbi\u02bbiwi (Drepanis coccinea ()) \u00e8 un uccello passeriforme hawaiiano della famiglia dei Fringillidi.\nPresente e ben rappresentato sulle isole di Hawaii e Kauai, e con popolazioni pi\u00f9 ridotte su Molokai e Oahu (nonch\u00e9 fino al 1929 anche su Lanai, dove attualmente \u00e8 scomparso), con circa 362.000 esemplari stimati l'iiwi rappresenta il terzo uccello terrestre pi\u00f9 numeroso delle Hawaii, nonch\u00e9 sicuramente una delle specie numericamente pi\u00f9 rappresentate fra i drepanidini hawaiani, molti dei quali sono in pericolo di estinzione o estinti: questi numeri, uniti alla ristrettezza dell'areale occupato ed alle numerose pressioni alle quali questa specie \u00e8 sottoposta, rendono il suo futuro piuttosto incerto e fanno s\u00ec che essa venga classificata come \"vulnerabile\" dall'IUCN.\nEtimologia.\nIl nome scientifico della specie, \"coccinea\", si riferisce al piumaggio rosso cupo, che ricorda la tintura di cocciniglia: il nome del genere in cui questi uccelli vengono talvolta classificati, \"Vestiaria\", deriva dall'impiego delle loro penne come ornamenti sui capi d'abbigliamento degli \u02bbali\u02bbi, la nobilt\u00e0 indigena.\nI linguisti fanno derivare la parola hawaiiana \"\u02bbi\u02bbiwi\" dal proto-polinesiano \"kiwi\", nome con cui nelle isole della Polinesia centrale viene indicato il chiurlo setoloso, un uccello migratore la cui forma del becco appare simile a quella dell'iiwi.\nDescrizione.\nDimensioni.\nMisura fino a 15\u00a0cm, per un peso di 17-20 g: i sessi hanno dimensioni simili.\nAspetto.\nL'aspetto di questi uccelli ricorda quello di un cardinalino del Venezuela al quale sia stata sostituita la testa con quella di un chiurlo: se l'aspetto del corpo \u00e8 infatti quello tipico dei fringillidi, la grossa testa con lungo becco ricurvo \u00e8 unica nel suo genere e condivisa con altri drepanidini. Sembrerebbe che negli ultimi 100 anni il becco degli iiwi si sia accorciato di circa mezzo millimetro: questa modifica morfologica potrebbe essere messa in correlazione col cambiamento di dieta di questi uccelli in seguito alla quasi scomparsa delle lobelie dalle Hawaii.\nIl piumaggio si presenta di color rosso intenso su tutto il corpo, con remiganti e coda nere e tracce di bianco proprio sulle remiganti e sul codione: gli occhi sono neri, la pelle e le zampe sono rosate, il lungo becco falciforme \u00e8 di color rosa salmone. Nonostante la colorazione accesa, l'iiwi non presenta dimorfismo sessuale evidente nella colorazione.\nBiologia.\nSi tratta di uccelli che vivono perlopi\u00f9 da soli, ma che possono essere osservati anche in coppie o piccoli gruppi familiari nel periodo riproduttivo, quando i giovani immaturi seguono i genitori nei loro spostamenti. Durante i movimenti, gli iiwi emettono una serie di richiami, che vanno da semplici fischi bisillabici (simili a quelli dell'akohekohe e facilmente imitabili anche dall'uomo) ad altri suoni che sono stati descritti come paragonabili al suono prodotto da un pallone che colpisce una superficie d'acqua, a quello di due palloncini che si sfregano fra loro o al cigolio di un cardine arrugginito. Gli iiwi possono mostrarsi territoriali, difendendo le fonti di cibo particolarmente abbondanti, come i grossi alberi in fioritura.\nL'iiwi ha abitudini essenzialmente diurne, e passa la maggior parte della propria giornata alla ricerca di cibo, volando piuttosto alto sopra la canopia per individuare a vista il cibo. Durante i suoi spostamenti, questo uccello \u00e8 estremamente semplice da avvistare, in virt\u00f9 della sua poca timidezza e soprattutto della colorazione vivace, che lo rende molto ben distinguibile fra la vegetazione.\nAlimentazione.\nL'iiwi \u00e8 un uccello essenzialmente nettarivoro, che si nutre infilando il lungo becco nei fiori e suggendo il nettare mediante la lunga lingua setolosa, appositamente adattata all'uopo.\nOriginariamente, l'iiwi visitava principalmente le lobelie hawaiiane, dotate di corolle ricurve, per suggere il nettare delle quali il becco si era appositamente evoluto: con la drastica diminuzione di queste piante in seguito all'alterazione degli \"habitat\" nativi hawaiiani durante la prima met\u00e0 del XX secolo, questi uccelli hanno cominciato a rivolgere la propria attenzione sui fiori di altre specie, come l'ohia lehua e il m\u0101mane. Mentre si nutre, l'iiwi \u00e8 in grado di compiere volo stazionario, rimanendo sospeso a mezz'ariamediante un velocissimo battito d'ali, in maniera simile a quanto osservabile nei colibr\u00ec.\nOltre al nettare, l'iiwi pu\u00f2 nutrirsi anche di piccoli insetti.\nRiproduzione.\nLa stagione riproduttiva dell'iiwi \u00e8 piuttosto estesa (novembre-luglio) e cade durante la prima met\u00e0 dell'anno, quando la fioritura dell'ohia lehua \u00e8 al culmine, in modo tale da poter disporre di un'abbondante scorta di cibo per allevare la prole.\nGli iiwi sono uccelli rigidamente monogami, coi maschi che corteggiano le femmine con canti appositi. Una volta formatesi le coppie, la zona immediatamente attorno al nido viene difesa da intrusi conspecifici.\nI due sessi collaborano nella costruzione del nido, sebbene sembri essere la femmina a fare il grosso del lavoro: quest'ultimo \u00e8 una struttura a coppa, piuttosto piccola, che viene edificata ben nascosta fra i rami intrecciando fra loro fibre vegetali, petali e foderando l'interno con piumino. Al suo interno, la femmina depone 2-3 uova azzurrognole, che essa provvede a covare da sola (col maschio che staziona nei pressi del nido e si occupa di reperire il nutrimento per s\u00e9 e la \"partner\") per circa due settimane. I \"pulli\", ciechi ed implumi alla nascita, si ricoprono ben presto di un piumaggio di color verde-giallastro, con zone di color bruno-arancio e becco di color avorio: le differenze di aspetto tra adulti e giovani portarono i primi osservatori all'erronea credenza che vi fossero due specie separate di iiwi, tuttavia l'osservazione in cattivit\u00e0 di uccelli giovani che esibivano il piumaggio adulto dopo la muta risolse la questione.\nI nidiacei sono in grado di involarsi attorno ai ventidue giorni dalla schiusa: dopo l'involo, essi tendono a rimanere ancora per qualche tempo coi genitori, prima di allontanarsene attorno al quarto mese di vita.\nDistribuzione e habitat.\nQuesti uccelli sono endemici delle Hawaii, dove popolano gran parte dell'isola principale e di Kauai, oltre che la porzione orientale delle isole di Maui e Molokai e l'area montuosa centro-settentrionale di Oahu.\nL\"'habitat\" dell'iiwi \u00e8 rappresentato dalle aree di foresta mesica ed umida a prevalenza di koa, m\u0101mane e \u02bb\u014dhi\u02bba lehua al di sopra dei 1200 m di quota, con qualche esemplare isolato che si spinge anche al di sotto dei 1000 m, mentre sulle pendici orientali del Mauna Loa questi uccelli si spingono pi\u00f9 frequentemente meno in quota e sono facilmente osservabili fino ai 300 m.\nQuesti uccelli si dimostrano molto mobili, viaggiando attivamente di isola in isola e percorrendo fino a 15\u00a0km al giorno (tanto che assieme all'ou e all'apapane l'iiwi \u00e8 l'unico drepanide hawaiiano ad essere presente con la stessa sottospecie in pi\u00f9 isole): generalmente, essi sono soliti scendere o salire di quota seguendo la fioritura delle specie di piante native, ed in particolare i giovani tendono a spostarsi di isola in isola per stabilirsi in nuovi territori e cercare di trovare un \"partner\".\nTassonomia.\nInizialmente ascritto al genere \"Certhia\", per lungo tempo, l'iiwi \u00e8 stato ascritto in un proprio genere monospecifico, \"Vestiaria\": il fatto che, a parte la colorazione, questi uccelli non differissero significativamente sotto tutti gli altri aspetti dagli estinti mamo ha portato gli studiosi ad accorpare gli iiwi al genere \"Drepanis\", del quale essi rappresentano l'unica specie vivente.\nSebbene alcuni autori classifichino la popolazione di Molokai come sottospecie a s\u00e9 stante col nome di \"Drepanis coccinea suavis\", la specie viene generalmente considerata monotipica.\nNe \u00e8 nota l'ibridazione con l'apapane.\nConservazione.\nAttualmente sopravvivano un numero di iiwi stimato numericamente in circa 362.000 esemplari maturi, dei quali la stragrande maggioranza (340.000) si trova sull'isola di Hawaii, numeri minori si riscontrerebbero su Maui (18.000) e Kauai (4.000, in rapido declino) e solo pochi di questi uccelli popolerebbero ancora le isole di Oahu (dove l'ultimo avvistamento risale al 2010) e Molokai (dove l'ultimo esemplare venne avvistato nel 2004). Sull'isola di Lanai, invece, la specie \u00e8 scomparsa nel 1929.\nLa principale causa del declino della specie \u00e8 stata sicuramente la deforestazione; le foreste originarie, infatti, sono state in massima abbattute per far spazio a coltivazioni, pascoli e insediamenti umani. Le porzioni di foresta nativa sopravvissute, invece, hanno dovuto fare i conti con l'alterazione dovuta all'introduzione di specie invasive. Un'altra minaccia per questa specie \u00e8 costituita dalla diffusione di malattie trasmesse dalle specie introdotte, in special modo la malaria aviaria trasmessa dalle zanzare, alla quale tutti i drepanidini si sono rivelati disastrosamente vulnerabili: durante una serie di esperimenti sulla malattia, gli studiosi hanno scoperto che pi\u00f9 della met\u00e0 degli iiwi coinvolti nella ricerca generalmente decedono dopo un'unica puntura da parte di una zanzara infetta, e che in generale il tasso di sopravvivenza alla malattia di questi uccelli \u00e8 di circa il 10%. Proprio per questo motivo, gli iiwi (come la maggior parte degli uccelli nativi delle Hawaii) attualmente si osservano generalmente ad altitudini elevate, dove la temperatura \u00e8 troppo fredda per permettere la diffusione delle zanzare, mentre sono rari o assenti ad altitudini inferiori, perfino nelle aree dove le foreste primigenie sono rimaste relativamente intatte o sono in fase di ripresa. Tuttavia, gli spostamenti altitudinali dell'iiwi durante la ricerca di cibo li lasciano particolarmente esposti agli agenti patogeni trasmessi dalle zanzare che vivono nelle zone di pianura nei periodo in cui si spingono a quote inferiori.\nA dispetto di tutto ci\u00f2, l'iiwi ha dimostrato una certa adattabilit\u00e0 alla presenza umana, modificando le proprie abitudini per riuscire a convivere con l'uomo: sebbene sia tutto sommato ancora comune e piuttosto numeroso in buona parte del suo areale, questo uccello si \u00e8 scoperto pi\u00f9 raro di quanto si credesse, anche grazie ai continui spostamenti (anche di isola in isola) che rendono molto difficile valutarne il numero totale effettivo. Se a ci\u00f2 si sommano l'areale poco esteso e circoscritto, l'alterazione dell\"'habitat\" e la suscettibilit\u00e0 al vaiolo, alla malaria aviaria e all'influenza aviaria, si comprende la decisione dell'IUCN di spostare nel 2008 questi uccelli dalla categoria \"prossimo alla minaccia\" a \"vulnerabile\".\nPer permettere la sopravvivenza dell'iiwi, oltre che di altre specie endemiche, gli scienziati stanno cercando di ristabilire sulle isole l'ecosistema originario, rimuovendo le specie aliene di piante e animali dalle zone maggiormente danneggiate. Sull'isola di Hawaii sono stati condotti molti di questi cosiddetti progetti di rimozione, tuttora in atto nella regione attorno al Mauna Kea, recintando apposite aree all'interno di alcune riserve naturali per tenere lontani gli ungulati e i maiali. Questi, infatti, scavano pantani che costituiscono un importante sito di incubazione per le larve di zanzara, che a loro volta divengono vettrici delle malattie.\nNella cultura di massa.\nPer secoli, l'iiwi \u00e8 stato catturato dai nativi hawaiiani al fine di ottenerne le piume, che venivano utilizzate per ornare gli \u02bbahu \u02bbula (mantelli) e i mahiole (elmi) degli ali\u02bbi, la nobilt\u00e0 locale: tuttavia questo uccello, sebbene venisse diffusamente cacciato, non sub\u00ec la stessa persecuzione che port\u00f2 alla scomparsa il mamo di Hawaii, poich\u00e9 non era considerato altrettanto sacro.\nQuesto uccello viene inoltre citato spesso nel folklore hawaiiano. Una delle strofe della canzone hawaiiana \"Sweet Lei Mamo\" recita \u00abThe i'iwi bird, too, is a friend\u00bb [Anche l'uccello iiwi \u00e8 un amico]."}
{"id": "3407686", "revid": "1305772", "url": "https://it.wikipedia.org/wiki?curid=3407686", "title": "Vestiaria", "text": ""}
{"id": "3407688", "revid": "131358", "url": "https://it.wikipedia.org/wiki?curid=3407688", "title": "K. Voetbal Vereniging Quick 1920", "text": ""}
{"id": "3407690", "revid": "287204", "url": "https://it.wikipedia.org/wiki?curid=3407690", "title": "Houston Open 1971 - Singolare", "text": "Il singolare del torneo di tennis Houston Open 1971, facente parte della categoria Grand Prix, ha avuto come vincitore Cliff Richey che ha battuto in finale Clark Graebner 6-1, 6-2, 6-2."}
{"id": "3407691", "revid": "131358", "url": "https://it.wikipedia.org/wiki?curid=3407691", "title": "Quick '20", "text": ""}
{"id": "3407700", "revid": "149485", "url": "https://it.wikipedia.org/wiki?curid=3407700", "title": "Aleksej Kravchenko", "text": ""}
{"id": "3407710", "revid": "1543377", "url": "https://it.wikipedia.org/wiki?curid=3407710", "title": "Perla di Modena", "text": "La Perla di Modena \u00e8 un dipinto a olio su tavola (35x30 cm) attribuito a Raffaello, databile al 1518-1520 circa e conservato nella Galleria Estense di Modena.\nStoria e descrizione.\nLa tavola proviene dai depositi della Galleria, entro una cornice molto vistosa che aveva incuriosito il soprintendente Mario Scalini, decidendo di affidarla alla restauratrice fiorentina Lisa Venerosi Pesciolini e ad Art-Test Firenze. Si tratta infatti del dettaglio della testa della Madonna detta \"La Perla\" del Museo del Prado, opera della fase tarda del maestro, spesso riferita a Giulio Romano. La identificazione si basa anche sullo inventario (1663) della collezione dei Duchi d'Este (cui il dipinto certo appartenne poich\u00e9 la sua cornice portava in origine al sommo l'aquila, che compare in molte cornici di opere passate poi alle raccolte di Dresda), in cui risulta una \"testa di donna\" di Raffaello. La assenza di aureola consente in pieno la identificazione. La sua importanza \u00e8 duplice: chiarisce la storia della tavola di Madrid di cui \u00e8 realisticamente una prima 'edizione' poi abbandonata per le magagne del supporto; permette di comprendere come gli artisti emiliani del Seicento facessero riferimento a questa testa ed ai suoi tratti oltre che alla Santa Cecilia sempre di Raffaello (Pinacoteca Nazionale di Bologna) nell'elaborare il loro classicismo. Molte infatti sono le derivazioni dipinte ed a disegno da questa tavoletta che ne avvalorano la autografia.\nLa restauratrice ha studiato l'opera, insieme alle indagini diagnostiche, trovando una notevole qualit\u00e0 della superficie pittorica sotto ai ritocchi, e un disegno preparatorio che ha fatto ipotizzare l'autografia del piccolo frammento, proveniente dunque da una prima redazione dell'opera di mano del maestro."}
{"id": "3407712", "revid": "606039", "url": "https://it.wikipedia.org/wiki?curid=3407712", "title": "Aellopos aedon", "text": ""}
{"id": "3407718", "revid": "606039", "url": "https://it.wikipedia.org/wiki?curid=3407718", "title": "Aellopos blainii", "text": ""}
{"id": "3407719", "revid": "606039", "url": "https://it.wikipedia.org/wiki?curid=3407719", "title": "Macroglossa aedon", "text": ""}
{"id": "3407722", "revid": "287204", "url": "https://it.wikipedia.org/wiki?curid=3407722", "title": "Feliks Pawe\u0142 Jarocki", "text": "Vita.\nJarocki era un laureato in Arti Liberali e Filosofia. Organizz\u00f2 e diresse il Gabinetto Zoologico dell'Universit\u00e0 Reale di Varsavia dal 1819 al 1862. Di esso faceva parte la collezione del barone Sylwiusz Minckwitz, composta da pi\u00f9 di 20.000 esemplari. Jarocki accrebbe questa collezione con esemplari raccolti nelle sue spedizioni scientifiche in Polonia orientale ed Ucraina. Acquist\u00f2 inoltre molti testi zoologici importanti per la biblioteca dell'istituto. Quando si ritir\u00f2, la collezione zoologica comprendeva 65.690 esemplari e la biblioteca 2000 volumi. Il suo posto di curatore venne preso da W\u0142adys\u0142aw Taczanowski.\nJarocki fu l'autore di \"Zoologia czyli zwierz\u0119topismo og\u00f3lne pod\u0142ug naynowszego systemu u\u0142o\u017cone\" (1821).\nNel settembre 1828 accompagn\u00f2 a Berlino il diciottenne Chopin."}
{"id": "3407725", "revid": "606039", "url": "https://it.wikipedia.org/wiki?curid=3407725", "title": "Sphinx ceculus", "text": ""}
{"id": "3407726", "revid": "606039", "url": "https://it.wikipedia.org/wiki?curid=3407726", "title": "Macroglossum fasciatum", "text": ""}
{"id": "3407728", "revid": "729019", "url": "https://it.wikipedia.org/wiki?curid=3407728", "title": "Christofer Eskilsson", "text": "Carriera.\nChristofer Eskilsson \u00e8 stato convocato in nazionale maggiore per la prima volta, in un grande evento sportivo, ai campionati europei di tuffi di Torino 2009, unico piattaformista della squadra svedese. Ha esordito nella competizione il 5 aprile piattaforma 10 metri individuale con un ottavo posto nel turno preliminare entrando cos\u00ec nelle prime dodici posizioni utili per qualificazione. Con 464,10 punti, in finale, ha sfiorato la medaglia di bronzo, sfuggita per 1,90 punti, concludendo al quarto posto alle spalle di Patrick Hausding (466 punti).\nQualche mese pi\u00f9 tardi ha rappresentato la Svezia ai campionati mondiali di nuoto di Roma 2009, dove il 21 luglio ha gareggiato nel concorso dalla piattaforma 10m individuale. In gara ha ottenuto una brutta eliminazione nel turno qualificatorio, chiudendo al trentatreesimo posto."}
{"id": "3407729", "revid": "21880", "url": "https://it.wikipedia.org/wiki?curid=3407729", "title": "Mutisioideae", "text": "Mutisioideae \u00e8 una sottofamiglia di piante angiosperme dicotiledoni appartenente alla famiglia delle Asteraceae.\nEtimologia.\nIl nome della sottofamiglia deriva dal suo genere tipo (\"Mutisia\" ) che a sua volta \u00e8 stato denominato in onore del botanico spagnolo Jos\u00e9 Celestino Bruno Mutis y Bosio (1732\u20131808).\nIl nome scientifico della sottofamiglia \u00e8 stato definito prima dal botanico e naturalista francese Alexandre Henri Gabriel de Cassini (1781 \u2013 1832) e successivamente dal botanico inglese John Lindley (Catton, 8 febbraio 1799 \u2013 Turnham Green, 1\u00ba novembre 1865) in una pubblicazione del 1829.\nDescrizione.\nLe specie di questa sottofamiglia hanno un habitus erbaceo annuale o perenne o arbustivo; alcune specie sono rampicanti e altre arboree. Sono presenti anche specie dioiche. Tutte le piante di questo gruppo sono prive di lattice.\nLe foglie lungo il caule sono disposte in modo alternato; possono formare anche una rosetta basale oppure sono densamente raggruppate su rami brachiblasti (rami corti con corti internodi). La lamina pu\u00f2 essere intera o dentata a forma lineare-spatolata; in alcune specie ha delle forme sagittate o astate. In alcuni casi i bordi sono dentati o appena lobati.\nLe infiorescenze possono essere di vario tipo: piccole all'ascella delle foglie; oppure sotto forma di densi corimbi terminali con pochi o tanti capolini; oppure possono essere dei glomeruli di capolini densamente aggregati; o formate da capolini semplicemente scapiformi. I capolini di tipo radiato o disciforme o discoide e sono formati da un involucro composto da diverse squame (o brattee) al cui interno un ricettacolo fa da base a fiori tubulosi (del disco) e quelli ligulati (fiori del raggio). Le dimensioni dei capolini sono da medie a grandi. L'involucro ha la forma da campanulata a emisferica o cilindrica con brattee disposte su 3 - 5 serie in modo embricato. Il ricettacolo pu\u00f2 essere privo di pagliette a protezione della base dei fiori oppure pu\u00f2 esserne provvisto; a volte \u00e8 alveolato.\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e in genere pentameri (ogni verticillo ha 5 elementi). Le corolle sono rosse, arancio, purpuree, rosa, bianche o bicolorate (bianco/purpureo). Le corolle dei fiori del raggio sono bilabiate con tre denti sul labbro esterno e 1 - 2 denti su quello interno; questi fiori sono normalmente femminili. Le corolle dei fiori del disco hanno 2 - 5 denti; i lobi possono essere da corti a lunghi, uguali o ineguali in lunghezza; questi fiori sono ermafroditi e fertili (oppure funzionalmente maschili).\nFormula fiorale: \nL'androceo \u00e8 formato da 5 stami con filamenti liberi e antere saldate in un manicotto circondante lo stilo. Le appendici apicali delle antere sono acute o troncate. Le teche sono prive di speroni in Mutisieae e calcarate (provviste di speroni) nelle altre trib\u00f9; le teche sono inoltre sempre provviste di code.\nIl gineceo ha un ovario uniloculare infero formato da due carpelli.. Lo stilo \u00e8 unico e con due stigmi nella parte apicale. Gli apici degli stigmi sono rotondi o troncati ed eventualmente papillosi sulla parte abassiale.\nI frutti sono degli acheni con pappo. La forma degli acheni \u00e8 fusiforme o cilindrica (raramente \u00e8 compressa); le pareti sono ricoperte da coste (raramente sono presenti dei rostri) e sono glabre (o eventualmente setolose). Il carpoforo \u00e8 uno stretto anello o corto cilindro oppure \u00e8 assente. Il pappo (raramente \u00e8 assente) \u00e8 formato da setole disposte su 2 - 4 serie (in alcuni casi sono uniseriate), sono barbate o piumose del tutto o a volte sono subpiumose solo nella parte apicale.\nDistribuzione e habitat.\nLa sottofamiglia \u00e8 distribuita prevalentemente in Sud America, con l'eccezione di 4 generi (\"Chaptalia\", \"Gerbera\", \"Trichocline\" e \"Adenocaulon\") che hanno un areale pressoch\u00e9 cosmopolita (assenti solo in Europa).\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl carattere pi\u00f9 importante del gruppo sono le sue corolle profondamente sezionate in lobi (in alcune specie i lobi risultano bilabiati). Altri caratteri importanti sono: gli involucri con brattee embricate, le antere con speroni, code e con appendici fortemente sclerificate, stili ben evidenti (sporgenti dalla corolla) e sostanzialmente glabri.\nLe prime descrizioni di alcuni componenti di questa sottofamiglia (le trib\u00f9 Mutisieae e Nassauvieae) risalgono al 1816 per opera del botanico francese Cassini. Il nome della sottofamiglia (Mutisioideae) appare per la prima volta con il botanico inglese John Lindley nel 1829 suddivisa in due trib\u00f9 (Archetypae e Gerberieae) contenenti alcuni generi come \"Chaetanthera\", \"Gerbera\" e \"Perdicium\". Separatamente Lindley definisce anche la sottofamiglia Nassauvioideae con le trib\u00f9 Archetypae e Trixideae contenenti tra gli altri i generi \"Triptilion\", \"Jungia\" e \"Trixis\". Questi ranghi sono stati utilizzati da vari Autori fino ai tempi moderni: David Don (1830), Christian Friedrich Lessing (1832), Augustin Pyrame de Candolle (1838), George Bentham &amp; William Jackson Hooker (1873) e Hoffmann (1894). \nIn epoca pi\u00f9 recente la classificazione pi\u00f9 seguita \u00e8 stata per lungo tempo quella proposta da Cabrera che contemplava la raccolta delle varie specie della sottofamiglia nella trib\u00f9 Mutisieae suddivisa a sua volta in 4 sottotrib\u00f9: Barnadesiinae, Gochnatiinae, Mutisiinae (qui erano comprese anche le specie ora assegnate alla trib\u00f9 Onoserideae) e Nassauviinae.\nModerni studi filogenetici hanno evidenziato il carattere polifiletico del raggruppamento proposto da Cabrera e hanno ridisegnato i confini della trib\u00f9, trasformandola nell'attuale sottofamiglia con le tre trib\u00f9 descritte pi\u00f9 sotto. Dalla trib\u00f9 \"sensu\" Cabrera sono state ricavate anche due nuove sottofamiglie: Barnadesioideae e Gochnatioideae . Ultimamente dalla sottofamiglia Mutisioideae \u00e8 stata anche esclusa la trib\u00f9 Stifftieae, per formare anche questa una nuova sottofamiglia (Stifftioideae ); trib\u00f9 inserita nel frattempo nella sottofamiglia su proposta di Katinas et al. (2008).\nLa sottofamiglia nell'attuale struttura filogenetica si presenta monofileica. In particolare Onoserideae risulta \u201cgruppo fratello\u201d del clade Mutisieae/Nassauvieae. Delle relazioni interne delle tre stirpi solamente la trib\u00f9 Mutisieae non \u00e8 stata risolta completamente. Al suo interno certamente monofiletico \u00e8 il gruppo di infiorescenze scapose formato dai generi \"Brachyclados\", \"Trichocline\", \"Chaptalia\" e \"Gerbera\", mentre \"Mutisia\" \u00e8 \u201cgruppo fratello\u201d \"Pachylaena\". Nella trib\u00f9 Nassauvieae una posizione particolare hanno i generi \"Lophopappus\" e \"Proustia\" caratterizzati da specie con corolle attinomorfi e bilabiate e risultano quindi \u201cgruppo fratello\u201d del resto della trib\u00f9 con specie con corolle solamente bilabiate. Il cladogramma a lato, tratto dallo studio citato e semplificato, mostra la struttura interna della sottofamiglia (sono indicate solamente alcuni generi).\nComposizione della sottofamiglia.\nLa sottofamiglia comprende 3 trib\u00f9, 3 sottotrib\u00f9, 49 generi e 649 specie:\nTrib\u00f9 Mutisieae.\nComprende 15 generi e 261 specie suddivisi in 3 sottotrib\u00f9.\nTrib\u00f9 Nassauvieae.\nComprende 26 generi e 335 specie. \nTrib\u00f9 Onoserideae.\nComprende 8 generi e 53 specie."}
{"id": "3407738", "revid": "606039", "url": "https://it.wikipedia.org/wiki?curid=3407738", "title": "Sesia gehleni", "text": ""}
{"id": "3407739", "revid": "124123", "url": "https://it.wikipedia.org/wiki?curid=3407739", "title": "Carl von Prittwitz", "text": "Prittwitz apparteneva ad un'antica famiglia nobile della Slesia; suo padre Karl, \"Herr auf Sitzmannsdorf\", era capitano dell'esercito prussiano, e la madre Karoline von Diebitsch era sorella del feldmaresciallo conte Hans von Diebitsch. Il 13 ottobre 1827 avrebbe sposato Louise \"de Grasse\" (1806-1897); tra i suoi sei figli ci furono i generali Hans e Nicolaus.\nDopo la sconfitta della Prussia da parte delle truppe di Napoleone il padre di Carl si trasfer\u00ec agli ordini del generale Ludwig Yorck von Wartenburg nell'esercito russo; dal 1814 lo stesso Carl si arruol\u00f2 come tenente nell'esercito russo e partecip\u00f2 alle battaglie della Sesta coalizione agli ordini dei generali Barclay de Tolly e Wittgenstein (aveva gi\u00e0 partecipato quindicenne come volontario alla resistenza russa nei confronti degli invasori francesi, servendo in un corpo di cosacchi). Nel 1821 venne promosso capitano; a causa della sua origine tedesca Prittwitz, contrariamente alla maggior parte dei nobili russi che sceglievano la carriera militare, non ebbe molte facilitazioni (anche a causa delle sue scarse sconoscenze a corte) e trascorse molto tempo in noviziato presso lo stato maggiore dello zio Diebitsch.\nDi stanza a Varsavia nel reggimento del granduca Costantino, vicer\u00e9 di Polonia, partecip\u00f2 alla repressione della Rivolta di Novembre e alla battaglia di Groch\u00f3w e fu promosso \"rittmeister\" nel 1830.\nLa sua ascesa incominci\u00f2 nel 1833, quando divenne colonnello ed aiutante dello zar Nicola I; successivamente fu promosso \"General der Infanterie \u00e0 la suite\" e di conseguenza general maggiore e tenente generale e comandante di una divisione di cavalleria di ulani. Disprezzato dalla maggior parte dei suoi colleghi russi per la sua pedanteria e per il suo essere straniero, fu invece molto apprezzato dallo zar Nicola I e dall'ammiraglio Gottlieb Friedrich von Glasenapp che pur essendo un giovanissimo ufficiale aveva avuto una velocissima carriera ed era il consigliere privato di Nicola I. Prittwitz ebbe la direzione del ministero degli affari esteri e cerc\u00f2 di combinare un matrimonio tra il principe Alberto di Sassonia-Coburgo-Gotha e con la granduchessina Olga, anche grazie a suo cugino Busso XVI von Alvensleben, consigliere del duca Ernesto I di Sassonia-Coburgo-Gotha. \nSuccessivamente partecip\u00f2 alla Guerra di Crimea; caduto in disgrazia sotto Alessandro II, si ritir\u00f2 in vita privata."}
{"id": "3407741", "revid": "767487", "url": "https://it.wikipedia.org/wiki?curid=3407741", "title": "Two Hands (film)", "text": "Two Hands \u00e8 un film del 1999 diretto da Gregor Jordan.\nTrama.\nJimmy \u00e8 un ragazzo che lavora nel quartiere a luci rosse di Sydney, finch\u00e9 non riesce a entrare nel giro del boss locale, Pando: quest'ultimo gli affida come primo incarico la consegna di 10.000 dollari ad una donna, che per\u00f2 muore poco prima che Jimmy bussi alla sua porta. Allontanato da uno strano uomo delle pulizie dal palazzo in cui abita la donna, Jimmy mentre si fa un tuffo lascia incustoditi sulla spiaggia i soldi, che vengono rubati da due bambini senzatetto.\nDisperato, si rivolge ad un'amica chiedendole di aiutarlo a recuperare i soldi con una rapina in banca, che viene fissata per il giorno dopo. Quella stessa sera invita ad uscire Alex, la sorella di un suo amico, ma si ritrova addosso gli scagnozzi di Pando che lo cercano per ucciderlo, pensando che abbia rubato il denaro; riesce a salvarsi grazie all'aiuto del fratello morto, uscito dalla tomba per proteggerlo.\nLa mattina dopo va a rapinare la banca con due complici, ma uno dei due resta ucciso durante la fuga (durante la quale Jimmy scopre, ironia della sorte, di aver vinto proprio la cifra che avrebbe dovuto consegnare per conto del gangster grazie ad un concorso a premi a cui si era iscritto il proprietario della macchina da lui rubata per scappare).\nJimmy si dirige dunque nel covo di Pando per restituirgli i suoi soldi, rinunciando cos\u00ec alla sua vita da criminale; sulla soglia, incontra uno dei due bambini senzatetto, venuto a uccidere Pando e tutti i suoi scagnozzi per vendicare la morte del suo amico avvenuta per mano della banda. Il film si chiude con Jimmy e Alex che decidono di cominciare una nuova vita sulla costa nord-australiana.\nDistribuzione.\nIl film venne girato nel 1998 in Australia ma non venne pubblicato in questo paese fino al 29 luglio 1999 e nel dicembre 2005 \u00e8 uscito in DVD negli Stati Uniti."}
{"id": "3407742", "revid": "155634", "url": "https://it.wikipedia.org/wiki?curid=3407742", "title": "ATP Parigi 1971 - Singolare", "text": "Il singolare del torneo di tennis ATP Parigi 1971, facente parte della categoria Grand Prix, ha avuto come vincitore Stan Smith che ha battuto in finale Fran\u00e7ois Jauffret 6-2, 6-4, 7-5."}
{"id": "3407745", "revid": "606039", "url": "https://it.wikipedia.org/wiki?curid=3407745", "title": "Aellopos gehleni", "text": ""}
{"id": "3407749", "revid": "606039", "url": "https://it.wikipedia.org/wiki?curid=3407749", "title": "Eupyrrhoglossum ceculus", "text": ""}
{"id": "3407753", "revid": "606039", "url": "https://it.wikipedia.org/wiki?curid=3407753", "title": "Sesia clavipes", "text": ""}
{"id": "3407763", "revid": "305330", "url": "https://it.wikipedia.org/wiki?curid=3407763", "title": "Approvvigionamenti", "text": ""}
{"id": "3407765", "revid": "767487", "url": "https://it.wikipedia.org/wiki?curid=3407765", "title": "Nathaniel Giles", "text": "Biografia.\nMolto poco si conosce della prima parte della vita di Giles. Divenne organista alla Cattedrale di Worcester e scrisse degli inni per la Chiesa anglicana. Mentre era \"Master of the Children of the Chapel Royal\" venne assunto dal Blackfriars Theatre e collabor\u00f2 con Ben Jonson all'istituzione di una compagnia teatrale formata da ragazzi. Fu anche maestro del coro della St George's Chapel nel Castello di Windsor e organista alla Westminster Abbey.\nIl suo \"Te Deum\" (manoscritto della Durham Cathedral A2, folio 56) riporta istruzioni per l'organista di suonare un'ottava sotto quella scritta, si presume per dare una sonorit\u00e0 \"scura\" agli organi del tempo."}
{"id": "3407767", "revid": "834", "url": "https://it.wikipedia.org/wiki?curid=3407767", "title": "Villa Pallavicini-Barb\u00f2 (Monza)", "text": ""}
{"id": "3407769", "revid": "834", "url": "https://it.wikipedia.org/wiki?curid=3407769", "title": "Villa Torneamento (Monza)", "text": ""}
{"id": "3407772", "revid": "834", "url": "https://it.wikipedia.org/wiki?curid=3407772", "title": "Villa Vittorio Emanuele (Caltagirone)", "text": ""}
{"id": "3407774", "revid": "834", "url": "https://it.wikipedia.org/wiki?curid=3407774", "title": "Villa di Tiberio (Sperlonga)", "text": ""}
{"id": "3407776", "revid": "149485", "url": "https://it.wikipedia.org/wiki?curid=3407776", "title": "Silvio Fagiolo", "text": "Laureatosi in giurisprudenza all'Universit\u00e0 di Roma, lavora come funzionario della Commissione CEE prima di entrare in diplomazia nel 1969.\nMinistro consigliere a Washington (1992-1995), ricopre l'incarico di capo di Gabinetto dei ministri degli Esteri Susanna Agnelli e Lamberto Dini.\nTra i protagonisti dei negoziati per il trattato di Maastricht e di Nizza, \u00e8 stato rappresentante permanente presso l'Unione europea dal 2000 al 2001 e ambasciatore d'Italia in Germania (2001 - 2005).\nEditorialista del Sole 24 Ore, dal settembre 2005 ha insegnato Relazioni internazionali presso la LUISS Guido Carli di Roma."}
{"id": "3407778", "revid": "1782831", "url": "https://it.wikipedia.org/wiki?curid=3407778", "title": "Visioni", "text": ""}
{"id": "3407784", "revid": "606039", "url": "https://it.wikipedia.org/wiki?curid=3407784", "title": "Macroglossa balteata", "text": ""}
{"id": "3407787", "revid": "287204", "url": "https://it.wikipedia.org/wiki?curid=3407787", "title": "Bazooka (disambigua)", "text": ""}
{"id": "3407788", "revid": "1543377", "url": "https://it.wikipedia.org/wiki?curid=3407788", "title": "Hemignathini", "text": "Gli Hemignathini sono una delle tre trib\u00f9 in cui viene suddivisa la sottofamiglia dei Drepanidini (Drepanidinae). Endemici, come tutti i Drepanidini, delle Hawaii, gli Hemignathini sono il gruppo pi\u00f9 numeroso della sottofamiglia. Comprendono i rampichini delle Hawaii, gli amakihi e gli estinti akialoa e nukupuu. La trib\u00f9 \u00e8 composta prevalentemente da specie insettivore munite di lunghi becchi, ma alcune specie si sono specializzate nell'estrarre il nettare dai fiori. Gli akialoa e i nukupuu, un tempo comuni su molte isole, si sono estinti tra il XIX secolo e la fine del XX."}
{"id": "3407791", "revid": "834", "url": "https://it.wikipedia.org/wiki?curid=3407791", "title": "Visual Karma", "text": ""}
{"id": "3407792", "revid": "606039", "url": "https://it.wikipedia.org/wiki?curid=3407792", "title": "Sphinx fadus", "text": ""}
{"id": "3407794", "revid": "1442080", "url": "https://it.wikipedia.org/wiki?curid=3407794", "title": "British Hard Court Championships 1971 - Singolare maschile", "text": "Il singolare maschile del torneo di tennis British Hard Court Championships 1971, facente parte della categoria Grand Prix, ha avuto come vincitore Gerald Battrick che ha battuto in finale \u017deljko Franulovi\u0107 6\u20133, 6\u20132, 5\u20137, 6\u20130."}
{"id": "3407796", "revid": "1305772", "url": "https://it.wikipedia.org/wiki?curid=3407796", "title": "Visualizzatore", "text": ""}
{"id": "3407798", "revid": "606039", "url": "https://it.wikipedia.org/wiki?curid=3407798", "title": "Macroglossum annulosum", "text": ""}
{"id": "3407799", "revid": "834", "url": "https://it.wikipedia.org/wiki?curid=3407799", "title": "Vita di Costantino (Eusebio)", "text": ""}
{"id": "3407802", "revid": "834", "url": "https://it.wikipedia.org/wiki?curid=3407802", "title": "Volpe a Nove Code", "text": ""}
{"id": "3407804", "revid": "606039", "url": "https://it.wikipedia.org/wiki?curid=3407804", "title": "Macroglossa sisyphus", "text": ""}
{"id": "3407805", "revid": "606039", "url": "https://it.wikipedia.org/wiki?curid=3407805", "title": "Sphinx ixion", "text": ""}
{"id": "3407808", "revid": "606039", "url": "https://it.wikipedia.org/wiki?curid=3407808", "title": "Sphinx tantalus", "text": ""}
{"id": "3407809", "revid": "606039", "url": "https://it.wikipedia.org/wiki?curid=3407809", "title": "Sphinx terpunctata", "text": ""}
{"id": "3407810", "revid": "827882", "url": "https://it.wikipedia.org/wiki?curid=3407810", "title": "Singoli al numero uno nella Billboard Hot 100 nel 2006", "text": "La Billboard Hot 100 \u00e8 una classifica dei singoli pi\u00f9 venduti negli Stati Uniti d'America redatta dal magazine \"Billboard\" e stilata sulla base dei dati di vendita calcolati non solo sugli album venduti \"fisicamente\", ma anche sulle vendite digitali e sui passaggi in radio."}
{"id": "3407815", "revid": "606039", "url": "https://it.wikipedia.org/wiki?curid=3407815", "title": "Sphinx titan", "text": ""}
{"id": "3407816", "revid": "155634", "url": "https://it.wikipedia.org/wiki?curid=3407816", "title": "Brussels Outdoor 1971 - Singolare", "text": "Il singolare del torneo di tennis Brussels Outdoor 1971, facente parte della categoria Grand Prix, ha avuto come vincitore Cliff Drysdale che ha battuto in finale Ilie N\u0103stase 6-0, 6-1, 7-5."}
{"id": "3407821", "revid": "606039", "url": "https://it.wikipedia.org/wiki?curid=3407821", "title": "Smerinthus ocellatus", "text": ""}
{"id": "3407822", "revid": "3115", "url": "https://it.wikipedia.org/wiki?curid=3407822", "title": "Conflictos en red", "text": "Conflictos en red \u00e8 una serie televisiva argentina prodotta nel 2005 e trasmessa dal 18 aprile fino al 18 luglio dello stesso anno su Telefe.\nLa fiction ha come registi Alfredo Stuart, Sebasti\u00e1n Vali\u00f1o e Nicol\u00e1s Parodi ed \u00e8 prodotta dalla Cap\u00edtulo 2, impresa di Guillermo Otero, ideatore della serie insieme a Luj\u00e1n Pflaum e Horacio Guerrico.\n\u00c8 diventata la prima serie dedicata alle storie e alle situazioni nate in internet.\nTrama.\nLo sceneggiato ha come protagonista la rete mondiale internet e quello che succede a noi, oggi, in questa societ\u00e0: la difficolt\u00e0 di comunicazione con le altre persone, relazioni instabili, incomprensioni, paura dell'impegno ed altre situazioni.\nPersonaggi ed interpreti.\nNon c'\u00e8 un cast fisso, infatti in ogni episodio ci sono alcuni attori e attrici diversi. Alcuni di questi sono Jazm\u00edn Stuart, Mercedes Mor\u00e1n, Pablo Rago, Julieta Ortega, Betina O\u00b4Connell, Ver\u00f3nica Llin\u00e1s, Alejo Ort\u00edz, Gabriel Shultz, Mim\u00ed Ard\u00fa, Lucas Crespi, Mar\u00eda Marull, Celeste Cid, Fern\u00e1n Mir\u00e1s, Fabio Aste e altri.\nProduzione.\nDopo la crisi economica argentina la televisione locale punta sui generi delle serie televisiva. Lo sceneggiato \"Conflictos en red\" prende forma gi\u00e0 a inizio luglio 2004 grazie a Guillermo Otero. In seguito, egli contatta alcuni librettisti come Andrea Marra e Marcos Osorio Vidal che ideano il primo episodio. Nell'ottobre successivo, sempre Otero, parla con Alfredo Stuart, capo pubblicitario, per dirigere l'episodio pilota della serie, che nella numerazione ufficiale viene inserito al numero primo. Stuart ha quindi diretto la prima puntata, dove ha partecipato la figlia Jazm\u00edn Stuart. Il piloto \u00e8 stato inviato a Telefe che ha risposto che era interessato alla serie. Fu anche pubblicato un trailer dove apparivano alcuni partecipanti agli episodi della serie.\nQuesto sceneggiato ha debuttato il 18 aprile 2005 su Telefe (sostituendo la sitcom \"Casados con Hijos\") insieme a \"Botines\" che, nonostante quest'ultima fosse trasmessa da Canal 13, non erano rivali, anche se trattavano lo stesso tema: la realt\u00e0. Il primo episodio, intitolato \"Imborrable\", ha raggiunto 15.7 punti secondo i dati stilati da IBOPE che ha permesso di continuare la programmazione di uno spazio di un totale di 13 capitoli e per la prima volta, come dice Otero: \"[...] \"la serie\" unisce la fiction televisiva con le nuove tecnologie\". L'ultimo episodio, dal titolo \"Compromiso\", datato 18 luglio 2005, ha invece attirato l'11.4 punti secondo la classifica IBOPE. Gli altri episodi hanno comunque ottenuto un punteggio superiore all'11% con picchi fino al 15.\nNel 2006 si era parlato di una seconda stagione il cui librettista era Gonzalo Salaya le cui riprese erano iniziate nell'ottobre insieme a Nazarena V\u00e9lez e Gabriel Goity e con uscita prevista per il 2007 ma non fu mai messo in onda. Anche nel 2009 ci furono dei nuovi piani per una seconda stagione ma non fu mai realizzata.\nDistribuzioni internazionali.\nLa versione originale della serie \u00e8 stata venduta in: Russia, alcuni paesi dell'Europa Orientale, Canada, Stati Uniti d'America, Kazakistan, Israele, America Latina, Ecuador, Spagna e Guatemala.\nGli Stati in cui \u00e8 stata trasmessa invece sono stati:\nAccoglienza.\nLa serie \u00e8 stata accolta positivamente dai fan del canale e dalla rete. Hern\u00e1n Ferreir\u00f3s della rivista Rolling Stone edizione argentina ha scritto sulla serie: \"[...] pochi conflitti narrati nella serie hanno come punto centrale la rete sociale. \u00c8 vero che in ogni episodio c'\u00e8 il computer ma nessuno dei problemi trattati riguardano strettamente internet e come esso abbia cambiato la nostra vita: si tratta solo di problemi tradizionali in cui l'uso del telefono cellulare viene sostituito dalle email o chat\".\nSecondo il sito terra.com.ar la serie: \"[...] a partire da una storia base, un personaggio secondario partecipa in un episodio in un ruolo e poi diventa il protagonista del successivo, creando un effetto domino di capitolo in capitolo.\"\"."}
{"id": "3407825", "revid": "767487", "url": "https://it.wikipedia.org/wiki?curid=3407825", "title": "Set Yourself on Fire", "text": "Set Yourself on Fire \u00e8 il terzo album in studio degli Stars, gruppo indie rock canadese. \u00c8 uscito per l'etichetta indipendente Arts and Crafts nel 2004 in Canada e nel Regno Unito, nel 2005 negli Stati Uniti.\nTra i brani pi\u00f9 noti dell'album, Ageless Beauty, divenuto una vera e propria hit in Canada, e Your Ex-Lover is Dead, inserito nella colonna sonora del popolare telefilm The O.C. e pi\u00f9 recentemente del film Caos calmo con Nanni Moretti.\n\"Set Yourself on Fire\" ha ricevuto una nomination ai Juno Award nel 2005 come \"Miglior Album Alternativo dell'Anno\"."}
{"id": "3407828", "revid": "1543377", "url": "https://it.wikipedia.org/wiki?curid=3407828", "title": "Randa Ghazy", "text": "Nata in Italia da genitori egiziani, si \u00e8 laureata in Relazioni Internazionali all'Universit\u00e0 degli Studi di Milano.\nNel 2002 \u00e8 uscito il suo primo racconto \"Sognando Palestina\" (Fabbri) che ha avuto un notevole successo (il libro \u00e8 stato tradotto in 16 paesi). L'opera \u00e8 il ritratto di un'amicizia tra un gruppo di ragazzi che vivono nei territori occupati di Gaza. Nel 2005 \u00e8 stato pubblicato il suo secondo libro \"Prova a sanguinare. Quattro ragazzi, un treno, la vita\" (Fabbri). Nel 2007 il suo racconto, \"Lettere volanti\" viene inserito nella raccolta curata da Paolo Cavagna e Raffaele Taddeo \"Il carro di Pickip\u00f2\".\nIl suo primo libro autobiografico \u00e8 del 2007: \"Oggi forse non ammazzo nessuno. Storie minime di una giovane musulmana stranamente non terrorista\" (Fabbri), storia filtrata da una ironia corrosiva sugli immigrati di seconda generazione.\nHa scritto articoli su vari periodici italiani (L'Espresso, Panorama, Internazionale) circa la condizione dei migranti."}
{"id": "3407830", "revid": "767487", "url": "https://it.wikipedia.org/wiki?curid=3407830", "title": "C'erano una volta i Beatles", "text": "C'erano una volta i Beatles \u00e8 un album del gruppo vocale I Cavalieri del Re.\nViene realizzato sul finire del 1986 ma a causa dello scioglimento del gruppo e del disinteresse delle case discografiche per il progetto, verr\u00e0 pubblicato per la prima volta su doppia musicassetta nel 1992 e ristampato nel 2010 per la prima volta su CD.\nIl disco consiste nell'adattamento in italiano di alcuni classici dei Beatles arrangiati per un pubblico giovane. Originariamente all'interno della tracklist doveva essere inserito anche il brano \"C'erano una volta i Cavalieri del Re\" ma Zara decise di escluderlo."}
{"id": "3407837", "revid": "1543377", "url": "https://it.wikipedia.org/wiki?curid=3407837", "title": "Alessandro Mannarino", "text": "Biografia.\nInizia l'attivit\u00e0 artistica nel 2001, esibendosi nel rione Monti con originali spettacoli, a met\u00e0 strada tra l'attivit\u00e0 DJ-istica ed il concerto acustico.\nNel 2006 fonda la \"Kampina\" una band formata da sei elementi, con cui si esibisce nei principali locali della capitale. Dall'amicizia con l'attore e autore Massimiliano Bruno nasce lo spettacolo \"Roma di notte\", inserito nella rassegna teatrale \"LET\" della Cometa Off di Roma, curata da Valerio Aprea e da subito sviluppa anche collaborazioni extra musicali con artisti come Ascanio Celestini, David Riondino e Don Pasta. Viene invitato in numerose trasmissioni radiofoniche, tra cui \"Viva Radio 2\" di Fiorello, e come ospite di alcune rassegne tra cui \"Repubblica Roma Rock\" all'Auditorium Parco della Musica di Roma\".\" Sul palco del Teatro Ambra Jovinelli \u00e8 tra i protagonisti dello spettacolo \"Agostino, tutti contro tutti \"di Massimiliano Bruno e con, tra gli altri, Rolando Ravello. Qui viene notato da Serena Dandini che lo vuole con s\u00e9, per tre stagioni consecutive, nella trasmissione televisiva di Rai 3 \"Parla con me\". Durante il 2009 compone la sigla del fortunato programma radiofonico di David Riondino e Dario Vergassola \"Vasco de Gama\" che va in onda su Radio 2 Rai. Nel 2013 scrive assieme al cantautore Art\u00f9 il brano \"Giulia domani si sposa\" contenuto nell'album \"Art\u00f9\" (Leave Music/Universal). \n\"Bar della rabbia\" (2009).\nIl 20 marzo 2009 esce il suo primo album \"Bar della rabbia\", pubblicato dalla Leave music e distribuito dalla Universal Music. Con questo primo progetto discografico vince il \"Premio Giorgio Gaber\" a Viareggio ed \u00e8 finalista della \"Targa Tenco 2009\" nella categoria \"Album emergenti - Opera prima\".\nIl 13 novembre, nell'ambito del \"Premio Tenco\", si esibisce sul palco del Teatro Ariston di Sanremo. \"Bar della rabbia\" ottiene un ottimo successo di critica e di pubblico fino alla certificazione \"platino\" da parte della FIMI e la sua popolarit\u00e0 cresce anche grazie alle numerose performance live nella trasmissione televisiva \"Parla con me\" di Serena Dandini. Lo stesso anno fa il suo esordio sul palco del concerto del Primo Maggio ed \u00e8 protagonista del suo primo videoclip \"Tevere Grand Hotel\" girato al Casilino 900, il campo rom pi\u00f9 grande d'Europa chiuso nel febbraio 2010. Il brano \"Me so 'mbriacato,\" ancora oggi tra le canzoni pi\u00f9 amate del suo repertorio, riscuote subito .\n\"Supersantos\" (2011).\nIl 15 marzo 2011 esce il suo secondo album, \"Supersantos\" (certificato disco d'oro dalla FIMI) che verr\u00e0 presentato live durante il tour estivo \"Supersantos Live\" e nel successivo tour teatrale \"L'ultimo giorno dell'umanit\u00e0\". I primi due album vengono raccolti in un cofanetto intitolato \"Capitolo Uno,\" uscito a dicembre 2011. A marzo partecipa come ospite all'anteprima nazionale dei 16 finalisti di \"Musicultura\". A settembre 2011 firma la sigla d'apertura della nuova stagione di \"Ballar\u00f2,\" brano che interpreta dal vivo in studio, unico ospite musicale nella storia della trasmissione. Nel 2011, in occasione della collaborazione con l'artista Valerio Berruti, compone il brano \"Vivere la Vita,\" cantato da un bambino e scritto appositamente per \"La rivoluzione terrestre\", installazione artistica del pittore e scultore piemontese. \nDopo il successo del tour \"L'ultimo giorno dell'umanit\u00e0,\" rivisitazione in chiave teatrale dei suoi brani pi\u00f9 famosi, il cantautore romano nel 2012 partecipa al \"Concerto del Primo Maggio\". Il 13 luglio viene premiato dalla Siae come \"Miglior giovane compositore italiano\". Sempre nell'estate del 2012 inizia la sua tourn\u00e9e chiamata \"SUPERSANTOS Tour\", live che registra da nord a sud il tutto esaurito. In autunno \u00e8 la volta del suo primo tour americano nell'ambito dell'\"Hit Week Festival\" dove suona in location come l'\"Highline Ballroom\" di New York, all\"'Arts and Park Amphitheatre\" di Miami e il \"Leonardo Da Vinci Theatre\" di Montr\u00e9al.\nNel 2013 parte il tour \"Corde: concerto per sole chitarre,\" live acustico che vede Mannarino accompagnato sul palco dai chitarristi Fausto Mesolella, Tony Canto e Alessandro Chimienti e per la gestione audio Michelangelo Danzieri. Assieme al musicista Tony Brundo compone le musiche del film \"Tutti contro tutti\" (2013) di Rolando Ravello con cui vince per le musiche il \"Magna Grecia Film Festival\".\n\"Al monte\" (2014).\nIl terzo album di inediti di Mannarino \u00e8 \"Al monte\"(certificato disco d'oro dalla FIMI), prodotto sempre dall'etichetta indipendente Leave Music e distribuito dalla Universal Music, esce ufficialmente il 13 maggio 2014, anticipato dal singolo \"Gli animali\", diffuso in radio e nei negozi digitali l'11 aprile. Dopo la prima settimana l'album conquista il 3\u00ba posto della classifica FIMI dei dischi pi\u00f9 venduti. L'11 maggio Mannarino presenta l'album nella trasmissione \"Che tempo che fa\" (Rai 3) dove interpreta il brano \"Malamor\". Il 3 luglio parte \"Al Monte Live\", un tour importante che vede l'artista accompagnato sul palco da 11 elementi. Il 27 settembre 2014 a Faenza riceve il Premio PIMI del MEI come \"miglior artista indipendente dell'anno\" per il grande successo di pubblico e critica dell'ultimo disco \"Al monte\". Il 31 dicembre 2014 partecipa alla Notte di Capodanno organizzata dal Comune di Roma Capitale al Circo Massimo insieme ai Subsonica e Daddy G.\nNel giugno 2014, \u00e8 stato arrestato a seguito di una rissa in un locale del lungomare di Ostia dove la sorella, che l\u00ec stava festeggiando il suo compleanno, era stata importunata. A seguito di tali fatti, nel febbraio 2016 \u00e8 stato condannato a un anno e sei mesi di carcere, con la condizionale, per resistenza e lesioni a pubblico ufficiale.\n\u00c8 il 22 aprile 2015, invece, quando Amnesty International Italia annuncia l'assegnazione a Mannarino del Premio Amnesty International Italia 2015 per il brano \"Scendi gi\u00f9\", ritenuto da una giuria specializzata il \"miglior testo sui diritti umani edito in Italia nel 2014\" (la consegna avverr\u00e0 durante l'evento Voci per la Libert\u00e0, il 19 luglio 2015). Il 18 giugno 2015 \u00e8 invitato come ospite del programma televisivo di Michele Santoro \"Rosso di Sera\", puntata speciale di Servizio Pubblico andata in onda in prima serata su La7, dove il cantautore interpreta, con un'intensissima performance chitarra e voce, il brano \"Scendi Gi\u00f9\" . Il 4 luglio 2015 al via il fortunato tour \"Corde 2015\" con il quale Mannarino porta in scena uno spettacolo totalmente rinnovato dove le protagoniste assolute sono ancora una volta le corde: chitarre, contrabbasso, violoncello, sega sonora e violino.\n\"Apriti cielo\" (2017).\nIl 23 novembre 2016 Mannarino annuncia, per il 13 gennaio 2017, l'uscita del quarto album di inediti \"Apriti cielo\". Due giorni dopo esce il singolo omonimo che conquista immediatamente la vetta della classifica Viral50 di Spotify. L'album debutta direttamente al primo posto della Classifica FIMI Album mentre il secondo singolo estratto Arca di No\u00e8 entra nella classifica dei brani italiani pi\u00f9 trasmessi dalle radio. L'Apriti Cielo Tour che segue l'uscita del disco vede Mannarino triplicare i suoi numeri live con 2 PalaLottomatica esauriti in poche settimane e triple date a Milano, Torino e Bologna.\nA luglio 2017 l'album viene certificato disco d'oro. Per celebrare il tour da oltre 100.000 paganti, il 20 ottobre 2017 esce invece il primo disco dal vivo dell'artista intitolato \"Apriti Cielo Live\" e registrato in giro per l'Italia durante l'estate. L'opera si compone di due CD con le canzoni dell'ultimo disco in versione live, i classici del repertorio di Mannarino, alcuni brani riarrangiati e l'inedito \"Fatte baci\u00e0\" (storico brano che l'artista ha sempre eseguito durante i suoi concerti ma che fino ad ora non era mai stato inciso), oltre che la versione studio dell'intero album \"Apriti cielo\". Il 25 novembre 2017 riceve il \"Premio De Andr\u00e9\" alla carriera e poche settimane pi\u00f9 tardi annuncia il nuovo \"concept tour\" L'Impero Croller\u00e0 che, a partire da marzo 2018, fa tappa in oltre 20 citt\u00e0. Uno spettacolo che conquista pubblico e critica (come scrive Michele Monina \"L'impero croller\u00e0 \u00e8 una perfetta fotografia del 2018, e di come nel 2018 l'impero potr\u00e0 anche crollare, ma tra le macerie a salvarsi saranno solo quelli che sono abituati a vivere di vita, e non di cose, e a vivere aiutandosi a vicenda, avidi di emozioni pi\u00f9 che di potere\").\nIl 12 marzo 2018 Samuel, leader dei Subsonica, invita Mannarino a collaborare per la scrittura di un brano inedito sul Red Bull Studio Mobile. In Sicilia nasce il singolo \"Ultra Pharum\" che .\nPer chiudere l'importante capitolo legato al disco Apriti Cielo, l'artista annuncia \"Apriti Cielo - Il Gran Finale\" , un evento speciale che si tiene a Roma, il 25 luglio 2018. Tre ore di concerto insieme a tutti i musicisti che hanno preso parte ai live \"Apriti Cielo Tour\", \"RomaRio\" e \"L'impero Croller\u00e0.\" Il concerto di \"Rock In Roma\" conta un pubblico di 10.000 spettatori, e Mannarino invita oltre 40 migranti del \"Movimento Migranti e Rifugiati di Caserta\" a salire sul palco, con uno striscione con scritto \"Apriti mare e lasciali passare\" , verso della canzone \"Apriti Cielo\". Con questo ultimo concerto il cantautore saluta il suo pubblico prima di una lunga pausa che sar\u00e0 dedicata a nuovi progetti e alla scrittura del prossimo album di inediti.\nIn poco pi\u00f9 di un anno quadruplica il suo pubblico superando i 150.000 partecipanti ai suoi concerti.\nMentre \u00e8 in studio per la registrazione del nuovo disco, ad ottobre 2019, riceve il primo Premio Gabriella Ferri. Il 19 dicembre 2019 viene inoltre annunciata la sua partecipazione all'evento \u201cCurieuse Nocturne\u201d del mus\u00e9e d\u2019Orsay di Parigi, che si terr\u00e0 il 16 gennaio 2020. .\n\"V\" (2021).\nIl 21 luglio 2021 Mannarino annuncia l\u2019uscita di \"V\", il suo quinto album in studio. Il 23 luglio seguente, il primo singolo del disco \"Africa\" viene pubblicato a sorpresa su tutte le piattaforme digitali. Il 27 agosto viene pubblicato il secondo singolo che anticipa l'album, \"Cantar\u00e9\", e viene trasmesso dalle principali radio italiane.\nIl 17 settembre 2021 viene pubblicato \"V\", prodotto interamente da Alessandro Mannarino e da Jacopo BRAIL Sinigaglia e con la co-produzione di Joey Waronker, di Camilo Lara e di Tony Canto in alcuni brani, mixato da Michael H. Brauer, masterizzato da Joe La Porta e composto da 13 tracce registrate tra New York, Rio de Janeiro, Citt\u00e0 del Messico, Los Angeles e Roma.\nAl termine della settimana seguente l\u2019album risulta al primo posto della Classifica FIMI Album dei vinili pi\u00f9 venduti e al secondo posto della classifica generale degli album pi\u00f9 ascoltati.\nCritica musicale.\nIl 1\u00ba marzo 2018 Arcana ha dedicato a Mannarino una monografia parte della collana \"I cantautori del XXI secolo\". Il libro, scritto da Meltea Keller, si chiama \"Cercare i colori.\" Il titolo deriva da una dichiarazione dell'autore a proposito della genesi dell'ultimo album in studio\", Apriti cielo.\""}
{"id": "3407846", "revid": "729019", "url": "https://it.wikipedia.org/wiki?curid=3407846", "title": "Cantautori s.r.l. (speranze - rabbie - libert\u00e0)", "text": "Cantautori s.r.l. (speranze-rabbie-libert\u00e0) \u00e8 un album pubblicato dalla Ricordi nel 1979 per l'AIRC che contiene tredici brani nell'interpretazione originale di altrettanti cantautori italiani.\nTracce.\nLato B.\nI proventi del disco andavano devoluti all'AIRC."}
{"id": "3407850", "revid": "1573940", "url": "https://it.wikipedia.org/wiki?curid=3407850", "title": "Bacelarella", "text": "Bacelarella \u00e8 un genere di ragni appartenente alla famiglia Salticidae.\nDistribuzione.\nLe 7 specie oggi note di questo genere sono diffuse nell'Africa occidentale e centrale: da notare che ben 6 specie su 7 sono endemiche della Costa d'Avorio.\nTassonomia.\nA dicembre 2010, si compone di sette specie:"}
{"id": "3407852", "revid": "1442080", "url": "https://it.wikipedia.org/wiki?curid=3407852", "title": "Sony Ericsson Open 2011 - Singolare maschile", "text": "Il singolare maschile dello Sony Ericsson Open 2011 \u00e8 stato un torneo di tennis facente parte dell'ATP World Tour 2011.\nIl detentore del titolo era Andy Roddick, che \u00e8 stato eliminato al secondo turno da Pablo Cuevas. In finale Novak \u0110okovi\u0107 ha battuto Rafael Nadal per 4-6, 6-3, 7-64, aggiudicandosi cos\u00ec la doppietta Indian Wells-Miami.\nTeste di serie.\nTutte le teste di serie ricevono un bye per il secondo turno."}
{"id": "3407860", "revid": "709565", "url": "https://it.wikipedia.org/wiki?curid=3407860", "title": "Loggia di Raffaello", "text": "La Loggia di Raffaello \u00e8 un ambiente del secondo piano del Palazzo Apostolico, nella Citt\u00e0 del Vaticano, confinante con le Stanze e facente parte del complesso delle Logge. \u00c8 celebre per un ciclo di affreschi della scuola di Raffaello riproducenti decorazioni con storie bibliche e grottesche, databile tra la fine del 1517 o il 1518 e il 1519.\nUna seconda loggia gi\u00e0 affrescata da Raffaello e aiuti \u00e8 la cosiddetta Prima Loggia, al piano nobile (completamente ridipinta da Alessandro Mantovani nella seconda met\u00e0 dell'Ottocento); una terza \u00e8 la Loggetta del cardinal Bibbiena, al terzo piano. Le tre logge, affacciate sul Cortile di San Damaso, formano il complesso delle Logge di Raffaello o Logge Vaticane.\nStoria.\nLa facciata del palazzo di Niccol\u00f2 III sul Cortile di san Damaso venne sistemata da Bramante sotto Giulio II e continuata, dal punto di vista della sovrintendenza ai lavori architettonici, da Raffaello stesso al tempo di Leone X. Il papa mediceo poi, confermando il favore verso Raffaello e i suoi allievi, affid\u00f2 loro anche la decorazione a stucco e affresco che doveva ispirarsi alla Domus Aurea, di cui era stato gi\u00e0 dato uno straordinario saggio di rievocazione archeologica nella Stufetta del cardinal Bibbiena (1516), al terzo piano del Palazzo.\nRaffaello dovette limitarsi a ideare la decorazione in generale, sovrintendere ai lavori e fornire, non sempre, i disegni per le \"storiette\". Vasari elenc\u00f2 tra i partecipanti all'impresa Giovanni da Udine, capo-decoratore, Giulio Romano, Giovan Francesco Penni, Tommaso Vincidor da Bologna, Vincenzo Tamagni, Perin del Vaga, Pellegrino da Modena, Polidoro da Caravaggio \"e molti altri pittori\".\nA Giovanni da Udine e Perin del Vaga sono concordemente riferite quasi tutte le grottesche; il primo dovette occuparsi anche degli stucchi, che secondo Vasari condusse con la tecnica del \"vero stucco antico\", da lui \"riscoperta\", che prevedeva l'uso di polvere \"del pi\u00f9 bianco marmo che si trovasse\" con \"calcina di travertino bianco\".\nPer quanto riguarda la datazione della decorazione, appare inaccettabile come data di avvio dei lavori il 1513, che si legge sotto una \"Vittoria\" in stucco a sinistra della finestra nella dodicesima arcata: si tratta piuttosto di un ricordo dell'anno di elezione di Leone X. La decorazione dovette aver inizio tra la fine del 1517 e il 1518 ed essere conclusa a tempo di record nei primi mesi del 1519: l'11 giugno \u00e8 infatti registrato un ordine di pagamento a favore di \"garzoni che hanno dipinto la Loggia\"; inoltre due lettere in quell'anno, una di Marcantonio Michiel a un corrispondente veneziano (4 maggio) e una di Baldassare Castiglione a Isabella Gonzaga (16 giugno), annunciano il compimento dei lavori.\nLa tipologia aperta della Loggia fece soffrire gli affreschi per effetto delle intemperie, finch\u00e9 nella seconda met\u00e0 dell'Ottocento non si decise di chiuderla con vetrate. Numerosi sono i restauri che si susseguirono nei secoli, che compromisero ulteriormente la freschezza dell'originale, visibile tra l'altro nei pilastri dell'arco di fondo, dove nel 1952 vennero riscoperte delle grottesche originali protette da una parete di chiusura fatta costruire al tempo di Paolo III, appena venti-trent'anni dopo il compimento.\nSecondo Antonio Paolucci, storico dell'arte e direttore dei Musei Vaticani, \u00abRaffaello \u00e8 senza dubbio il pi\u00f9 grande pittore del secondo millennio, e la \"Loggia\" \u00e8 la sua pi\u00f9 importante eredit\u00e0\u00bb.\nDella loggia esiste una riproduzione fedele nel Palazzo d'Inverno del Museo dell'Ermitage a San Pietroburgo voluto dalla zarina Caterina II di Russia.\nDescrizione e stile.\nLa Loggia corre lungo lungo tutto il lato est, per una lunghezza di circa 65 metri, ed \u00e8 larga circa quattro. \u00c8 divisa in tredici piccole campate coperte da volta a padiglione.\nI pilastri e le pareti.\nTutti i pilastri e le pareti del lato chiuso hanno una decorazione a stucco e affresco con grottesche, con figure legate soprattutto a temi mitologici; alcune riproducono invece opere d'arte famose, come il \"Torso del Belvedere\", il \"San Giorgio\" di Donatello e il \"Giona\" del Lorenzetto nella Cappella Chigi, forse scolpito su disegno dallo stesso Raffaello; altre ancora sono legate ad avvenimenti contemporanei del papa e della sua corte: \"Leone X che impartisce la benedizione a un prelato sotto le Logge\", l'\"Elefante Annone\", ecc.\nIn basso corre uno zoccolo dipinto a monocromo, che riprende temi biblici, che secondo Vasari sono da riferire tutti a Perin del Vaga.\nLe volte.\nSotto ciascuna volta si trovano quattro \"storie\" a fresco contornate da cornici a stucco di forma varia (esagonale, rettangolare o centinate), mentre agli angoli si trovano grottesche o decorazioni architettoniche; al centro delle volte si trovano stemmi: in quella centrale l'emblema di papa Leone X con le chiavi di san Pietro, in tutte le altre vittorie o genietti col gioco, dall'insegna personale di Giovanni de' Medici prima di divenire papa.\nLe prime dodici volticelle hanno storie del Vecchio Testamento, l'ultima del Nuovo: la ricchezza di scene ha fatto chiamare il complesso anche la \"Bibbia di Raffaello\".\nPrima volta.\nLa prima volticella \u00e8 decorata con quattro \"Storie della Genesi\" entro cornici esagonali: \"Creazione della luce\", \"Separazione dalla terra dalle acque\", \"Creazione del sole e della luna\" e \"Creazione degli animali\". Il reticolato con figure di angioletti \u00e8 attribuito da Fischer alla mano di Raffaello, mentre le \"Storie\" sono generalmente riferite al Penni su disegno di Giulio Romano, anche se si sono fatti i nomi di Giovanni da Udine per gli animali (tra cui compaiono un elefante e un rinoceronte, esotici doni dei sultani mediorientali alle corti italiane) e di Polidoro da Caravaggio per i paesaggi. Gamba assegna la scena della \"Separazione dalla terra dalle acque\" a Raffaello, che avrebbe voluto fissare il \"la\" per tutta la decorazione.\nEvidenti, in queste scene, sono i riferimenti alle \"Storie della Genesi\" di Michelangelo.\nSeconda volta.\nLa seconda volta presenta le \"Storie di Adamo ed Eva\" di forma rettangolare: \"Creazione di Eva\", \"Peccato originale\", \"Cacciata dal Paradiso terrestre\" e \"Lavoro dei progenitori\" (molto danneggiata). La tendenza prevalente \u00e8 di riferirle al Penni coadiuvato da Giulio Romano. Anche in questo caso sono evidenti i debiti michelangioleschi, mentre la scena della \"Cacciata\" appare modellata piuttosto fedelmente dalla scena analoga di Masaccio nella Cappella Brancacci.\nIl monocromo sul basamento \u00e8 andato perduto, ma dalle riproduzioni eseguite dal Bartoli si evince che vi erano rappresentati \"Caino e Abele inginocchiati davanti agli altari\", l'\"Eterno che si rivolge ad Abele\" e \"Caino che uccide Abele\".\nTerza volta.\nLa terza volta mostra le \"Storie di No\u00e9\" di forma rettangolare: \"Costruzione dell'arca\", \"Diluvio universale\", \"Uscita dall'arca\" (molto danneggiato) e \"Sacrificio di No\u00e8\". Anche queste scene sono attribuite prevalentemente al Penni, con un possibile intervento pi\u00f9 consistente di Giulio Romano nel \"Diluvio\".\nNello zoccolo si vede l'\"Arcobaleno dopo il Diluvio\".\nQuarta volta.\nLa quarta volticella contiene le \"Storie di Abramo e Loth\", di forma centinata, variamente attribuite a Giovan Francesco Penni, Giulio Romano o Perin del Vaga. Le storie sono: \"Abramo e Melchisedech\", la \"Promessa di Dio\", l'\"Incontro con gli angeli\" e la \"Fuga da Sodoma\".\nNel basamento si trova il \"Sacrificio di Isacco\" a monocromo, che Cavalcaselle rifer\u00ec a un'idea di Raffaello stesso.\nQuinta volta.\nLe \"Storie di Isacco\" occupano la quinta volticella, eseguite forse da Penni su disegno di Giulio Romano, ma alcuni attribuiscono a quest'ultimo l'intera prima storia, mentre altri ipotizzano anche un intervento di Perin del Vaga. Le storie, di forma rettangolare, sono: \"Dio che appare a Isacco\", \"Isacco e Rebecca spiati da Abimelech\", \"Benedizione di Giacobbe\" e \"Primogenitura di Esa\u00f9\".\nNella scena a monocromo \u00e8 riprodotto di nuovo il \"Sacrificio di Isacco\", molto probabilmente un errore delle maestranze che replicarono lo stesso cartone.\nSesta volta.\nLa sesta volta \u00e8 dedicata alle \"Storie di Giacobbe\", che condividono le stesse oscillazioni attributive delle precedenti; i paesaggi sono stati riferiti a Giovanni da Udine. Le storie, di forma rettangolare, sono il \"Sogno di Giacobbe\", l'\"Incontro con Rachele\", il \"Patto con Labano\" e l'\"Andata a Canaan\".\nIl monocromo sullo zoccolo mostra la \"Lotta di Giuseppe con l'Angelo\".\nSettima volta.\nNella settima volta, quella centrale, sono rappresentate le \"Storie di Giuseppe\", di forma rettangolare. Riguardano: \"Spiegazione dei sogni ai fratelli\", \"Vendita da parte dei fratelli\", \"Tentazione della moglie di Putifarre\" e \"Spiegazione dei sogni al faraone\". Per l'attribuzione si sono fatti gli stessi nomi, con un possibile intervento di Giulio Romano da solo per la \"Tentazione della moglie di Putifarre\", che presenterebbe affinit\u00e0 con l\"'Adone che fugge davanti a Marte\" nella Sala di Psiche a Palazzo Te a Mantova.\nSul basamento \u00e8 rappresentato \"Giuseppe che si fa riconoscere dai fratelli\".\nOttava volta.\nSull'ottava volta vi sono le \"Storie di Mos\u00e8\", di forma rettangolare: \"Mos\u00e8 salvato dalle acque\", il \"Roveto ardente\", il \"Passaggio dal Mar Rosso\" e il \"Prodigio dell'acqua fatta scaturire da una rupe\". Le prime due scene e la quarta sono di solito riferite a Giulio Romano, mentre la terza \u00e8 di pi\u00f9 discorde attribuzione, forse del Romano o di Perin del Vaga.\nLa scena a monocromo mostra la \"Caduta della manna\".\nNona volta.\nLa successiva nona volta \u00e8 decorata dalle \"Storie di Mos\u00e8 e Giosu\u00e8\", di forma rettangolare, forse di Raffaellino del Colle o frutto della collaborazione Romano/Penni. Mostrano: la \"Consegna delle Tavole della Legge\", l'\"Adorazione del vitello d'oro\", la \"Colonna di fumo\" e la \"Presentazione della Legge agli ebrei\".\nNello zoccolo il monocromo forse raffigurante \"Giosu\u00e8 che arringa gli Israeliti\".\nDecima volta.\nPer la decima volta vennero scelte le \"Storie di Giosu\u00e8\", di forma centinata, con il \"Passaggio del Giordano\", la \"Caduta di Gerico\", \"Giosu\u00e8 che arresta il sole e la luna\" e la \"Divisione della terra promessa\". Vasari assegn\u00f2 la prima e la terza storia a Perin del Vaga, attribuzione poi estesa solitamente anche alle altre. Della terza scena esisteva nell'Ottocento il cartone, che Passavant vide in casa Gaddi a Firenze.\nNon \u00e8 presente un monocromo per la porta che conduce alla Sala dei Palafrenieri; nonostante ci\u00f2 Bartoli, in una serie di incisioni, vi colloc\u00f2 due figure erette e due corridoi ai lati di una porta, forse una sua invenzione, o forse una rappresentazione del perduto monocromo della campata successiva.\nUndicesima volta.\nNell'undicesima volticella si trovano le \"Storie di Davide\", con la \"Consacrazione\", lo \"Scontro con Golia\", il \"Trionfo sugli Assiri\" e la \"Toeletta di Betsabea\", tutte riferite a Perin del Vaga su disegno di Giulio Romano o Giovan Francesco Penni.\nNon si conosce la decorazione del perduto monocromo nello zoccolo.\nDodicesima volta.\nLa dodicesima volta \u00e8 dedicata alle \"Storie di Salomone\": \"Consacrazione del re\", \"Giudizio\", \"Incontro con la regina di Saba\" e la \"Costruzione del Tempio di Gerusalemme\". Generalmente sono riferite a Perin del Vaga.\nIl monocromo del basamento mostra \"Betsabea dinanzi a Davide\".\nTredicesima volta.\nLa tredicesima e ultima volticella contiene le \"Storie di Cristo\", tutte riferite da Vasari a Perin del Vaga, attribuzione accettata dalla maggior parte degli studiosi successivi. Filippino invece fece il nome di Tommaso Vincidor, in base a raffronti tra la \"Nativit\u00e0\" e l'arazzo della seconda serie vaticana dello stesso soggetto. Le quattro scene neotestamentarie raffigurate sono: la \"Nativit\u00e0\", l'\"Adorazione dei Magi\", il \"Battesimo\" e l'\"Ultima cena\", tutte a forma esagonale.\nNel monocromo, che conclude l'intero ciclo della Loggia, si trova la \"Resurrezione\"."}
{"id": "3407871", "revid": "15756", "url": "https://it.wikipedia.org/wiki?curid=3407871", "title": "Emisferi di Magdeburgo", "text": "Gli emisferi di Magdeburgo sono un dispositivo sperimentale creato nel 1650 dal fisico tedesco Otto von Guericke, atto a dimostrare l'esistenza del vuoto e gli effetti della pressione atmosferica.\nNella configurazione dell'epoca si trattava di una coppia di emisferi d'ottone aventi bordi perfettamente combacianti e provvisti di un collare per bloccare movimenti tangenziali.\nUna volta uniti, era possibile estrarre l'aria dall'interno della sfera che essi costituivano e, una volta realizzato il vuoto, era impossibile separarli perfino usando la forza di due schiere di cavalli trainanti in direzioni opposte.\nGli emisferi originali sono conservati al Deutsches Museum di Monaco di Baviera. \nDescrizione.\nGli emisferi hanno un diametro interno di circa 60 centimetri. Uno di essi ha un tubo con una valvola di chiusura, che va collegato alla pompa. Nel momento in cui l'aria viene estratta e la valvola viene chiusa, il tubo pu\u00f2 essere staccato e gli emisferi restano saldati tra loro grazie alla pressione atmosferica. La forza che li tiene fermi \u00e8 uguale all'area descritta dal loro bordo interno (che per un cerchio di diametro di 60 centimetri vale circa 0,2\u00a0m\u00b2), moltiplicata per la differenza di pressione tra l'interno e l'esterno (al pi\u00f9, in linea teorica, pari alla pressione atmosferica, che su una superficie di 1\u00a0m\u00b2 esercita una forza di circa 10000 kgf; nel caso in esame sono in gioco, pertanto, circa 2000 kgf su una superficie di circa 0,2\u00a0m\u00b2); ci\u00f2 comporta una forza di circa 20000 N (essendo 1 kgf pari a circa 10 N), l'equivalente della forza necessaria per trascinare una autovettura o un piccolo elefante.\nDimostrazione.\nLa dimostrazione di questo esperimento richiede l'utilizzo del calcolo integrale. Nell'approssimazione di aria come fluido inviscido (non viscoso) nel suo contatto con il metallo (liscio) degli emisferi, i due emisferi uniti sono paragonabili ad una sfera cava sottoposta soltanto a forze superficiali normali (di pressione), immersa in un fluido che ha all'interno una pressione minore (in teoria il vuoto). Viste le dimensioni della sfera non troppo grandi, essa \u00e8 sottoposta ad una compressione uniforme (complice anche una temperatura circa costante). La differenza di pressione tra l'interno e l'esterno del guscio sferico crea una forza che tiene unite le due parti. Naturalmente solo le componenti normali al piano di contatto tra i due emisferi agiscono attivamente per tenerli uniti (tangenzialmente la sfera si pu\u00f2 aprire pi\u00f9 facilmente, da cui gli incavi per incastrare i due emisferi; il collare (guarnizione) \u00e8 invece necessaria a non far fuoriuscire l'aria lateralmente). Dalla fisica sappiamo che p=F/S, dove \u201cF\u201d \u00e8 la forza in Newton [N], \u201cp\u201d la pressione in Pascal [Pa] e \u201cS\u201d l'area su cui agisce la forza in metri quadrati [m\u00b2]. Noi conosciamo \u201cp\u201d e \u201cS\u201d e vogliamo conoscere \u201cF\u201d. Imponendo formula_1 e considerando solo le componenti lungo l'asse di interesse (qui ortogonale al piano di sezionamento, ossia l'asse z, le altre componenti vengono equilibrate dalle forze interne delle pareti), otteniamo formula_2 con formula_3. A questo punto possiamo scrivere:\n,Con buona approssimazione formula_5 \u00e8 costante su tutta la superficie sferica, quindi:\nPassando dalle coordinate cartesiane a quelle sferiche, abbiamo che formula_7, dove J \u00e8 lo Jacobiano della trasformazione ed in questo caso \u00e8 pari a formula_8 con \u201cR\u201d il raggio interno della sfera. Pertanto otteniamo:\nPortando fuori le costanti e ricorrendo alla formula di duplicazione del seno (risultante dalla scelta di aver tagliato la sfera in due calotte identiche), possiamo scrivere:\novvero un risultato prevedibile nell'ipotesi di fluido inviscido: il prodotto tra la differenza di pressione e l'area del massimo cerchio interno, la cui circonferenza coincide con i punti di contatto tra i due emisferi cavi. Se consideriamo due emisferi pi\u00f9 piccoli di quelli di Magdeburgo, ad esempio di 10\u00a0cm di raggio interno e, dopo averli uniti, riusciamo a portare la pressione interna a 0,2 atm, avremo, supponendo di essere in condizioni atmosferiche standard:\ni quali corrispondono a circa 260\u00a0kgF.\nL'esperimento.\nVon Guericke esegu\u00ec l'esperimento degli emisferi l'8 maggio 1654 a Ratisbona alla presenza del Reichstag e dell'imperatore Ferdinando III; in quell'occasione vennero impiegati 30 cavalli, divisi in due gruppi di 15, che non riuscirono a dividere gli emisferi finch\u00e9 non fu riaperta la valvola ed eliminato cos\u00ec il vuoto. Nel 1656 fu ripetuto con 16 cavalli nella sua citt\u00e0 natale, Magdeburgo, di cui era borgomastro. Gaspar Schott fu il primo a descrivere l'esperimento nel libro \"Mechanica Hydraulico-Pneumatica\" del 1657. Nel 1663 si tenne un'altra dimostrazione con 24 cavalli a Berlino, a cui assistette Federico Guglielmo I di Brandeburgo.\nL'esperimento fu riportato dallo stesso von Guericke nella sua opera \"Experimenta nova, ut vocant, Magdeburgica de vacuo spatio\" del 1672, da cui il nome conservato dai suoi emisferi."}
{"id": "3407875", "revid": "1305772", "url": "https://it.wikipedia.org/wiki?curid=3407875", "title": "Vuosaari", "text": ""}
{"id": "3407876", "revid": "716642", "url": "https://it.wikipedia.org/wiki?curid=3407876", "title": "Vagonul Arad", "text": "Il Vagonul Arad \u00e8 stata una societ\u00e0 calcistica rumena con sede nella citt\u00e0 d'Arad fondata nel 1911 e sciolta nel 2006.\nStoria.\nDalla fondazione al 1940.\nIl club venne fondato nel 1911 dalla fusione tra il \"Clubul Sportiv Al Fabricii De Vagoane\" (Club sportivo della fabbrica di carrozze ferroviarie Astra) e l\"'Asocia\u0163ia Muncitorilor pentru Educa\u0163ie Fizic\u0103\" (AMEF, Associazione lavoratori per l'educazione fisica)\nFino alla riforma del campionato nel 1932 giunse 2 volte in semifinale, (nel 1921-22 e nel 1925-26) ed in entrambi i casi fu sconfitto dal Chinezul Timi\u0219oara, dominatore del calcio rumeno dell'epoca. Nella citt\u00e0 era presente anche un altro club, il Gloria CFR Arad col quale si contendeva l'ammissione alle finali nazionali. Con il passaggio al girone unico a partire dal 1932-33, il club fu ammesso in Divizia A ed ottenne il suo miglior risultato nella stagione 1935-36 quando arriv\u00f2 secondo a due punti dal Ripensia Timi\u0219oara. Nel 1940 il club fu sciolto dal regime fascista a causa del legame coi sindacati.\nDalla rinascita alla promozione in A.\nCon la ripresa dell'attivit\u00e0 sportiva dopo la fine della seconda guerra mondiale, il club venne rifondato a ammesso in Divizia B. Nel 1948 avvenne la fusione con l\"'Astra Arad\" diventando \"AMEFA Arad\" ma, a causa di una riduzione del numero di squadre nella seconda divisione, partecip\u00f2 alla Divizia C.. Negli anni 50 cambi\u00f2 nome diverse volte disputando prevalentemente campionati minori fino al 1958, anno nel quale venne promosso in Divizia B dove rimase, con l'eccezione della stagione 1963-1964, fino al 1968 quando, dopo due stagioni terminate al terzo posto, vince il proprio girone conquistando l'accesso alla massima serie. Nello stesso anno in coppa di Romania viene eliminato in semifinale, massimo traguardo del club nella coppa nazionale\nLa caduta e il fallimento.\nIn Divizia A il Vagonul rimane una sola stagione, avendo terminato il campionato all'ultimo posto (campionato vinto da una squadra concitadina, l'UTA Arad). La permanenza in Divizia B dura 2 anni, dopodich\u00e9 viene retrocesso in Divizia C. Si salva dal fallimento grazie alla fusione con il CFR Arad e cambia nome prima in \"Unirea\" e dal 1974 in \"Rapid\". Alterna stagioni tra il secondo e il terzo livello del calcio nazionale. L'ultima apparizione in Divizia B risale al 1991-92.\nAlla fine della stagione 2005-2006, il club retrocede in Liga IV e si scioglie\nNomi ufficiali.\nNella sua storia il club ha avuto i seguenti nomi:\nStadio.\nIl club giocava i match interni nello Stadionul Vagonul che \u00e8 considerato il pi\u00f9 vecchio stadio della Romania, costruito intorno al 1900 e demolito nel 2006 per ingiunzione del tribunale a seguito dello scioglimento, oggi nell'area c'\u00e8 un centro commerciale"}
{"id": "3407878", "revid": "287204", "url": "https://it.wikipedia.org/wiki?curid=3407878", "title": "Geist und Seele wird verwirret", "text": "Geist und Seele wird verwirret (in tedesco, \"Spirito ed anima in sgomento\") BWV 35 \u00e8 una cantata di Johann Sebastian Bach.\nStoria.\nLa cantata \"Geist und Seele wird verwirret\" venne composta da Bach a Lipsia nel 1726 in occasione della XII domenica dopo la Trinit\u00e0, che quell'anno cadeva l'8 settembre, giorno della prima esecuzione. Il testo \u00e8 interamente tratto dal \"Gottgef\u00e4lliges Kirchen-Opffer\" del 1711 di Georg Christian Lehms.\nSi tratta di una delle quattro cantate (le altre sono \"Widerstehe doch der S\u00fcnde\" BWV 54, \"Vergn\u00fcgte Ruh, beliebte Seelenlust\" BWV 170 e \"Gott soll allein mein Herze haben\" BWV 169) scritte per contralto.\nStruttura.\nLa cantata \u00e8 scritta per contralto solista, oboe I e II, taille (oboe 'tenore'), violino I e II, viola, organo obbligato e basso continuo ed \u00e8 suddivisa in sette movimenti:\nNon ci sono temi di fondo ricorrenti nella composizione, forse per l'assenza di movimenti corali. La cantata venne successivamente riutilizzata dallo stesso Bach per il concerto per clavicembalo e orchestra BWV 1059, assemblato a Lipsia nel 1745."}
{"id": "3407881", "revid": "39349114", "url": "https://it.wikipedia.org/wiki?curid=3407881", "title": "Conflictos en Red", "text": ""}
{"id": "3407883", "revid": "599013", "url": "https://it.wikipedia.org/wiki?curid=3407883", "title": "Ya\u0327nomam\u00f6", "text": ""}
{"id": "3407895", "revid": "599013", "url": "https://it.wikipedia.org/wiki?curid=3407895", "title": "Sa\u0161a \u1e30iri\u1e31", "text": "Carriera.\nClub.\nDurante la sua carriera ha giocato principalmente con il .\nNazionale.\nConta 26 presenze e 8 reti con la Nazionale macedone."}
{"id": "3407899", "revid": "608200", "url": "https://it.wikipedia.org/wiki?curid=3407899", "title": "Logge di Raffaello", "text": "Il complesso delle Logge di Raffaello comprende tre ambienti su altrettanti piani del Palazzo Apostolico, nella Citt\u00e0 del Vaticano, affrescate su disegno di Raffaello dalla sua bottega. Si affacciano sul Cortile di San Damaso.\nStoria e descrizione.\nLe Logge vennero progettate da Bramante come prospetto per l'antico palazzo di Niccol\u00f2 III, su desiderio di Giulio II con prosecuzione dei lavori sotto Leone X, e la soprintendenza di Raffaello dopo la morte dell'architetto. La decorazione, a stucco e a fresco, venne affidata a Raffaello e alla sua bottega, in quel periodo attiva anche nelle Stanze Vaticane.\nLa prima loggia a venire decorata, nel 1518-1519, fu proprio quella al secondo piano, poich\u00e9 confinante con l'appartamento papale. Si tratta di una lunga galleria (65 metri, per una larghezza di circa 4), in cui lavorarono i vari allievi del Sanzio, talvolta su disegno del maestro, che a quell'epoca era impegnatissimo col cantiere della basilica di San Pietro e altre vaste imprese. La Loggia confina, sul lato opposto a quello del cortile, con la Sala di Costantino e la Sala dei Palafrenieri. \nIl secondo ambiente a venire decorato, negli stessi anni, \u00e8 la cosiddetta Prima Loggia, al piano nobile, dove per\u00f2 gli affreschi raffaelleschi, tra l'altro pare interamente della bottega e di scarsa qualit\u00e0, gi\u00e0 molto compromessi vennero sostituiti da una nuova decorazione nella seconda met\u00e0 dell'Ottocento.\nL'ultima loggia, al terzo piano, fu decorata dopo il 1550 da Giovanni da Udine, allievo di Raffaello; \u00e8 affiancata da un ambiente pi\u00f9 piccolo, la cosiddetta Loggetta del cardinal Bibbiena, affacciata sul Cortile del Maresciallo e vicina agli appartamenti del cardinale Bernardo Dovizi da Bibbiena. In questo ambiente, databile al 1519, sopravvivono raffinate grottesche della scuola di Raffaello."}
{"id": "3407900", "revid": "819238", "url": "https://it.wikipedia.org/wiki?curid=3407900", "title": "Ferrovia pneumatica", "text": "Ferrovia pneumatica, (o \"Ferrovia atmosferica\"), \u00e8 un'espressione che designa un tipo particolare di trasporto ferroviario, che venne sperimentato nella seconda met\u00e0 del XIX secolo e in seguito abbandonato, che utilizzava come propulsore la pressione atmosferica stessa per muovere un rotabile ferroviario posto entro un tunnel di sezione circolare. L'utilizzazione del sistema \u00e8 rimasta fino ai giorni nostri per il trasporto di oggetti o di posta.\nStoria.\nAgli inizi del XIX secolo vi fu tutto un fervore di iniziative, a volte anche bizzarre, volte allo sviluppo di sistemi di trasporto che facessero a meno della tradizionale forza animale. Tra i tanti venne proposta anche una soluzione mutuata dal sistema del pistone aspirato entro un cilindro mediante una depressione; presto si afferm\u00f2 quindi l'idea di far spingere dalla stessa pressione atmosferica (da cui il nome del sistema), dei veicoli per passeggeri all'interno di un tunnel di sezione poco maggiore del veicolo stesso e il cui tubo di propulsione era posto al di sotto dei veicoli circolanti su rotaie; entro tale tubo scorreva il pistone propulsore davanti al quale veniva fatta una depressione mediante sistemi fissi di pompaggio. Nacque cos\u00ec intorno agli anni quaranta del XIX secolo la ferrovia pneumatica o, con termine di derivazione anglosassone, atmosferica.\nNel 1841 Joseph d'Aguilar Samuda pubblic\u00f2 un trattato per l'utilizzo della pressione atmosferica a finalit\u00e0 di locomozione sulle ferrovie. Il sistema denominato Clegg-Samuda attir\u00f2 l'attenzione e il sostegno di alcuni degli ingegneri ferroviari pi\u00f9 importanti del tempo tra cui, William Cubitt, Charles Vignoles e Isambard Kingdom Brunel, ciascuno dei quali era incaricato per la costruzione di nuove linee ferroviarie. Il progetto venne duramente criticato da altri ingegneri ferroviari, in particolare Robert Stephenson e John Herapath.\nIl primo utilizzo del sistema avvenne nella costruzione della \"Dalkey Atmospheric Railway\" costruita come estensione, della lunghezza di circa 3\u00a0km, della Dublin and Kingstown Railway tra Kingstown e Dalkey, nella contea di Dun Laoghaire-Rathdowne, in Irlanda. Questa linea costruita da Charles Vignoles fu operativa tra il 1844 e il 1854.\nTra il 1846 e il 1847 fu operativa la ferrovia London and Croydon Railway tra Croydon e New Cross, a Londra, in Inghilterra della lunghezza di 12\u00a0km.\nNel 1848 fu inaugurata la ferrovia South Devon Railway tra Exeter e Newton Abbot, Inghilterra di 32\u00a0km.\nUna ferrovia pneumatica lunga poco pi\u00f9 di 3\u00a0km fu attiva anche a Parigi, tra il 1847 e il 1860, nel quartiere Saint-Germain tra il Bois de V\u00e9sinet e Saint-Germain-en-Laye.\nNel 1864 venne esposto al \"Crystal Palace\" un prototipo proposto per la \"Whitehall Pneumatic Railway\", una ferrovia pneumatica per passeggeri lunga 550 metri, che sarebbe dovuta passare sotto il fiume Tamigi, unendo la Waterloo Station e Charing Cross. Gli scavi iniziarono nel 1865 ma furono sospesi definitivamente in seguito a problemi finanziari.\nNel 1861 la ditta \"Pneumatic Despatch Company\" costru\u00ec un sistema di trasporto di grossi colli delle dimensioni sufficienti a muovere anche una persona. Il 10 ottobre 1865 l'inaugurazione della nuova stazione di Holborn venne fatta trasportando il Duca di Buckingham, l'amministratore in capo e alcuni dei direttori della compagnia che vennero \"soffiati\", in 5 minuti, all'interno del tubo fino alla Euston Tube Station.\nNel 1867 nella mostra tenuta dall'American Institute di New York, Alfred Ely Beach dimostrava come un condotto del diametro di 1,8 m e della lunghezza di 32,6 m fosse capace di muovere 12 passeggeri pi\u00f9 il conducente. Nel 1869 la \"Beach Pneumatic Transit Company\" di New York costruiva segretamente una linea di metropolitana sotterranea lunga 95 m, del diametro di 2,7 m sotto a Broadway. La linea rimase in operativit\u00e0 soltanto per pochi mesi e fu chiusa dopo che a Beach venne negato il permesso per estenderla.\nIl sistema tuttavia presentava molte limitazioni tecnico-funzionali per cui venne presto abbandonato e relegato al trasporto di posta, di piccoli colli o merci entro tubi all'interno di edifici, stabilimenti o localit\u00e0 di servizio.\nNegli anni sessanta l'idea venne ripresa, pur se modificata profondamente nella progettazione; l'azienda aerospaziale Lockheed ed il Massachusetts Institute of Technology, con il patrocinio dello United States Department of Commerce, effettuarono studi di fattibilit\u00e0 su un sistema, denominato \"Vactrain\" che sarebbe stato alimentato dalla pressione atmosferica ambientale con l'assistenza di una serie di \"pendole gravitazionali\", che nelle intenzioni dei progettisti, avrebbe potuto collegare alcune citt\u00e0 della East Coast degli USA. Calcolarono che il viaggio tra Filadelfia e New York si poteva svolgere ad una media di 626\u00a0km/h, ma i progetti vennero abbandonati per il loro costo eccessivo. L'ingegnere della Lockheed L.K. Edwards decise allora di fondare la Tube Transit Inc. per sviluppare tecnologie basate sul \"trasporto a propulsione da vuoto generato dalla gravit\u00e0\". Nel 1967 propose il \"Bay Area Gravity-Vacuum Transit\" per la California che doveva essere aggiunto ai viadotti e ponti allora in costruzione, nel sistema BART che connette San Francisco con altre citt\u00e0 della zona. Il sistema non super\u00f2 lo stadio di pre-progettazione.\nCaratteristiche e limiti del sistema.\nIl sistema alla base del trasporto pneumatico \u00e8 essenzialmente basato sull'estrazione dell'aria da un tubo entro il quale \u00e8 libero di muoversi un pistone che, spinto dalla pressione atmosferica dal lato opposto a quello da cui viene fatto il \"vuoto\" spinger\u00e0 anche il veicolo a cui \u00e8 collegato.\nPer fare il \"vuoto\" occorrono due sistemi di pompaggio fisso ad ambedue le estremit\u00e0 della ferrovia, che entrino in funzione alternativamente a seconda del senso di marcia del treno. Il lato opposto alla pompa di depressione in funzione viene lasciato aperto per permettere l'entrata dell'aria \"atmosferica\". Il sistema si presenta pulito, privo di fumi o gas di scarico e abbastanza silenzioso in quanto i veicoli sono del tutto privi di motori di trazione.\nIl primo dei limiti, che ha condizionato fortemente la diffusione del sistema, \u00e8 la difficolt\u00e0 di mantenere la tenuta del tubo depressore soprattutto con i limitati mezzi del tempo che consistevano essenzialmente in guarnizioni di tenuta in cuoio. Il secondo la necessit\u00e0 di far funzionare a regime le stazioni di pompaggio. Infine la limitata possibilit\u00e0 di estensione in lunghezza dati i problemi precedenti e la scarsissima flessibilit\u00e0 del sistema.\nIl sistema \u00e8 stato sviluppato anche rendendo tutto il rotabile un \"pistone\" a tenuta e la galleria in cui esso si muove un grande \"tubo di depressione\". Un'estensione moderna \u00e8 il proposto sistema Swissmetro."}
{"id": "3407902", "revid": "36426", "url": "https://it.wikipedia.org/wiki?curid=3407902", "title": "Logge Vaticane", "text": ""}
{"id": "3407904", "revid": "154893", "url": "https://it.wikipedia.org/wiki?curid=3407904", "title": "Analisi non distruttiva", "text": ""}
{"id": "3407913", "revid": "110157", "url": "https://it.wikipedia.org/wiki?curid=3407913", "title": "La ni\u00f1era", "text": "La ni\u00f1era \u00e8 una sitcom argentina basato sulla serie statunitense \"La Tata\". Ha come protagonisti Florencia Pe\u00f1a, Boy Olmi, Roberto Carnaghi e Carola Reyna. Composta da due stagioni, la prima \u00e8 andata in onda nel 2004, l'altra nel 2005.\nLa serie e le attrici Florencia Pe\u00f1a, Carmen Vallejo e Mirta Busnelli hanno ricevuto candidature al Premio Clar\u00edn. La serie e gli attori Florencia Pe\u00f1a, Roberto Carnaghi e Carola Reyna hanno ricevuto candidature al Premio Mart\u00edn Fierro.\nRacconta la storia di Flor Finkel che inizia a fare la baby-sitter in una casa di benestanti a Buenos Aires."}
{"id": "3407914", "revid": "617444", "url": "https://it.wikipedia.org/wiki?curid=3407914", "title": "Piazza (Ripacandida)", "text": ""}
{"id": "3407917", "revid": "1305772", "url": "https://it.wikipedia.org/wiki?curid=3407917", "title": "Entanglement (videogioco)", "text": "Entanglement \u00e8 un gioco sviluppato da Gopherwood Studios per PC e iPhone, disponibile gratuitamente e funzionante su qualsiasi browser.\nModalit\u00e0 di gioco.\nLo scopo del gioco consiste nel totalizzare il punteggio pi\u00f9 alto posando su una scacchiera pezzi esagonali in modo che la linea rossa sia pi\u00f9 lunga possibile. Ad ogni segmento posato viene utilizzato il seguente criterio per assegnare i punti: se la linea rossa percorre una casella (segment) si totalizza 1 punto, se ne percorre due si totalizzano 1+2 = 3 punti, se ne percorre tre si totalizzano 1+2+3 = 6 punti e cos\u00ec via. Ne consegue che \u00e8 molto pi\u00f9 conveniente fare una mossa da 10 caselle (1+2+3+4+5+6+7+8+9+10 = 55) piuttosto che due da 5 (1+2+3+4+5 + 1+2+3+4+5 = 30).\nAd ogni mossa si hanno disposizione due pezzi tra i quali scegliere, quello che non utilizzeremo sar\u00e0 disponibile alla mossa successiva, insieme ad un nuovo pezzo.\nLa partita finisce quando la linea rossa tocca uno degli esagoni rossi laterali o l'esagono centrale.\nPer ruotare le caselle si usano le frecce direzionali destra e sinistra, per cambiare tra i due pezzi a disposizione si usa z, per confermare barra spaziatrice o invio.\nModalit\u00e0 multigiocatore.\nNelle modalit\u00e0 da 2 a 6 giocatori viene assegnata una linea di colore diverso a ciascun giocatore. Vince chi, dopo che tutti i giocatori sono stati eliminati, ha totalizzato il punteggio pi\u00f9 alto. Valgono tutte le regole del gioco solitario, con qualche differenza:"}
{"id": "3407920", "revid": "155634", "url": "https://it.wikipedia.org/wiki?curid=3407920", "title": "Swiss Open Gstaad 1971 - Singolare", "text": "Il singolare del torneo di tennis Swiss Open Gstaad 1971, facente parte della categoria Grand Prix, ha avuto come vincitore John Newcombe che ha battuto in finale Tom Okker 6-2 5-7 1-6 7-5 6-3 ."}
{"id": "3407921", "revid": "290948", "url": "https://it.wikipedia.org/wiki?curid=3407921", "title": "Nodo chimico", "text": ""}
{"id": "3407924", "revid": "287204", "url": "https://it.wikipedia.org/wiki?curid=3407924", "title": "Peter V. Brett", "text": "Peter Brett \u00e8 l'autore della serie di romanzi fantasy nota come \"Demon Series\", il cui primo volume, \"The Painted Man\", \u00e8 stato dapprima pubblicato nel 2008 nel Regno Unito nella serie \"Voyager\" di \"HarperCollins\", mentre l'edizione statunitense \u00e8 apparsa con il titolo \"The Warded Man\" e pubblicata da \"Del Ray Books\".\nPeter Brett ha pubblicato anche due antologie di racconti, intitolate \"The Great Bazaar and Other Stories\" e \"Brayan\u2019s Gold\", entrambe inedite in italiano."}
