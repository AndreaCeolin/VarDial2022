{"id": "3516658", "revid": "287204", "url": "https://it.wikipedia.org/wiki?curid=3516658", "title": "Open di Francia 2011 - Singolare ragazzi", "text": "Il detentore del titolo era Agust\u00edn Velotti ma non ha preso parte al torneo.\nBjorn Fratangelo ha sconfitto in finale Dominic Thiem per 3-6, 6-3, 8-6."}
{"id": "3516659", "revid": "46931", "url": "https://it.wikipedia.org/wiki?curid=3516659", "title": "Gavi\u00e3o do M\u00e3e Maria", "text": ""}
{"id": "3516660", "revid": "46931", "url": "https://it.wikipedia.org/wiki?curid=3516660", "title": "Gavi\u00e3o Parakatej\u00ea", "text": ""}
{"id": "3516661", "revid": "984922", "url": "https://it.wikipedia.org/wiki?curid=3516661", "title": "Il giovane Casanova", "text": "Il giovane Casanova \u00e8 un film del 2002 diretto da Giacomo Battiato.\nTrama.\nGiacomo Casanova sfreccia per le strade di Venezia, scappando alle grinfie della legge, viaggiando in tutta Europa in cerca di nuove sfide con energia incontenibile. Violinista, scrittore, soldato, spia, giocatore d'azzardo, avventuriero, Casanova \u00e8 un amante che incanta e seduce ogni donna. Egli \u00e8 affascinato dalla bellezza delle donne, che sono facilmente sedotte dalla sue passione, incuriosite dalla sua aria misteriosa.\nPer il giovane Casanova, la vita \u00e8 uno strepitoso carnevale veneziano, ma in amore non ci sono maschere o travestimenti: \u00e8 qui che \u00e8 diventato pi\u00f9 genuino, pi\u00f9 vulnerabile, pi\u00f9 nudo.\nFiglio di un'attrice, Giacomo Casanova cresce circondato dalla magia e l'artificio del teatro. Come il protetto dell'ambasciatore di Francia alla Repubblica di Venezia, inizia la sua ascesa nella societ\u00e0. Tradito dal suo benefattore geloso, Casanova \u00e8 gettato in prigione. Quindici mesi dopo, scappa e si rifugia a Parigi, dove conquista la donna amata da Luigi XV, Madame de Pompadour.\nMessa in onda.\nIl film \u00e8 stato trasmesso per la prima volta in Italia in due puntate il 5 febbraio e il 7 febbraio 2002 su Canale 5 in prima serata (con bollino rosso). Il film in seguito \u00e8 stato distribuito anche in altri paesi.\nIn Francia \u00e8 conosciuto come \"Le jeune Casanova\"; in Brasile \"O Jovem Casanova\"; in Romania \"T\u00e2narul Casanova\"; in Australia \"The Young Casanova\"\nCuriosit\u00e0.\nTutti gli attori recitano in lingua francese. Gli attori italiani del film sono stati doppiati da loro stessi nella versione italiana del film."}
{"id": "3516662", "revid": "3115", "url": "https://it.wikipedia.org/wiki?curid=3516662", "title": "\u010castkovce", "text": "\u010castkovce (in ungherese \"Cs\u00e1szt\u00f3\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn.\n\u010castkovce fu uno dei principali centri in cui si insediarono gli habani, una minoranza religiosa di origine tedesca, tanto che il soprannome di \"habani\" fu impiegato per indicare tutti gli abitanti del paese."}
{"id": "3516663", "revid": "46931", "url": "https://it.wikipedia.org/wiki?curid=3516663", "title": "Gavi\u00e3o do Oeste", "text": ""}
{"id": "3516664", "revid": "287204", "url": "https://it.wikipedia.org/wiki?curid=3516664", "title": "Castkovce", "text": ""}
{"id": "3516665", "revid": "287204", "url": "https://it.wikipedia.org/wiki?curid=3516665", "title": "Gaviao", "text": ""}
{"id": "3516675", "revid": "3115", "url": "https://it.wikipedia.org/wiki?curid=3516675", "title": "Doln\u00e9 Srnie", "text": "Doln\u00e9 Srnie (in ungherese \"Als\u00f3szernye\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3516676", "revid": "287204", "url": "https://it.wikipedia.org/wiki?curid=3516676", "title": "Dolne Srnie", "text": ""}
{"id": "3516678", "revid": "198277", "url": "https://it.wikipedia.org/wiki?curid=3516678", "title": "Socialite", "text": "Il socialite (, traducibile dall'inglese come \"persona che fa vita mondana\" o \"personaggio del bel mondo\") \u00e8 una persona, in genere proveniente da ambienti benestanti o aristocratici, che partecipa abitualmente a eventi mondani come serate di beneficenza o gala, feste private, sfilate di moda, raccolte fondi, festival e altri eventi esclusivi, dedicando gran parte del proprio tempo a essi, e che deve la propria notoriet\u00e0 principalmente a queste attivit\u00e0.\nStoria.\nI \"socialite\" statunitensi furono originariamente inclusi in un registro sociale, un elenco dei nomi e degli indirizzi dei \"contatti sociali preferiti\" delle famiglie di spicco del diciannovesimo secolo. Nel 1886, Louis Keller, descritto nel suo necrologio come \"noto a pi\u00f9 persone qui e all'estero di ogni altro residente di New York\", ebbe l'idea di istituzionalizzare queste liste e metterle in vendita. L'idea di Keller ebbe un grande successo e gi\u00e0 nel 1918 vi erano 18 volumi annuali in rappresentanza di 26 citt\u00e0 degli Stati Uniti.\nIn Francia e in Italia nel XVIII e il XIX secolo si diffusero i salotti letterari e culturali, tenuti spesso da nobildonne definite \"salottiere\", animatrici della vita mondana (oltre che artistica), come moderne \"socialite\": ad esempio Suzanne Curchod, Isabella Teotochi Albrizzi o Fanny Targioni Tozzetti.\nDa met\u00e0 del ventesimo secolo, con l'ascesa della classe media, la televisione statunitense diede sempre meno attenzione ai membri dell'alta societ\u00e0, e negli anni settanta, i giornali che non avevano interrotto il loro spazio quotidiano dedicato all'alta societ\u00e0, lo ridussero a una rubrica settimanale, normalmente denominata di \"stile\"."}
{"id": "3516681", "revid": "46931", "url": "https://it.wikipedia.org/wiki?curid=3516681", "title": "Parkat\u00eaj\u00ea", "text": ""}
{"id": "3516682", "revid": "287204", "url": "https://it.wikipedia.org/wiki?curid=3516682", "title": "Haluzice (Slovacchia)", "text": "Haluzice (in ungherese \"Gallyas\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3516685", "revid": "287204", "url": "https://it.wikipedia.org/wiki?curid=3516685", "title": "Horn\u00e1 Streda", "text": "Horn\u00e1 Streda (in ungherese \"Fels\u0151szerdahely\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3516686", "revid": "287204", "url": "https://it.wikipedia.org/wiki?curid=3516686", "title": "Horna Streda", "text": ""}
{"id": "3516687", "revid": "277947", "url": "https://it.wikipedia.org/wiki?curid=3516687", "title": "L'aquila a due teste", "text": "L'aquila a due teste \u00e8 un'opera teatrale di Jean Cocteau, rappresentata per la prima volta a Bruxelles nell'ottobre 1946 al Th\u00e9\u00e2tre Royal des Galeries, con Edwige Feuill\u00e8re e Jean Marais. Fu pubblicata nello stesso anno da Gallimard.\nLa versione cinematografica, diretta da Cocteau stesso nell'ottobre 1947 a Vizille, uscir\u00e0 nel 1948. Anche Michelangelo Antonioni ne far\u00e0 una riduzione per lo schermo in \"Il mistero di Oberwald\".\nCocteau afferma di aver preso ispirazione dalle storie di Ludovico II di Baviera e dell'imperatrice Elisabetta d'Austria. Ludovico era stato trovato annegato nel lago di Stamberg in Baviera, in circostanze che non sono mai state adeguatamente chiarite. Elisabetta fu accoltellata al cuore dall'anarchico Luigi Lucheni mentre camminava per Ginevra. Per il suo ritratto della regina, Cocteau attinse dal ritratto di Elisabetta fatto da Remy de Gourmont nel suo \"Promenades litt\u00e9raires\". Le prestazioni di Edwige Feuill\u00e8re e Jean Marais nella prima produzione francese sono stati parte essenziale della concezione di Cocteau dell'opera. \nSinossi.\nNel decimo anniversario dell'assassinio del re, la sua vedova solitaria, la regina, arriva al castello di Krantz per passare la notte. Stanislas, un giovane poeta anarchico cerca di ucciderla, entra nella sua stanza, la ferisce; l'uomo somiglia molto al re morto, e la regina lo ospita, invece di consegnarlo alla polizia. La donna lo vede come l'incarnazione della propria morte, e lo chiama \"Azra\u00ebl\" (l'angelo della morte). Tra i due si sviluppa un amore ambiguo, che li unisce nel tentativo di sconfiggere le trame dei politici di corte, rappresentati dal conte di Fo\u00ebhn, il capo della polizia, ed Edith de Berg, dama della regina. Al fine di rimanere fedeli ai loro ideali e gli uni agli altri, la regina e Stanislas devono svolgere il loro ruolo nella loro bizzarra tragedia privata, anche se il mondo non potr\u00e0 mai capire.\nProduzione.\nL'opera \u00e8 stata rappresentata la prima volta al Th\u00e9\u00e2tre Royal des Galeries a Bruxelles nell'ottobre 1946, seguita da alcune performance a Lione. La prima rappresentazione a Parigi ha avuto luogo nel novembre 1946 al Th\u00e9\u00e2tre H\u00e9bertot, diretta da Jacques H\u00e9bertot. Il cast comprendeva Edwige Feuill\u00e8re, nei panni della regina, Jean Marais nelle vesti di Stanislas, Silvia Monfort come Edith de Berg, e Jacques Varennes come il conte di Foehn. I costumi furono realizzaati da Christian B\u00e9rard, le scenografie da Andr\u00e9 Beaurepaire, e Georges Auric scrisse la \"Hymne regale\" che si sente alla fine dell'opera. La produzione continu\u00f2 in altri teatri di Parigi durante il 1947.\nUna versione inglese del dramma venne realizzata da Ronald Duncan sotto il titolo \"L'aquila ha due teste\". La prima rappresentazione avvenne al Lyric Hammersmith a Londra il 4 settembre 1946, con Eileen Herlie come Regina e James Donald come Stanislas. E stata diretto per la \"Compagnia dei Quattro\" da Murray Macdonald. (Ronald Duncan ha descritto la sua versione come un \"adattamento\" piuttosto che una traduzione. Cocteau non era contento della versione inglese, definendola \"assurda\". \nLa prima rappresentazione a New York si \u00e8 svolta al Teatro Plymouth il 19 marzo 1947, con Tallulah Bankhead come regina e Helmut Dantine come Stanislas. Secondo Cocteau le modifiche effettuate da Bankhead fecero s\u00ec che la produzione fosse un flop."}
{"id": "3516688", "revid": "110157", "url": "https://it.wikipedia.org/wiki?curid=3516688", "title": "Santuario dei Santi Cosma e Damiano (Ugento)", "text": "Il santuario dei Santi Cosma e Damiano \u00e8 un edificio di culto cattolico, sito nel centro storico di Ugento, in provincia di Lecce.\nStoria.\nL'edificio affonda le sue origini in epoca bizantina. L'antica costruzione, dedicata a Santa Lucia, aveva la copertura a tegole e presentava tipici elementi medievali, scomparsi in seguito a diversi rifacimenti. L'attuale chiesa fu rifatta in epoca barocca e, all'antico culto per la santa di Siracusa, si affianc\u00f2 quello per i Santi Medici Cosma e Damiano, attuali titolari. Fu ulteriormente ampliata e ammodernata tra il 1886 e il 1893.\nArchitettura.\nEsterno.\nLa facciata, preceduta da una scalinata, \u00e8 caratterizzata da un basamento su cui poggiano due paraste angolari e due semicolonne che ripartiscono la superficie in tre sezioni verticali. Il coronamento \u00e8 costituito da una cornice aggettante, con al centro la statua lapidea della Madonna Immacolata, su cui poggiano due torrette laterali, ospitanti le statue dei santi Cosma e Damiano. Le sezioni laterali sono composte ognuna da una nicchia, con la statua di Pietro apostolo a sinistra e di Paolo di Tarso a destra, mentre la sezione centrale inquadra il portone d'ingresso, con architrave spezzato tra il quale \u00e8 posta una lapide che ricorda la dedicazione della chiesa, e la finestra centinata.\nInterno.\nL'interno \u00e8 a navata unica con pianta rettangolare, scandita in quattro campate da archi a tutto sesto. La copertura \u00e8 a spigolo, tranne che nella campata del presbiterio in cui si innalza una finta cupola. Sulla parete absidale, dietro l'altare maggiore in marmi policromi, campeggia il dipinto su tela dei santi Medici. Sulla parete destra della navata \u00e8 presente l'altare dedicato a Lucia da Siracusa, con un olio su tela raffigurante la santa secondo l'iconografia tradizionale."}
{"id": "3516691", "revid": "47767", "url": "https://it.wikipedia.org/wiki?curid=3516691", "title": "Leyla", "text": ""}
{"id": "3516693", "revid": "47767", "url": "https://it.wikipedia.org/wiki?curid=3516693", "title": "Leilah", "text": ""}
{"id": "3516694", "revid": "1100311", "url": "https://it.wikipedia.org/wiki?curid=3516694", "title": "Kevin Fickentscher", "text": "Carriera.\nEsordisce nella Super League svizzera con la maglia del , squadra con la quale vince una coppa nazionale al termine della stagione 2010-2011. Dopo quattro stagioni trascorse nel cantone Vallese, si trasferisce al Losanna, club in cui diventa portiere titolare. Il 14 dicembre 2013, proprio durante la partita contro la sua ex-squadra del , si ferisce al tendine, impedendogli di scendere in campo per diversi mesi.\nNel 2015 torna al Sion. Dopo due stagioni trascorse da secondo portiere, trova la titolarit\u00e0 fissa a partire dalla stagione 2017/2018, a seguito di un brutto infortunio del portiere Mitryushkin."}
{"id": "3516695", "revid": "1543377", "url": "https://it.wikipedia.org/wiki?curid=3516695", "title": "Rock Me (Melanie C)", "text": "Rock Me \u00e8 un singolo della cantante pop rock britannica Melanie C, pubblicato il 24 giugno 2011 in Germania, Svizzera e Austria e il 26 giugno in tutto il mondo su iTunes. \u00c8 il primo singolo estratto dal quinto album dell'artista, \"The Sea\", pubblicato il 2 settembre successivo.\nIl brano \u00e8 stato scritto dalla stessa cantante in collaborazione con Dave Roth e David Jost. Prodotta da Dave Roth e Andy Chatterley, \u00e8 la sigla ufficiale dei mondiali di calcio femminili per l'emittente televisiva tedesca ZDF.\nIl singolo contiene la b-side \"Stop This Train\"."}
{"id": "3516697", "revid": "1442080", "url": "https://it.wikipedia.org/wiki?curid=3516697", "title": "Open di Francia 2011 - Singolare ragazze", "text": "La detentrice del titolo era Elina Svitolina ma non ha preso parte al torneo.\nOns Jabeur ha sconfitto in finale M\u00f3nica Puig per 7-68, 6-1."}
{"id": "3516698", "revid": "1534511", "url": "https://it.wikipedia.org/wiki?curid=3516698", "title": "Villa Doria Centurione", "text": "La villa Doria Centurione \u00e8 una storica dimora nobiliare del comune di Genova. Si trova a Pegli, quartiere residenziale del ponente cittadino. L'edificio, tipico esempio di architettura manierista pre-alessiana, oggi di propriet\u00e0 del comune di Genova, \u00e8 sede del museo navale di Pegli.\nStoria.\nLa villa fu edificata a partire dal 1540 per il facoltoso banchiere Adamo Centurione, amico e consigliere di Andrea Doria. Resta sconosciuto il nome dell'architetto che progett\u00f2 la villa, in seguito arricchita dai lavori che il Centurione fece realizzare nel parco dal celebre architetto perugino Galeazzo Alessi: un laghetto artificiale con al centro un isolotto, un'\"isola fatata\" da raggiungere in barca.\nAlla morte del Centurione, nel 1568, si apr\u00ec una lunga questione ereditaria, che coinvolse la figlia Ginetta e gli eredi del primogenito Marco, premorto al padre. La disputa si trascin\u00f2 per quasi due decenni, fino a quando entr\u00f2 in possesso della villa il nipote Giovanni Andrea Doria, figlio di Ginetta Centurione e di Giannettino Doria, cugino del \"Principe\" e suo erede designato.\nGiovanni Andrea Doria tra il 1590 e il 1592 fece ristrutturare ed ampliare l'edificio, affidando il progetto ad Andrea Ceresola, detto \"il Vannone\". Giovanni Andrea Doria fece sistemare anche il giardino, che allora arrivava fino al mare, realizzando un lungo pergolato che collegava la villa con il palazzo Doria \"alla marina\", ancora presente, bench\u00e9 molto rimaneggiato, sul lungomare di Pegli.\nGli interventi realizzati dai discendenti dei Doria nei secoli successivi si limitarono a poche modifiche marginali. Nell'Ottocento vennero realizzate nuove stanze al piano terra, affrescate con scene a soggetto risorgimentale, e venne rifatto il prospetto meridionale, divenuto quello principale, in concomitanza con l'espansione urbanistica di Pegli. Perduto il giardino che arrivava al mare, rimase il vasto parco a monte con il laghetto navigabile.\nNel 1908 la villa venne venduta dai Doria Pamphilj ad una societ\u00e0 immobiliare e dopo alcuni passaggi di propriet\u00e0 nel 1926 pass\u00f2 al comune Genova. Utilizzata per qualche anno come sede municipale distaccata della \"delegazione\" di Pegli, appena entrata a far parte della Grande Genova, nel 1930 divenne sede del Civico Museo Navale e succursale del liceo classico \"Giuseppe Mazzini\".\nUna frana durante l'alluvione del 1993 ha danneggiato una zona del parco, che tra la fine del Novecento ed i primi anni duemila \u00e8 venuto a trovarsi in stato di degrado; lavori di recupero hanno riguardato dapprima il palazzo e poi tra il 2011 e il 2015 il parco, con i lavori di recupero del laghetto, che era stato riempito di terra negli anni settanta. Con questi lavori il lago \u00e8 stato svuotato dalla terra ripristinando la profondit\u00e0 originaria di 7 metri ed i percorsi perimetrali, ma non hanno compreso il rifacimento del ponticello in legno n\u00e9 il ripristino dei giochi d'acqua sull'isolotto.\nDescrizione.\nVilla.\nEsterni.\nL'edificio ha il fronte principale rivolto sulla piazza Bonavino, disposta in lieve pendenza su parte del parco della villa. La costruzione originaria, in stile rinascimentale, era composta da un corpo centrale su due piani. In epoche successive sono stati aggiunti i due corpi laterali sviluppati in avanti e la torre, separata dall'edificio principale. Il prospetto nord, verso il parco, un tempo quello principale, \u00e8 decorato a monocromo da Lazzaro Tavarone. Nell'Ottocento l'ingresso principale venne spostato nella facciata meridionale, in cui si aprono tre porte, una centrale e due laterali.\nInterni.\nAll'interno, la sequenza atrio, scalone e loggia richiama la struttura tipica delle ville pre-alessiane. Attraverso il loggiato a vetrate, si raggiunge il salone centrale, con il soffitto affrescato da Lazzaro Tavarone, chiamato da Giovanni Andrea Doria intorno al 1595.\nLe decorazioni interne vennero eseguite in due fasi: la prima manierista, realizzata intorno al 1550 da Nicolosio Granello, detto il Figonetto e Ottavio Semino, \u00e8 ispirata agli affreschi della villa del Principe, residenza principale dei Doria mentre la seconda, barocca, \u00e8 opera del Tavarone, al quale si devono anche le decorazioni alle pareti nelle stanze adiacenti.\nGli affreschi al piano terreno, di Nicolosio Granello e Ottavio Semino raffigurano scene di battaglie, personaggi mitologici, decori con festoni a carattere vegetale.\nI soggetti sono ispirati a temi d'amore e d'avventura tipici della letteratura classica, tra i quali \"Giove che scaglia il fulmine\", \"Storie di Angelica\" e \"Curzio Romano\" al piano terreno; \"Perseo che libera Andromeda\", \"Partenza degli Argonauti\" e il ritratto di profilo di Andrea Doria al piano nobile.\nL'affresco del salone, opera del Tavarone, raffigura l'incontro di due gruppi di conquistatori che indossano eleganti armature, immersi nella natura selvaggia con in lontananza una nave in una baia e una spiaggia.\nTorre.\nDietro al palazzo sorge una torre d'avvistamento costruita nel 1591, collegata da un passaggio sopraelevato con il piano nobile.\nLa torre, alta 27 metri, ha pianta quadrata con basamento a scarpa e coronamento a sbalzo. Dal 2005 \u00e8 sede del \"CSU Sostenibile Archeospeleologia\", Scuola nazionale di Archeospeleologia patrocinato dal MIBACT, specializzato nella ricerca, studio e valorizzazione dei sotterranei. Nei locali interni della torre, visitabili su richiesta, \u00e8 esposta una serie di armature d'epoca restaurate dagli archeologi del CSUs con i consigli dell'archeologo d'armi dott. M.Vignola.\nParco.\nLa villa \u00e8 circondata da un grande parco di 115.000\u00a0m\u00b2, ora pubblico, realizzato nel 1548, che si estende a monte del palazzo con la sua vegetazione di lecci, querce, conifere e piante esotiche, e che in origine arrivava fino al mare.\nNella parte pi\u00f9 a monte del parco si trova il laghetto artificiale disegnato dall'Alessi, alimentato dal rio Archetti, con al centro l'isolotto di forma ellittica con giochi d'acqua e statue di ninfe e fauni. Pochi anni dopo la sua costruzione il lago e l'isolotto furono citati dal Vasari tra le opere realizzate a Genova dal \"famoso, e molto celebre architettore, Galeazzo Alessi Perugino\" (\"Gi\u00e0 non tacer\u00f2 che ha fatto il lago ed isola del signor Adamo Centurioni, copiosissimo d'acque e fontane, fatte in diversi modi belli e capricciosi\").\nLa soluzione adottata dall'Alessi viene ad interrompere, con i suoi \"modi belli e capricciosi\", il tradizionale schema geometrico del giardino rinascimentale, che ritroviamo invece nella parte pi\u00f9 in basso, mentre il lago e l'isola con il loro aspetto selvaggio intendono rappresentare il ricongiungimento dell'uomo con la natura, sottolineato anche dalle due statue di fauni che ornavano l'isola, oggi conservate nel museo di Sant'Agostino.\nMuseo navale.\nNella villa ha sede il museo navale, inaugurato nel 1930, in cui sono esposte collezioni di dipinti a carattere marinaro, modelli di navi, carte nautiche ed oggetti in uso in ambito marittimo e portuale, che illustrano la storia della marineria ligure dal Medioevo ai nostri giorni. Gli oggetti esposti provengono dalla collezione del comune di Genova e da raccolte private, in particolare quella donata al comune dall'ing. Fabio Garelli che costitu\u00ec il primo nucleo del museo. Chiuso per alcuni anni alla fine del XX secolo, \u00e8 stato riaperto con un nuovo allestimento il 3 dicembre 2004. Dal 2005 fa parte insieme a Galata \u2212 Museo del mare e Museoteatro della Commenda del circuito museale del Mu.MA."}
{"id": "3516699", "revid": "110157", "url": "https://it.wikipedia.org/wiki?curid=3516699", "title": "H\u00f4rka nad V\u00e1hom", "text": "H\u00f4rka nad V\u00e1hom (in ungherese \"V\u00e1ghorka\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3516700", "revid": "287204", "url": "https://it.wikipedia.org/wiki?curid=3516700", "title": "Horka nad Vahom", "text": ""}
{"id": "3516705", "revid": "1149807", "url": "https://it.wikipedia.org/wiki?curid=3516705", "title": "Solar Winds", "text": "Solar Winds \u00e8 una serie di videogiochi di azione ad ambientazione fantascientifica prodotta dalla Epic Megagames nel 1993. \nLa saga si compone di due episodi separati, Solar Winds: The Escape e Solar Winds: Galaxy."}
{"id": "3516706", "revid": "1781667", "url": "https://it.wikipedia.org/wiki?curid=3516706", "title": "Hrachovi\u0161te", "text": "Hrachovi\u0161te (in ungherese \"Bors\u00f3s\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3516707", "revid": "86343", "url": "https://it.wikipedia.org/wiki?curid=3516707", "title": "Hrachoviste", "text": "Il toponimo Hrachoviste, con diverse grafie, pu\u00f2 riferirsi a:"}
{"id": "3516709", "revid": "287204", "url": "https://it.wikipedia.org/wiki?curid=3516709", "title": "Leila Ben Ali", "text": ""}
{"id": "3516711", "revid": "1442080", "url": "https://it.wikipedia.org/wiki?curid=3516711", "title": "Internazionali di Tennis di San Marino 1994 - Doppio", "text": "Il doppio del torneo di tennis Internazionali di Tennis di San Marino 1994, facente parte dell'ATP Tour, ha avuto come vincitori Neil Broad e Greg Van Emburgh che hanno battuto in finale Jordi Arrese e Renzo Furlan 6-4, 7-6."}
{"id": "3516714", "revid": "71433", "url": "https://it.wikipedia.org/wiki?curid=3516714", "title": "Alex Breckenridge", "text": ""}
{"id": "3516718", "revid": "1442080", "url": "https://it.wikipedia.org/wiki?curid=3516718", "title": "Schenectady Open 1994 - Doppio maschile", "text": "Il doppio maschile del torneo di tennis Schenectady Open 1994, facente parte dell'ATP Tour, ha avuto come vincitori Jan Apell e Jonas Bj\u00f6rkman che hanno battuto in finale Jacco Eltingh e Paul Haarhuis 6-4, 7-6."}
{"id": "3516721", "revid": "46931", "url": "https://it.wikipedia.org/wiki?curid=3516721", "title": "Internet of things", "text": ""}
{"id": "3516724", "revid": "1305772", "url": "https://it.wikipedia.org/wiki?curid=3516724", "title": "Mariana Maga\u00f1a", "text": "Conosciuta per avere interpretato Mariana in \"High School Musical - La sfida\", Barbie in \"Cuando toca la campana\" e Melody in \"Junior Express\"\nBiografia.\nNata nel 1991 a Citt\u00e0 del Messico da Felipe Jesus Maga\u00f1a Barrera e Maria Luisa Inzunza. Ha un fratello e due sorelle, Azul, Miguel e Angelica, tutti pi\u00f9 grandi di lei. Ha 5 nipoti, Zoe, Santi, Lucca, Santiago e Sasika. Da circa 6 anni \u00e8 fidanzata con Gilberto Ornelas Bajaras. Inizia la sua carriera televisiva nel 1998, all'et\u00e0 di 7 anni, insieme a sua sorella Angelica Maga\u00f1a in \"Chiquititas\" dove interpreta il ruolo di Sol.\nNel 2007 partecipa al reality show \"High School Musical - La selecci\u00f3n\", che permette, ai vincitori, di partecipare ad un film \"spin-off\" del successo statunitense \"High School Musical\". Vincendo il programma, Maga\u00f1a da la voce agli album del programma, prende parte al film \"High School Musical - La sfida\" interpretando il ruolo di Mariana e partecipa ai tour teatrali correlati al programma televisivo, insieme al cast, tra il 2007 e il 2008. Nel film impersona la protagonista. Il film venne pubblicato nel 2008 in Messico e l'anno successivo anche in Italia. \nSempre nel 2007 la Maga\u00f1a partecipa in alcuni episodi della serie \"La vida es una cancion\".\nNel 2009 appare nell'episodio 21 della prima stagione di \"A cada quien su Santo\", interpretando Lucia, una ragazza con i genitori separati e che vorrebbe decidere lei cosa fare e non suo padre.\nNel 2011 partecipa a \"Cuando toca la campana\", dove interpreta uno dei ruoli principali, Barbie, una ragazza molto allegra e vivace, ma allo stesso tempo molto timida infatti, pensa che, per far credere alle altre persone che non \u00e8 timida parla molto. Nello stesso anno partecipa allo spot pubblicitario per pubblicizzare un succo di frutta, \"Ades-Energia Saludable\"\nNel 2013 inizia a lavorare in \"Junior Express\", una serie di Disney Junior Latino America, che sta avendo un grandissimo successo in tutto il continente Latino Americano. Nella serie interpreta il ruolo di Melody, la hostes del Junior Express che appena sente la parola Ayuda (aiuto) corre dalla persona che lo ha chiesto tentando di aiutarla.\nNel 2014 Mariana partecip\u00f2 alla seconda stagione della serie che puoi sar\u00e0 seguita dal primo tour della serie che attravers\u00f2 quasi tutto il Sud America, il tour venne chiamato \"Topa en Junior Express-Todos a bordo\".\nNell'inizio del febbraio del 2015 iniziano le registrazioni della terza stagione di \"Junior Express\".\nNel marzo dello stesso anno parte del cast della serie parte verso Citt\u00e0 del Messico per esibirsi nel centro commerciale Perisur a Citt\u00e0 del Messico. \nAnche la terza stagione sar\u00e0 seguita da un tour che inizier\u00e0 il 20 di giugno del 2015 nel teatro opera Allianz di Buenos Aires e finir\u00e0 il 29 di novembre del 2015 nel Movistar Arena a Santiago del Cile. Purtroppo la Maga\u00f1a si ritir\u00e0 dal tour il 17 agosto 2015 per motivi ancora sconosciuti."}
{"id": "3516725", "revid": "122757388", "url": "https://it.wikipedia.org/wiki?curid=3516725", "title": "Padre Speranza", "text": "Padre Speranza \u00e8 un film per la televisione del 2005 diretto da Ruggero Deodato.\nTrama.\nDon Carlo Vasari \u00e8 un prete anticonformista spesso in disaccordo con gli alti gerarchi della Chiesa. Per questo motivo viene mandato in un carcere minorile a Crotone, nel sud Italia. Nino, un detenuto sedicenne, viene accusato di omicidio ma padre Speranza non crede alla sua colpevolezza e intraprende una coraggiosa indagine personale per scagionarlo."}
{"id": "3516732", "revid": "765341", "url": "https://it.wikipedia.org/wiki?curid=3516732", "title": "Episodi di So Random!", "text": "La prima ed unica stagione della serie televisiva So Random! \u00e8 stata trasmessa negli Stati Uniti per la prima volta dall'emittente Disney Channel dal 5 giugno 2011 al 25 marzo 2012.\nIn Italia, \u00e8 stata trasmessa in prima visione sul canale Disney Channel dal 9 dicembre 2011 all'8 agosto 2012.\nOspite musicale: Cody Simpson.\nCanzone.\nCody Simpson canta \"All Day\". \nSketches.\nLa ruota della fortuna delle stelle, Caschi Ninja, Zombie Man, Il ragazzo delle scuse, La ragazzina capricciosa che parla dei pony\nOspite musicale: Greyson Chance.\nCanzone.\nGreyson Chance canta \"Waiting Outside the Lines\". \nSketches.\nCalzini dentro i sandali, Imparare lo spagnolo con Reynaldo Rivera, Bedazzle Zit, La famiglia Spasserotto, Io sposer\u00f2 Zach Feldman Show.\nOspite musicale: Selena Gomez &amp; The Scene.\nCanzone.\nSelena Gomez &amp; The Scene canta \"Who Says\". \nSketches.\nA lezione da Mr. Grammar, Teen Rage, Messaggine, Olaf Glutella: Finto studente di scambio straniero, Il giardino dell'aglio e I calzoni bracaloni.\nOspite musicale: Mitchel Musso.\nCanzone.\nMitchel Musso canta \"Get Away\".\nSketches.\nFrolina Fragoletta salva il pianeta in 3D, I Fratelli anime, Il pi\u00f9 sarcastico \u00e8 Skip, Roadkill McGill's Roadside Diner, Carnival Games e Le vere principesse del New Jersey: Il fatapadrino\nOspite speciale: Tony Hawk.\nCanzone.\nNessuna\nSketches.\nLa ragazzina capricciosa che parla dell'intervallo, Braggy Benson, I pasti consigliati dalla cuoca, Gli annunci del mattino, I fratelli anime, La ragazzina capricciosa che parla degli smartphone\nOspite musicale: Coco Jones.\nCanzone.\nCoco Jones canta \"Stand Up\"\nSketches.\nIl rap delle ortodonzine, Sally Jensen: Avvocato dei ragazzi, Nolan (Parte 1), Angus: Il supermodello, Nolan (Parte 2), Le coriste I, Nolan (Parte 3)\nOspite musicale: Jacob Latimore.\nCanzone.\nJacob Latimore canta \"Like 'Em All\"\nSketches.\nKetchup dappertutto, Rufus al cinema, Puppy Playdate, Sally Jensen: Avvocato dei ragazzi, Le coriste II, La famiglia Spasserotto\nOspite musicale: Mindless Behavior.\nCanzone.\nI Mindless Behavior cantano \"My Girl\"\nSketches.\nBozzoli anni goffi, Il ragazzo pi\u00f9 forte della scuola (Parte 1), Mr. McNamara, Il ragazzo pi\u00f9 forte della scuola (Parte 2), I fratelli Platowski, Oggetti smarriti di Carson lo svitato, Il ragazzo pi\u00f9 forte della scuola (Parte 3)\nOspite musicale: Colbie Caillat.\nCanzone.\nColbie Caillat canta \"Brighter Than the Sun\"\nSketches.\niPatch, Angus viene a cena, Audizioni per le quadre cheerleader (Parte 1), Il ragazzo pi\u00f9 forte della scuola (Parte 1), Audizioni per le quadre cheerleader (Parte 2), Il ragazzo pi\u00f9 forte della scuola (Parte 2), Audizioni per le quadre cheerleader (Parte 3), Il ragazzo pi\u00f9 forte della scuola (Parte 3)\nOspite musicale: Far East Movement.\nCanzone.\nFar East Movement cantano \"Rocketeer\" con Miguel\nSketches.\nHarry Potter nel mondo reale, P-Brain Bad No Pain Tuner Auto News, Teen Rage: Fare un video musicale, Papere dell'atterraggio sulla luna, Zombie Man 2\nOspite musicale: Kicking Daisies.\nCanzone.\nKicking Daisies cantano \"Keeping Secrets\".\nSketches.\nOggetti smarriti di Carson lo svitato, Un semplice ragazzo di campagna (Parte 1), Project Airport Runway (Parte 1), Luoghi non adatti ai Flash Mob, Project Airport Runway (Parte 2), Un semplice ragazzo di campagna (Parte 2), Project Airport Runway (Parte 3) e L'armadio di tua figlia\nOspite musicale: Dave Days.\nCanzone.\nDave Days canta \"What Does It Take\"\nSketches.\nLa ruota della fortuna, Gli insegnanti non seguono le regole, Chilly Slab Ice Creamery, Tacchi di ghiaccio, I gattini vampiri\nOspite speciale: Chelsea Kane/Ospite musicale: Hot Chelle Rae.\nCanzone.\nHot Chelle Rae cantano \"Tonight Tonight\"\nSpecial Guest Star negli sketches.\nChelsea Kane\nSketches.\nVoldeMart, Nolan (Parte 1), Dance Fever, Nolan (Parte 2), Occhiali da sole, Nolan (Parte 3)\nOspite speciale: Miss Piggy.\nCanzone.\nNessuna\nSketches.\nLa ragazzina capricciosa (Parte 1), Odor manzo, La ragazzina capricciosa (Parte 2), Dolce vs Salato, La ragazzina capricciosa (Parte 3), La ragazzina capricciosa (Parte 4) e Le vere principesse del New Jersey.\nOspite musicale: Iyaz.\nCanzone.\nIyaz canta \"Pretty Girls\" con Mann\nSketches.\nDolcetti nei calzoni, Che fare e non fare ad Halloween (Parte 1), Sally Jensen: Avvocato dei ragazzi, Che fare e non fare ad Halloween (Parte 2), Busto volante (Supereroe), Che fare e non fare ad Halloween (Parte 3), Rufus: Halloween\nOspiti musicali: Bridgit Mendler, Adam Hicks e Hayley Kiyoko.\nCanzone.\nBridgit Mendler, Adam Hicks e Hayley Kiyoko cantano \"Determinate\"\nSpecial Guest Star negli sketches.\nBridgit Mendler, Adam Hicks e Hayley Kiyoko\nSketches.\nPubblicit\u00e0 per la presidenza di classe, Parlando con le ragazze con Chester McFowler, Harry Potter nel mondo reale II, Tato Mctilda\nOspiti speciali: Leigh-Allyn Baker e Mia Talerico - Ospite musicale: Pia Toscano.\nCanzone.\nPia Toscano canta \"This Time\"\nSpecial Guest Star negli sketches.\nLeigh-Allyn Baker e Mia Talerico\nSketches.\nPerch\u00e9? Con Mia, Audizioni per le quadre cheerleader (Parte 1), Momenti difficili, Audizioni per le quadre cheerleader (Parte 2), Rufus al ristorante, Audizioni per le quadre cheerleader (Parte 3)\nOspite musicale: Justin Bieber.\nCanzone.\nJustin Bieber canta \"Mistletoe\".\nSketches.\nMC Grammatica Claus, Allevata dai castori, Il ragazzo pi\u00f9 forte della scuola, I Fratelli Platowski e Volde-Marte\nOspite musicale: Christina Grimmie.\nCanzone.\nChristina Grimmie canta \"Advice\"\nSketches.\nSelly Jensen: Avvocato dei ragazzi, I fratelli anime, Gli insegnanti non seguono le regole II, Combattimenti in ascensore, La canzone di Bezzi\nOspite musicale: Andy Grammer.\nCanzone.\nAndy Grammer canta \"Keep Your Head Up\"\nSketches.\nHigh School Technical, I fratelli anime (Parte 1), Campo di addestramento per pigiama party del sergente pigiamino, I fratelli anime (Parte 2), Favole per bambini investigazioni, Puppy Playdate, I fratelli anime\nOspiti speciali: I gemelli Sprouse con Debby Ryan.\nCanzone.\nNessuna\nSpecial Guest Star.\nI gemelli Sprouse e Debby Ryan\nSketches.\nSelly Jensen: Avvocato dei ragazzi: Cartoni, Luoghi non adatti ai flash mob: Corte, Gli insegnanti non tentano di essere freddi III, Gara dei fissatori, I fratelli anime vs I fratelli Transformer, L'episodio inedito di Zack e Cody sul ponte di comando\nOspiti musicali: The Ready Set.\nCanzone.\nThe Ready Set cantano \"Young Forever\"\nSketches.\nLuoghi non adatti ai flash mob, Allevata dai castori, Il perdente pi\u00f9 grosso vi rovina il pasto (Parte 1), Madeline Online, Il perdente pi\u00f9 grosso vi rovina il pasto (Parte 2), Un semplice ragazzo di campagna, Il perdente pi\u00f9 grosso vi rovina il pasto (Parte 3), Il pi\u00f9 sarcastico \u00e8 Skip\nOspite musicale: China Anne McClain.\nCanzone.\nChina Anne McClain canta \"Unstoppable\"\nSketches.\nSo Logical, Gli insegnanti non seguono le regole IV, Audizioni per le quadre cheerleader: Benson Green (Parte 1), Angus: Il supermodello, \nAudizioni per le quadre cheerleader: Nancy Green, Oggetti smarriti di Carson lo svitato\nOspiti musicali: The New Boyz.\nCanzone.\nThe New Boyz cantano \"Meet My Mom\"\nSketches.\nBallando con le stelle di internet, Capitan Ovvio! (Parte 1), Io sposer\u00f2 Zach Feldman Show, Lady Gaga: Born to Play, Capitan Ovvio! (Parte 2), Sei pi\u00f9 intelligente di uno studente di 5\u00aa: Tech Edition, Capitan Ovvio! (Parte 3)\nOspite musicale: Shane Harper.\nCanzone.\nShane Harper canta \"One Step Closer\"\nSketches.\nCome Angus!, Danceformers, Pesca: Il film, Il ragazzo con le mani grandi, So Random! Story Book Remix: L'albero\nOspiti musicali: Destinee &amp; Paris.\nCanzone.\nDestinee &amp; Paris cantano \"True Love\"\nSketches.\nJamTron, Io sposer\u00f2 Zach Feldman Show III, Le coriste III, Le collane pi\u00f9 serie"}
{"id": "3516733", "revid": "767487", "url": "https://it.wikipedia.org/wiki?curid=3516733", "title": "Manus Vrauwdeunt", "text": "Carriera.\nCon il Feyenoord vinse per tre volte il campionato olandese (1936, 1938 e 1940) e per una volta la Coppa d'Olanda (1935)."}
{"id": "3516735", "revid": "599013", "url": "https://it.wikipedia.org/wiki?curid=3516735", "title": "Ekaterina Fesenko", "text": ""}
{"id": "3516737", "revid": "298229", "url": "https://it.wikipedia.org/wiki?curid=3516737", "title": "Yekaterina Fesenko", "text": ""}
{"id": "3516738", "revid": "228587", "url": "https://it.wikipedia.org/wiki?curid=3516738", "title": "Congettura di Bunyakovsky", "text": "La congettura di Bunyakovsky, formulata nel 1857 dal matematico russo Viktor Bunyakovsky, afferma che per ogni polinomio a coefficienti interi \"p\" tale per cui:\nla sequenza \"p\"(n) contiene infiniti numeri primi. I polinomi che soddisfano le summenzionate condizioni sono anche noti come polinomi di Bunyakovsky.\nLa seconda condizione esclude i polinomi irriducibili di primo grado, per i quali l'asserto era gi\u00e0 stato dimostrato nel 1835 da Dirichlet (teorema di Dirichlet).\nLa terza condizione esclude invece i polinomi per i quali l'asserto \u00e8 banalmente falso: se i \"p\"(n) sono tutti multipli di un comune divisore \"d\" maggiore di 1, l'insieme pu\u00f2 contenere al pi\u00f9 un unico numero primo. Un esempio \u00e8 il polinomio formula_1, i cui valori generati sono tutti pari.\nLa congettura di Bunyakovsky \u00e8 una generalizzazione della quinta congettura di Hardy-Littlewood, la quale afferma che la sequenza formula_2 contiene infiniti numeri primi:\nAllo stato attuale non solo non \u00e8 noto se i polinomi di Bunyakovsky generino infiniti numeri primi, ma non \u00e8 nemmeno provato che tali polinomi generino sempre \"almeno\" un numero primo."}
{"id": "3516739", "revid": "599013", "url": "https://it.wikipedia.org/wiki?curid=3516739", "title": "Kees Mijnders", "text": ""}
{"id": "3516744", "revid": "767487", "url": "https://it.wikipedia.org/wiki?curid=3516744", "title": "Saul\u0117 Kilait\u0117", "text": "Carriera.\nArtista performer di formazione classica, arrangiatrice e compositrice, il suo stile personale fonde il mondo della musica classica con quello della tradizione etnica e moderna, attraverso l'uso di nuove tecnologie musicali. \nSaul\u0117 \u00e8 fondatrice del Picasso Strings Project: un progetto nato nel 2001, basato sul quartetto d'archi femminile, con l'intento di unire cinque arti: musica, letteratura, pittura, video arte e teatro.\nL'artista ha un'intensa serie di collaborazioni per incisioni di colonne sonore e dischi, passaggi televisivi su reti nazionali, spettacoli teatrali e concerti live.\nNel corso della sua carriera artistica, Saul\u0117 ha potuto spaziare tra diversi stili musicali: dalla leggera all'etnica, dal pop al jazz e classica moderna, grazie anche alle collaborazioni con grandi artisti internazionali come Laura Pausini, Gianna Nannini, Eros Ramazzotti, Cesare Cremonini, Andrea Bocelli, Lee Ryan e Michael Bubl\u00e9. \nNel 2009 e 2010 \u00e8 stata protagonista musicale su RAI 2 per 175 puntate in diretta nella trasmissione quotidiana \"Italia sul 2\". Ha partecipato come ospite a numerosi show tra cui \"Che tempo che fa\", \"Quelli che... il calcio\", Wind Music Awards.\nNello stesso periodo ha calcato come solista palchi prestigiosi in Italia e in Europa (Stadio di San Siro, per l'evento \"Amiche per l'Abruzzo\", Arena di Verona, Teatro San Babila, La Fenice di Venezia, Teatro Rossini di Pesaro, Teatro dell'Opera di Tirana, Teatro nazionale di Ankara, Palazzo congressi di Algeri, ecc.) Ha fatto parte come attrice-violinista alle riprese per il film Still life. Partecipa a produzioni televisive con l'Orchestra Sinfonica Universale Italiana e fa parte della direzione artistica del team creativo 5ArtLab: il laboratorio delle cinque arti, che lavora alla realizzazione di diversi progetti artistici ed eventi.\nIl suo spettacolo teatrale \"Andando, Vivendo\" in tour dal 2006, porta il pubblico in un onirico \"viaggio\" musicale intorno al mondo, attraverso frammenti poetici e brevi racconti che introducono i brani, arrangiati in modo originale: dal tango alle danze irlandesi, da proprie composizioni a brani storici, per arrivare ai capolavori di Vivaldi, Bach, Massenet, Bizet e altri. \u00c8 anche uno spettacolo multimediale, con video scenografie artistiche sincronizzate,\nNel 2011 diviene protagonista del volume a fumetti da collezione \"Saule - La quinta stagione\", un racconto fantascientifico che riporta la violinista dall'epoca \"vivaldiana\" ai nostri giorni, con una macchina del tempo, per scoprire il mistero dell'ultimo manoscritto del maestro veneziano, Antonio Vivaldi. \nIl lavoro editoriale \u00e8 stato firmato dal \"guru\" del fumetto italiano: Antonio Serra, collaboratore di Bonelli Editore.\nIl suo romanzo di esordio \"Diario di un Violino\""}
{"id": "3516747", "revid": "767487", "url": "https://it.wikipedia.org/wiki?curid=3516747", "title": "Toon Oprinsen", "text": ""}
{"id": "3516750", "revid": "125263531", "url": "https://it.wikipedia.org/wiki?curid=3516750", "title": "Caroline Garcia", "text": "Ottima doppista, in coppia con la connazionale Kristina Mladenovic si aggiudica l'Open di Francia 2016 e si spinge fino alla 2\u00aa posizione del ranking a fine ottobre dello stesso anno. Altrettanto valida giocatrice nel singolare, disputa un quarto di finale all'Open di Francia 2017. In seguito, raggiunge il quarto posto WTA, suo \"best ranking\", nel settembre del 2018. Nel corso della sua carriera ha vinto un totale di 13 tornei WTA: 7 nel singolo, tra cui il pi\u00f9 prestigioso \u00e8 il China Open 2017, e 6 in doppio, disciplina in cui, oltre allo Slam vinto in patria, si \u00e8 aggiudicata anche il Premier Mandatory Mutua Madrid Open 2016. Inoltre, vanta una semifinale nel singolare alle WTA Finals 2017 e una nel doppio raggiunta l'anno precedente.\nCarriera.\nPrende parte a un torneo dello Slam per la prima volta agli Australian Open 2011 dove ottiene l'accesso grazie a una wild-card e, dopo aver superato al primo turno Varvara Lepchenko, viene eliminata da Ayumi Morita.\nAl Roland Garros dello stesso anno prende parte ancora grazie a una wild-card ed arriva nuovamente al secondo turno dove affronta la testa di serie numero 7 Marija \u0160arapova. In questo match riesce a vincere il primo set e a portarsi in vantaggio 4-1 nel secondo set, prima di venire rimontata e sconfitta dalla tennista russa; dopo questa prestazione diversi grandi tennisti come Andy Murray e Martina Navr\u00e1tilov\u00e1 l'hanno predetta futura numero uno.\nDopo essere stata eliminata dal torneo senior partecipa comunque al singolare ragazze come terza testa di serie e raggiunge le semifinali. Al di fuori dei tornei del Grande Slam ha raggiunto tre finali ITF, due da \u00a0$ e una da \u00a0$, uscendone per\u00f2 sempre sconfitta. Riesce a vincere invece due tornei ITF in doppio, uno da \u00a0$ nel 2009 insieme a Elixane Lechemia e uno da \u00a0$ nel 2011 insieme a Aur\u00e9lie V\u00e9dy. Agli US Open 2011 raggiunge la finale del singolare ragazze ma perde in due set contro l'americana Grace Min.\nSi avventura fino alle semifinali dell'Abierto Mexicano Telcel 2014 superando sulla sua strada le canadesi Fichman e Bouchard ma si arrende in un match lungo tre set all'americana Christina McHale. Il 13 aprile 2014 vince il primo titolo in singolare, a Bogot\u00e1, battendo in due set la serba Jelena Jankovi\u0107. Nello stesso torneo vince anche il titolo di doppio in coppia con la spagnola Lara Arruabarrena Vecino.\nNel 2015 raggiunge 2 finali WTA entrambe in Messico, ad Acapulco e Monterrey, ma in ambedue le occasioni viene sconfitta dall'elvetica Timea Bacsinszky nella prima eventualit\u00e0 6-3 6-0, nella seconda 6-4 2-6 4-6.\n2016: un anno di successi sia in singolare che in doppio.\nIn singolare ottiene 3 finali: la prima a Strasburgo, dove giunge in finale battendo Flipkens e Teichmann in 2 set, approfittando di un W/O contro la Stosur e sconfiggendo la connazionale Razzano in semifinale. Nell'ultimo atto elimina Mirjana Lu\u010di\u0107-Baroni con lo score di 6-4 6-1; la seconda finale la centra a Mallorca e vince il titolo piegando Anastasija Sevastova in 2 set. Per la Garcia si tratta del 4\u00ba titolo della carriera, il primo sull'erba; giunge in finale anche a Limoges, dove viene battuta da Ekaterina Alexsandrova in 2 set.\nAd ottobre raggiunge anche il best-ranking di numero 23 del mondo, posizione che manterr\u00e0 fino alla fine della stagione.\nA livello di doppio, assieme alla connazionale Kiki Mladenovic, forma una delle coppie pi\u00f9 forti del 2016: raggiungono otto finali e colgono 4 titoli, il pi\u00f9 importante dei quali al Roland Garros: nel torneo di casa raggiungono l'ultimo atto e battono Makarova/Vesnina per 6-3 2-6 6-4. Era dal 2000 che una francese (in quell'annata Mary Pierce) non conquistava il titolo mentre l'ultima coppia interamente francese a vincere il torneo \u00e8 stato il team formato da Suzanne Lenglen/Julie Vlasto nel 1926. Ad ottobre raggiunge il numero 2 del mondo nella specialit\u00e0, suo best-ranking. La coppia ottiene il successo anche nei premier di Charleston e Stoccarda e nel Premier Mandatory di Madrid, sconfiggendo nelle ultime 2 circostanze Hingis e Mirza. Le altre 4 finali, perse, vengono raggiunte a Sydney, a Dubai, a Pechino e soprattutto a New York, dove sono state piegate da Mattek-Sands e Safarova. Alle WTA Finals si sono presentate in qualit\u00e0 di numero 1 del seeding e, dopo il successo su Pl\u00ed\u0161kov\u00e1/G\u00f6rges, hanno perso in semifinale nuovamente da Mattek/Safarova.\n2017: semifinale agli Australian Open in doppio, due vittorie nei tornei WTA e Top 10.\nLa sua stagione inizia con la partecipazione agli Australian Open, dove le viene assegnata la 21\u00aa testa di serie. Sconfigge Kateryna Bondarenko per 7-6 6-4 e la connazionale Oc\u00e9ane Dodin per 6-7 6-4 6-4, viene eliminata dalla testa di serie n\u00b0 16, Barbora Str\u00fdcov\u00e1, per 2-6 5-7. Nel doppio \u00e8 testa di serie n\u00b0 1; sempre in coppia con la connazionale Kristina Mladenovic, arriva fino alla semifinale, dove sono costrette ad arrendersi a Peng Shuai/Andrea Sestini Hlav\u00e1\u010dkov\u00e1 per 6-7 2-6. Questo diventa il loro miglior risultato nel primo Grand Slam. A Taiwan \u00e8 testa di serie n\u00b0 3 ottenendo cos\u00ec un \"bye\". Sconfigge con facilit\u00e0 Marina Erakovi\u0107, ma viene eliminata a sorpresa da Mandy Minella con un doppio 4-6. A Qatar, dopo aver battuto per 6-3 nel terzo set Madison Brengle, viene estromessa da Karol\u00edna Pl\u00ed\u0161kov\u00e1, testa di serie n\u00b0 2, per 5-7 4-6. A Dubai \u00e8 testa di serie n\u00b0 15; supera con un doppio 6-3 Johanna Larsson, per poi essere fermata da M\u00f3nica Puig per 2-6 nel terzo set. Nel doppio, lei e Kristina Mladenovic sono teste di serie n\u00b0 1, ma vengono fermate nei quarti di finale per 3-10 nel set decisivo da Jaroslava \u0160vedova/Chan Hao-ching. In Malaysia \u00e8 testa di serie n\u00b0 3, ma non va oltre al primo turno dove viene fermata da Anna Kalinskaja per 5-7 2-6. Si presenta agli Indian Wells come testa di serie n\u00b0 21. Ottenuto il bye bye, sconfigge Evgenija Rodina con un doppio 6-3, Johanna Konta per 3-6 6-2 7-6; per poi venire sconfitta da Svetlana Kuznecova per 1-6 4-6. Nel doppio, in coppia con Karol\u00edna Pl\u00ed\u0161kov\u00e1, non va oltre il secondo turno perdendo per 11-13 nel set decisivo. A Miami esce di scena a sorpresa per mano di Peng Shuai che la batte per 4-6 0-6.\nSi presenta come testa di serie n\u00b0 3 nel Monterrey Open. Qui si spinge fino alla semifinale battendo in ordine: Renata Zaraz\u00faa (4-6 6-2 6-3), Nadia Podoroska (6-0 6-3), Julia Boserup (6-3 6-2); per poi perdere contro la testa di serie n\u00b0 2, Anastasija Pavlju\u010denkova, per 2-6 4-6. A Madrid esce di scena subito per mano di Wang Qiang la quale la sconfigge per 4-6 3-6. A Roma non fa meglio: raggiunge solamente il secondo turno dove, dopo aver sconfitto per 7-6 3-6 7-6 Donna Veki\u0107, perde contro Dar'ja Gavrilova (5-7 6-3 3-6). A Strasburgo \u00e8 5\u00aa testa di serie e centra la seconda semifinale dell'anno. Dopo aver sconfitto Jennifer Brady per 6-3 6-4, Magda Linette per 6-3 6-3, Krist\u00fdna Pl\u00ed\u0161kov\u00e1 per 7-6 6-2; perde nuovamente contro Dar'ja Gavrilova per 4-6 2-6. Al Roland Garros \u00e8 testa di serie n\u00b0 28 e raggiunge i quarti di finale, suo miglior risultato. Sconfigge Nao Hibino con un doppio 6-2, Chlo\u00e9 Paquet per 7-5 6-4, Hsieh Su-wei per 6-4 4-6 9-7, Aliz\u00e9 Cornet per 6-2 6-4; per poi perdere contro la testa di serie n\u00b0 2, Karol\u00edna Pl\u00ed\u0161kov\u00e1, per 6-7 4-6. A Maiorca \u00e8 testa di serie n\u00b0 3, qui raggiunge la terza semifinale dell'anno. Dopo aver superato Jelena Jankovi\u0107 (6-4 6-4), Jana \u010cepelov\u00e1 (6-3 6-7 6-3), Roberta Vinci (6-2 7-6); perde contro Anastasija Sevastova per 4-6 2-6.\nA Wimbledon \u00e8 testa di serie n\u00b0 21 e arriva fino al quarto turno, suo miglior risultato, dove viene sconfitta dalla 6\u00aa testa di serie, Johanna Konta, per 6-7 6-4 4-6.\nIn Svizzera \u00e8 testa di serie n\u00b0 1, ma viene sorprendentemente eliminata al terzo turno da Tereza Martincov\u00e1 per 5-7 6-7. In Svezia \u00e8 3\u00aa testa di serie e centra la sua quarta semifinale. Supera Irina-Camelia Begu (5-7 6-3 6-4), Sara Errani (6-1 6-0), Barbora Krej\u010d\u00edkov\u00e1 (6-2 4-6 7-5); viene fermata da Kate\u0159ina Siniakov\u00e1 (2-6 5-7).\nA Montreal si spinge fino ai quarti di finale dove incontra Simona Halep che la sconfigge per 4-6 2-6. A Cincinnati viene eliminata subito da Elena Vesnina per 6-4 4-6 4-6. Agli US Open \u00e8 18\u00aa testa di serie; qui ripete il terzo turno dell'anno precedente venendo sconfitta da Petra Kvitov\u00e1 per 0-6 6-4. A Tokyo \u00e8 testa di serie n\u00b0 9 e arriva fino ai quarti di finale. Dopo aver sconfitto Aljaksandra Sasnovi\u010d per 6-4 6-3, Kurumi Nara per 6-1 6-3; perde contro Garbi\u00f1e Muguruza per 2-6 4-6. Il 30 settembre vince il torneo di Wuhan battendo in ordine: Angelique Kerber per 3-6 6-3 6-1, Christina McHale per 6-1 6-1, Dominika Cibulkov\u00e1 per 6-3 7-5, Ekaterina Makarova per 7-63 6-4, Maria Sakkar\u012b per 6-3 6-2 e Ashleigh Barty per 36-7 7-64 6-2. L'8 ottobre vince un altro torneo, stavolta il China Open. Qui sconfigge in ordine: Elise Mertens per 7-64 6-4, Aliz\u00e9 Cornet per 6-2 6-1, Elina Svitolina per 56-7 7-5 7-68, Petra Kvitov\u00e1 per 6-3 7-5 e Simona Halep per 6-4 7-63. A Singapore prende parte alle WTA Finals arrivando alla semifinale dove perde contro Venus Williams per 7-63 2-6 3-6.\nChiude l'anno all'8\u00aa posizione del ranking mondiale, suo miglior piazzamento della stagione. Mentre nel doppio scivola di 71 posizioni, arrivando alla n\u00b0 73.\n2018: settimo titolo WTA e Top 5.\nInizia la nuova stagione prendendo parte al Brisbane International, dove \u00e8 testa di serie n\u00b0 4. Ottenuto il bye bye, al secondo turno \u00e8 costretta al ritiro contro Aliz\u00e9 Cornet su un punteggio di 6-3 3-6 0-0. Si presenta come testa di serie n\u00b0 8 agli Australian Open, dove migliora il suo risultato spingendosi fino al quarto turno. Qui, dopo aver sconfitto Carina Witth\u00f6ft (7-5 6-3), Mark\u00e9ta Vondrou\u0161ov\u00e1 (36-7 6-2 8-6), Aljaksandra Sasnovi\u010d (6-3 5-7 6-2), perde contro Madison Keys per 3-6 2-6. Grazie a questo risultato, raggiunge la posizione n\u00b0 7, migliorando il precedente best ranking. Al St. Petersburg Ladies Trophy \u00e8 3\u00aa testa di serie, ma viene eliminata a sorpresa da Elena Rybakina per 6-4 66-7 56-7. A Qatar \u00e8 7\u00ba testa di serie e si spinge fino ai quarti di finale dove, dopo aver superato Dominika Cibulkov\u00e1 (6-3 36-7 6-0) e Anna Blinkova (7-63 7-5), il suo cammino si interrompe per mano di Garbi\u00f1e Muguruza, la quale la sconfigge per 6-3 1-6 4-6. A Dubai \u00e8 5\u00aa testa di serie e dopo aver sconfitto Lucie \u0160af\u00e1\u0159ov\u00e1 per 6-3 7-5 e Ekaterina Makarova per 6-4 6-2, viene fermata nuovamente da Garbi\u00f1e Muguruza (5-7 2-6). Agli Indian Wells \u00e8 testa di serie n\u00b0 7; supera Jennifer Brady per 6-4 6-4 e Dar'ja Gavrilova per 7-5 6-4, poi viene estromessa per mano di Angelique Kerber, che la batte con un doppio 1-6. A Miami, dopo aver usufruito del \"bye\" al primo turno, viene sconfitta con un netto 3-6 1-6 da Alison Riske. \nPrende parte al torneo di Charleston dove \u00e8 la 1\u00aa testa di serie. Dopo avere estromesso senza difficolt\u00e0 Varvara Lepchenko (6-2 6-3), viene rimontata dalla connazionale Aliz\u00e9 Cornet per 7-5 1-6 4-6. Si presenta a Stoccarda dove gioca un ottimo torneo arrivando fino alla semifinale. Qui, prima di cedere a Coco Vandeweghe per 4-6 2-6, elimina: Marija \u0160arapova per 3-6 7-66 6-4, Marta Kostjuk per 6-1 3-6 7-5 ed Elina Svitolina per 46-7 6-4 6-2. A Madrid centra un'altra semifinale, stavolta elimina in ordine: Dominika Cibulkov\u00e1 per 6-1 7-5, Petra Marti\u0107 per 6-3 7-5, Julia G\u00f6rges per 6-2 6-4, Carla Su\u00e1rez Navarro per 6-2 6-3; prima di perdere con un doppio 2-6 per mano di Kiki Bertens. A Roma estromette T\u00edmea Babos per 6-3 6-4, Sloane Stephens per 6-1 7-67, viene fermata nei quarti di finale dalla n\u00b0 1, Simona Halep, per 2-6 3-6. Nell'Open di Francia supera con agilit\u00e0 Duan Yingying per 6-1 6-0, Peng Shuai per 6-4 3-6 6-3, Irina-Camelia Begu per 6-1 6-3; viene fermata negli ottavi di finale da Angelique Kerber per 2-6 3-6, non riuscendo a ripetere il risultato dell'anno precedente. Sulla terra battuta di Maiorca \u00e8 la 1\u00aa testa di serie. Qui supera Hsieh Su-wei per 7-64 1-6 6-4, Johanna Larsson per 6-4 6-3; viene estromessa da Sofia Kenin nei quarti con un doppio 3-6. \nA Wimbledon, sebbene sia la 6\u00aa testa di serie, esce a sorpresa nel primo turno per mano di Belinda Bencic la quale la liquida con il risultato di 26-7 3-6. Nonostante questa prematura sconfitta, raggiunge il best ranking entrando per la prima volta in Top 5, precisamente alla posizione n\u00b0 5. \nA Toronto, dopo aver sconfitto Magdal\u00e9na Ryb\u00e1rikov\u00e1 e Marija \u0160arapova, si spinge fino ai quarti di finale dove viene battuta dalla futura finalista, Simona Halep, per 5-7 1-6. Nel torneo di Cincinnati esce clamorosamente al secondo turno venendo sconfitta da Aryna Sabalenka, futura vincitrice, per 4-6 6-3 5-7. In Connecticut non fa meglio, uscendo gi\u00e0 ai quarti di finale contro M\u00f3nica Puig in tre sets. Agli US Open supera Johanna Konta e nuovamente la Puig, prima di venire sconfitta da Carla Su\u00e1rez Navarro per 7-5 4-6 64-7. Per quanto riguarda la classifica, sale alla quarta posizione del ranking a causa della sconfitta della detentrice del titolo, Sloane Stephens. Nel torneo di Tokyo viene fermata nei quarti di finale da Donna Veki\u0107. Inizia il tour cinese dove deve difendere i titoli conquistati a Wuhan e Pechino. Sfortunatamente, a Wuhan viene sconfitta all'esordio da Kate\u0159ina Siniakov\u00e1 per 6-3 65-7 64-7, mentre a Pechino viene battuta agli ottavi di finale da Aryna Sabalenka per 7-5 63-7 0-6. A causa di queste sconfitte premature perde punti preziosi scivolando fino alla 16\u00aa posizione. Nonostante ci\u00f2, si aggiudica il torneo di Tianjin avendo la meglio in finale su Karol\u00edna Pl\u00ed\u0161kov\u00e1 per 7-6 6-3. Nel corso del torneo liquida in due set anche Xun Fangying per 6-4 6-1, Zhang Yuxuan per 6-3 6-4, Petra Marti\u0107 per 6-2 1-0 (a causa del ritiro della croata) e Hsieh Su-wei per 6-3 6-4. Prende parte al torneo secondario del Masters di fine anno ottenendo solamente una vitoria contro Aryna Sabalenka, non sufficiente per passare la fase a gironi. \nTermina la stagione alla 18\u00aa posizione della classifica WTA.\n2019: ottavo titolo WTA ed uscita dalla Top 30.\nInizia malamente la stagione venendo sconfitta da Ivana Jorovi\u0107 a Shenzhen per 4-6 2-6, mentre a Hobart da Sofia Kenin per 3-6 2-6. All'Australian Open si impone sulla connazionale Jessika Ponchet per 6-2 6-3 e su Zoe Hives per 6-3 6-3, prima di cedere a Danielle Collins per 3-6 2-6. Nel torneo in Tailandia viene sconfitta all'esordio da Jennifer Brady, che ripeter\u00e0 la vittoria a Dubai (secondo turno) e a Miami (primo turno). A Miami supera agevolmente Viktoryja Azaranka per 6-3 6-4 e Julia G\u00f6rges per 6-0 7-5, prima di perdere contro Petra Kvitov\u00e1 con un doppio 3-6. \nInaugura la stagione sulla terra a Stoccarda con una sconfitta al primo turno, inflittale da Anett Kontaveit. A Madrid supera i primi due turni contro Hsieh Su-wei e Sorana C\u00eerstea, per poi cedere nuovamente alla Kvitova. Agli Internazionali d'Italia viene sconfitta a sorpresa dalla connazionale Kristina Mladenovic, che le lascia solamente tre games. Si rif\u00e0 a Strasburgo dove raggiunge la finale, ma senza aggiudicarsi il trofeo perdendo contro Dajana Jastrems'ka (4-6 7-5 6-7). Nel corso del torneo si impone su Shelby Rogers, Rebecca Peterson, Marta Kostjuk e Chlo\u00e9 Paquet. Si presenta al Rolad Garros dove, dopo avere eliminato Mona Barthel per 6-2 6-4, cede in rimonta ad Anna Blinkova per 6-1 4-6 4-6. \nInizia la stagione sull'erba a Nottingham, dove si aggiudica l'ottavo titolo in carriera. Durante la corsa al titolo sconfigge: Naiktha Bains per 6-1 6-2, Maia Lumsden per 6-3 6-1, Elena Gabriela Ruse per 4-6 7-6 6-1, Jennifer Brady per 4-6 6-3 6-3 e, nell'atto finale, Donna Veki\u0107 per 2-6 7-64 7-64. Disputa il torneo di Maiorca, dove viene fermata nei quarti di finale da Angelique Kerber (3-6 65-7) dopo aver estromesso in tre sets Viktoryja Azaranka per 1-6 6-4 7-5 e Paula Badosa Gibert per 6-2 61-7 6-3. Nello Slam londinese soccombe nel primo turno a Zhang Shuai, che ha la meglio in due netti parziali.\nSuccessivamente, ritorna sulla terra a Losanna e in Lettonia. Qui, viene fermata nel secondo turno rispettivamente da Bernarda Pera (2-6 4-6) e dalla connazionale Chlo\u00e9 Paquet (6-4 4-6 3-6). In preparazione allo Slam statunitense, disputa i torneo Premier di Toronto e Cincinnati, uscendo in entrambe le occasioni all'esordio; viene estromessa rispettivamente da Je\u013cena Ostapenko (doppio 3-6) e da Iga \u015awi\u0105tek (61-7 1-6). Non fa meglio nemmeno allo US Open, dove viene sorpresa da Ons Jabeur, che ha la meglio per 7-68 6-2. Per quanto riguarda la classifica, precipita al 31\u00ba posto del ranking WTA. Inizia lo swing asiatico partecipando al nuovo torneo Premier, lo Zhengzhou Open. Qui, al primo turno riesce ad imporsi su Tereza Martincov\u00e1 con il punteggio di 6-4 4-6 7-5, prima di perdere nuovamente contro la Mladenovic, stavolta per 7-5 6-2. Nel resto della tourn\u00e9e asiatica, non ottiene risultati di rilievo, cogliendo a Tianjin e Wuhan il secondo turno come migliori prestazioni. A novembre, viene chiamata da Bennateau per disputare la sfida finale contro l'Australia: Garcia esordisce nel secondo match contro la n\u00b01 del mondo Barty. Caroline cede 0-6 0-6 mentre, in doppio, assieme a Mladenovic, conquista il punto decisivo contro la coppia aussie. Garcia vince la sua prima Fed Cup in carriera.\nTermina l'anno al n\u00b045 del mondo.\n2020.\nCaroline inizia l'anno a Auckland: batte Taylor Townsend per 5-7 6-3 7-5 prima di perdere da Bouchard in due set. mentre a Hobart esce all'esordio, all'Australian Open supera Madison Brengle in rimonta (6(5)-7 6-2 6-2) prima di cedere a Ons Jabeur per 6-1 2-6 3-6. A San Pietroburgo si arrende subito a Fiona Ferro; stessa sorte a Doha, dove viene immediatamente eliminata (da Bernarda Pera). A Lione raggiunge il primo quarto di finale della stagione, battendo 2 belghe, ovvero Minnen (6-4 1-6 7-6(5)) e Bonaventure (7-5 6-2); tra le ultime 8, il suo torneo si interrompe per mano di un'altra belga, la 5\u00b0 testa di serie Alison Van Uytvanck.\nDa marzo ad agosto, il circuito WTA \u00e8 costretto a una pausa forzata, dovuta all'epidemia mondiale di COVID-19, che costringe all'annullamento di tutti i tornei previsti (compreso Wimbledon) e al rinvio dei giochi olimpici di Tokyo al 2021.\nLa francese riprende a giocare al Western &amp; Southern Open (straordinariamente disputato a New York): al primo turno elimina Sloane Stephens in due set, mentre, al secondo, soccombe alla futura campionessa del torneo Azarenka (2-6 6(8)-7). Agli US Open, esordisce bene contro Jasmine Paolini, imponendosi per 6-3 6-2. Al secondo turno, estromette Karol\u00edna Pl\u00ed\u0161kov\u00e1, n\u00b03 del mondo, per 6-1 7-6(2). Garcia torna a battere una top-ten dopo quasi un anno e mezzo dall'ultima volta, quando aveva sconfitto Svitolina (n\u00b04) a Stoccarda 2018. Al terzo turno, la sua corsa si arresta per mano di Jennifer Brady, poi semifinalista.\nSulla terra, non raccoglie buoni risultati a Istanbul (2\u00ba turno) e a Roma (1\u00ba turno) mentre fa bene nello slam di casa: all'esordio, elimina la tds n\u00b017 Anett Kontaveit (6-4 3-6 6-4) e, al secondo round, sconfigge Aliaksandra Sasnovich in due set. Al terzo turno, si impone in rimonta su Elise Mertens (testa di serie n\u00b016) per 1-6 6-4 7-5, accedendo agli ottavi: qui, viene battuta da Elina Svitolina (1-6 3-6).\nTermina l'anno al n\u00b043 del mondo.\n2021.\nLa francese inizia l'anno al Gippsland Trophy di Melbourne, dove \u00e8 testa di serie n\u00b012: giunge agli ottavi, con le vittorie in due set su Arina Rodionova e Timea Babos; al terzo turno, cede alla futura vincitrice Mertens (6(1)-7 3-6). Agli Australian Open, esordisce contro Polona Hercog: vince per 7-6(6) 6-3, accedendo al secondo turno, dove trova la vincitrice del 2019 Naomi \u014csaka: Garcia si arrende alla nipponica in due set, 2-6 3-6. Al Phillip Island Trophy, da testa di serie n\u00b010, perde all'esordio da Misaki Doi (5-7 3-6). Chiude la trasferta australiana all'Adelaide International, dove viene sconfitta subito da Anastasija Sevastova in due set."}
{"id": "3516756", "revid": "599013", "url": "https://it.wikipedia.org/wiki?curid=3516756", "title": "Castello di Pietra Ligure", "text": "Il castello di Pietra Ligure \u00e8 un edificio difensivo situato alle spalle del centro storico di Pietra Ligure.\nStoria e descrizione.\nL'antico nome di Pietra Ligure era \"La Pietra\", e faceva riferimento all'imponente scoglio calcareo che si trova a levante del centro storico, sopra il quale fu costruito il castro romano. Il castello, ingrandito nel periodo delle invasioni barbariche e saracene (VI-IX secolo), era di propriet\u00e0 vescovile e raggiunse le sue attuali dimensioni nel XVI secolo. Si ritiene che questo sbarramento naturale, facilmente difendibile, costituisse un caposaldo di confine fra i Bizantini e i Longobardi.\nIl \"castrum\" bizantino fu distrutto probabilmente dal re Rotari, ma nello stesso sito sorse nel XII secolo il castello medievale, roccaforte dei vescovi di Albenga, soggetta allora a frequenti attacchi da parte dei Del Carretto di Finale. Ad ovest del castello si svilupp\u00f2 un borgo, cinto da mura turrite e dotato di cinque porte: la porta della marina protetta da un bastione a sud, la porta di Santa Caterina vicino all'omonimo oratorio campestre a nord, la porta del portino protetta dalla torre di via Rocca Crovara e la porta reale ad ovest, la porta del macello ad est. Dopo alterne vicende, il borgo fu definitivamente ceduto dal papa Urbano VI a Genova, nel 1385, e acquist\u00f2 notevole importanza quale punta avanzata della Repubblica tra il Finalese e Loano, feudo dei Doria.\nIl castello rimase invece propriet\u00e0 dei vescovi di Albenga, che lo cedettero agli Arnaldo alla fine del Trecento. Pass\u00f2 poi in possesso di altre famiglie patrizie e fu ampliato nel 1550 con l'aggiunta di un'ala verso sud-ovest, di un arco nella parte est oltre alle due garitte. A causa delle scorrerie saracene il piazzale superiore venne armato con due grossi cannoni, che sul finire del XVIII secolo in vista dell'invasione francese vennero rimandati a Genova. La parte medievale, alla fine degli anni cinquanta del XX secolo, \u00e8 stata ristrutturata e trasformata in locale di ritrovo. La solida muratura appoggiata direttamente sulla roccia, la posizione impervia, i passaggi voltati e i bassi locali delle segrete conosciuti come \"Grimaldina\", per il fatto che vi furono imprigionati due fratelli Grimaldi di Monaco alla fine del Trecento, giustificano l'importanza che il castello esercit\u00f2 nel sistema difensivo locale."}
{"id": "3516773", "revid": "69794", "url": "https://it.wikipedia.org/wiki?curid=3516773", "title": "Demetrio Arena", "text": "Biografia.\nLaureato nel 1982 in economia e commercio, svolge la professione di commercialista. Dal 2003 al 2011 \u00e8 stato amministratore unico di ATAM, l'azienda che gestisce i trasporti pubblici di Reggio Calabria.\nIl 21 maggio 2011 \u00e8 divenuto sindaco di Reggio Calabria, eletto a capo di una coalizione di centrodestra con il 56,3% dei consensi.\nIl 9 ottobre 2012, per decreto del Ministro dell'Interno Anna Maria Cancellieri, approvato dal Consiglio dei Ministri, \u00e8 stato predisposto lo scioglimento del Comune di Reggio Calabria per \"contiguit\u00e0 con organizzazioni mafiose\" (ex art. 143 d.lgs. 267/2000 \"Legge contro le infiltrazioni mafiose negli enti locali\"). Si \u00e8 trattato del primo capoluogo di Provincia della storia d'Italia sciolto. I Commissari prefettizi, hanno portato il Comune ad elezioni anticipate..\nIn data 27 ottobre 2012 Arena, nel corso di una conferenza stampa, si \u00e8 difeso pubblicamente, denunciando errori nella relazione della Commissione di Accesso e annunciando ricorso al TAR avverso lo scioglimento del Comune. Successivamente il ricorso al TAR \u00e8 stato respinto.\n\u00c8 stato anche respinto in appello il ricorso alla sentenza di incandidabilit\u00e0, pronunciata nei suoi confronti dal Tribunale di Reggio Calabria. Con la decisione della Corte, emessa il 23 e notificata ad Arena il 24 dicembre, si \u00e8 conclusa la vicenda dei ricorsi sulle dichiarazioni di incandidabilit\u00e0 seguite allo scioglimento del Comune di Reggio Calabria per contiguit\u00e0 con la 'ndrangheta.\nAlle Elezioni politiche italiane del 2013 Arena \u00e8 candidato al Senato della Repubblica in settima posizione della lista PDL nella regione Calabria, risultando il primo dei non eletti.\nIl 24 aprile 2013 Arena viene nominato, dal presidente della Regione Calabria Giuseppe Scopelliti, assessore regionale alle attivit\u00e0 produttive.\nAderisce a Forza Italia. Nel 2014 \u00e8 indagato dalla Procura reggina con l\u2019accusa di bancarotta fraudolenta effettuata quando \u00e8 stato amministratore dell\u2019azienda di trasporto municipale.."}
{"id": "3516774", "revid": "599013", "url": "https://it.wikipedia.org/wiki?curid=3516774", "title": "Matthew Gilks", "text": ""}
{"id": "3516775", "revid": "1085648", "url": "https://it.wikipedia.org/wiki?curid=3516775", "title": "Miss Universo 1978", "text": "Miss Universo 1978, ventisettesima edizione di Miss Universo, si \u00e8 tenuta presso il Centro de Convenciones de Acapulco di Acapulco in Messico, il 24 luglio 1978. L'evento \u00e8 stato presentato da Bob Barker, Helen O'Connell e Corinna Tsopei. Margaret Gardiner, Miss Sudafrica, \u00e8 stata incoronata Miss Universo 1978."}
{"id": "3516779", "revid": "47767", "url": "https://it.wikipedia.org/wiki?curid=3516779", "title": "Alma Tirone", "text": ""}
{"id": "3516780", "revid": "439868", "url": "https://it.wikipedia.org/wiki?curid=3516780", "title": "Wang Jian", "text": "Il suo villaggio natale aveva il nome di Dongxiang, nella citt\u00e0 di Pinyang (attualmente a nord-est di Fuping, nella provincia dello Shaanxi).\nMaggiori successi.\nWang Jian condusse l'esercito dello stato di Qin alla conquista di Handan, la capitale del regno di Zhao. Inoltre, sconfisse gli stati di Yan, Zhao e Chu. Insieme a Bai Qi, Lian Po e Li Mu, fa parte dei quattro generali pi\u00f9 prestigiosi del periodo dei regni combattenti.\nConquista di Chu, 225-223 a.C..\nNel 225 a.C., solo tre dei regni combattenti erano rimasti indipendenti: Chu, Yan e Qi. Lo stato di Chu si era ripreso abbastanza bene dopo la disastrosa sconfitta contro Qin nel 278 a.C., nonostante la perdita della capitale storica Ying (attualmente la citt\u00e0 di Jingzhou). Nonostante l'ampio territorio ed il gran numero di risorse e di manodopera, ci\u00f2 che port\u00f2 Chu al decadimento fu la diffusissima corruzione del suo governo, che rovesci\u00f2 le riforme legali dello statista Wu Qi di 150 anni prima. Tale Wu Qi aveva trasformato lo stato di Chu nel pi\u00f9 potente regno tra gli stati combattenti, con un'area territoriale che comprendeva quasi la met\u00e0 del chilometraggio di tutti gli altri stati messi insieme. Ironicamente, Wu Qi proveniva dallo stesso stato di Shang Yang (lo stato di Wei), il quale mise in pratica le riforme legali che resero invece lo stato di Qin la pi\u00f9 potente macchina da guerra dell'epoca.\nIl re di Qin, Ying Zheng, decise di porre definitivamente fine a ci\u00f2 che rimaneva dello stato di Chu nella citt\u00e0 di Huaiyang. Secondo il capitolo dello \"Shiji\" (opera dello storico Sima Qian) che riguardava i grandi generali del periodo dei regni combattenti, Ying Zheng aveva inizialmente chiesto al primo generale Wang Jian di condurre l'invasione, tuttavia il militare rifiut\u00f2 credendo che non fosse il periodo giusto per attaccare. In effetti, il primo tentativo di invasione fu un disastro: 200.000 delle truppe Qin furono sconfitte da 500.000 truppe Chu nel territorio poco familiare di Huaiyang, che si trova a nord delle attuali provincie del Jiangsu e dello Anhui. Il generale Qin che aveva condotto le truppe alla sconfitta aveva il nome di Li Xing. Solo successivamente fu richiamato Wang Jian, che accett\u00f2 di condurre una seconda invasione nel 224 a.C. richiedendo un esercito di 600.000 uomini.\nIl morale di Chu era ormai alle stelle dopo aver inflitto la grave sconfitta all'esercito di Qin comandato da Li Xing, tuttavia Wang Jian prepar\u00f2 accuratamente il suo esercito a combattere nel territorio Chu, facendo momentaneamente credere allo stato nemico di attendere nelle proprie fortezze. Dopo un anno di attesa, il generale Xiang Yan di Chu decise di sciogliere l'esercito a causa dell'inattivit\u00e0 di Qin, fu allora che Wang Jian invase e sconfisse Huaiyang e le rimanenti forze Chu. Xiang Yan riusc\u00ec inizialmente a tenere testa all'esercito Qin infliggendogli gravi perdite, finch\u00e9 tuttavia il re Fuchu di Chu non fu ucciso da Meng Wu, padre di Meng Tian e braccio destro di Wang Jian. Un anno pi\u00f9 tardi Xiang Yan si suicid\u00f2, permettendo la definitiva conquista di Chu da parte di Qin nel 223 a.C. Durante il loro periodo d'oro, gli eserciti di Chu e Qin contavano insieme pi\u00f9 di 1.000.000 di uomini, un numero di gran lunga superiore di quello della campagna di Changping tra Qin e Zhao di 35 anni prima.Nel sito della battaglia di Huaiyang sono state ritrovate le lettere di due soldati semplici Qin, Hei Fu (\u9ed1\u592b) e Jin (\u60ca), che fungono da testimonianza della lunga attesa protratta da Wang Jian prima di attaccare. Entrambi i soldati, infatti, richiedevano alle famiglie rifornimenti di abbigliamento e denaro in vista della lunga attesa.\nCultura di massa.\nWang Jian \u00e8 una delle 32 figure storiche che appaiono come personaggi speciali nel videogioco \"Romance of the Three Kingdoms XI\", della Koei."}
{"id": "3516781", "revid": "767487", "url": "https://it.wikipedia.org/wiki?curid=3516781", "title": "Tassa sulle transazioni finanziarie", "text": "La tassa sulle transazioni finanziarie o Tobin tax (sigla TTF \"in italiano\", FTT \"in inglese\") \u00e8 una tassa sulle transazioni finanziarie sul mercato azionario, dei futures e su qualsiasi mercato finanziario al quale prendono parte operatori attivi.\nCampo di applicazione.\nNonostante spesso sia confusa con la Tobin tax, che si concentra sugli scambi di valuta, la TTF si differenzia per il diverso campo di applicazione avendo come oggetto le transazioni fra attori operanti abitualmente sui mercati finanziari. Le transazioni come pagamenti per beni e servizi, prestazioni lavorative, rimesse all'estero non sarebbero soggette a tassazione.\nProgetti.\nSupportata da Francia e Germania, la tassa \u00e8 stata rilanciata da Nicolas Sarkozy ad inizio 2011 nel corso del G20 di Parigi.\nInoltre una risoluzione del Parlamento Europeo dell'8 marzo 2011 chiede \"\"l'introduzione di una tassa sulle transazioni finanziarie (TTF) che porterebbe nelle casse pubbliche dell'UE circa 200 miliardi di euro ogni anno e contribuirebbe alla riduzione delle attivit\u00e0 speculative, rendendole pi\u00f9 costose e quindi meno vantaggiose. Un emendamento approvato dall'Aula chiede che, nel caso non sia possibile introdurre tale tassa a livello globale, l'Unione dovrebbe comunque applicare la TTF a livello europeo come primo passo\"\".\nCritiche.\nA fianco di un movimento internazionale a favore della tassa sulle transazioni finanziarie, non mancano critiche ad una sua eventuale adozione tra cui quella di Silvio Berlusconi che l'ha definita \"ridicola\"."}
{"id": "3516785", "revid": "287204", "url": "https://it.wikipedia.org/wiki?curid=3516785", "title": "9 x 19 mm Parabellum", "text": ""}
{"id": "3516786", "revid": "1305772", "url": "https://it.wikipedia.org/wiki?curid=3516786", "title": "Divizia A (disambigua)", "text": ""}
{"id": "3516787", "revid": "228587", "url": "https://it.wikipedia.org/wiki?curid=3516787", "title": "Leave It to Beaver", "text": ""}
{"id": "3516788", "revid": "305330", "url": "https://it.wikipedia.org/wiki?curid=3516788", "title": "Abram Samojlovi\u010d Bezicovi\u010d", "text": ""}
{"id": "3516789", "revid": "1305772", "url": "https://it.wikipedia.org/wiki?curid=3516789", "title": "Divizia B (disambigua)", "text": ""}
{"id": "3516790", "revid": "46931", "url": "https://it.wikipedia.org/wiki?curid=3516790", "title": "Caingangue", "text": ""}
{"id": "3516792", "revid": "46931", "url": "https://it.wikipedia.org/wiki?curid=3516792", "title": "Caingangues", "text": ""}
{"id": "3516793", "revid": "212348", "url": "https://it.wikipedia.org/wiki?curid=3516793", "title": "Eric Buffat", "text": "Biografia.\nSi accosta all'attivit\u00e0 pianistica fin dall'adolescenza. Il suo maestro \u00e8 Walter Savelli, con il quale accumula un'esperienza decennale nello studio del pianoforte, in concomitanza ottiene il diploma di perito turistico (1983) e comincia la sua carriera artistica nell'ambito della musica leggera e del pop-italiano, dedicandosi altres\u00ec alla composizione e al canto.\nCollaborazioni.\nDal 1991 collabora con il produttore e arrangiatore Dado Parisini, lavorando con Raf, Paolo Vallesi, Mietta, Irene Grandi, Marco Masini, Ivana Spagna, Michele Zarrillo, Phil Collins, Sheila E., Nathan East, Geoff Westley, e altri, presso gli studi di registrazione Morning Studio, Logic Studio, Studio Santanna, Abbey Road London, Air Studios London.\nNel 1993 comincia a suonare e comporre per Laura Pausini, con la quale realizza \"Il mondo che vorrei\" (2003), singolo con il quale sono stati raccolti fondi per l'UNICEF.\nNote.\n1. Eric Buffat official \n2.Intervista con... Eric Buffat\n3.Intervista con Rockgraphy\n4. Edicola Fiore: Buon Natale dall'Edicola del Buon Umore 2016\n5. La Classica canzone di Sanremo 2020\n6.Intervista con Tino Carugati "}
{"id": "3516796", "revid": "122126099", "url": "https://it.wikipedia.org/wiki?curid=3516796", "title": "Miss Mondo 1978", "text": "Miss Mondo 1978, la ventottesima edizione di Miss Mondo, si \u00e8 tenuta il 16 novembre 1978, presso il Royal Albert Hall di Londra. Il concorso \u00e8 stato presentato da Sacha Distel e Paul Burnett. Silvana Su\u00e1rez, rappresentante dell'Argentina \u00e8 stata incoronata Miss Mondo 1978."}
{"id": "3516798", "revid": "123808136", "url": "https://it.wikipedia.org/wiki?curid=3516798", "title": "Sinforiano di Autun", "text": "Biografia.\nLe notizie sulla breve vita di questo martire provengono dalle opere \"In gloria confessorum\", scritta nel VI secolo da San Gregorio di Tours e dalla \"Histoire eccl\u00e9siastique\" scritta da Claude Fleury nel 1691.\nSinforiano era figlio di un nobile di nome Fausto e della sua consorte Augusta. Si trattava di una delle prime famiglie a praticare la fede cristiana ad Autun, citt\u00e0 allora ancora pagana, ove si adoravano prevalentemente Apollo, Diana e Cibele.\nSinforiano fu martirizzato presumibilmente sotto Marco Aurelio, durante le sue persecuzioni contro i cristiani. Un giorno, assistendo ad una processione in onore della dea Cibele, Sinforiano pronunci\u00f2 alcune frasi di scherno al suo indirizzo. Udito da alcuni pagani, fu trascinato in tribunale davanti al console Eraclio, rappresentante il potere di Roma, che lo fece battere e quindi incarcerare. Giudicato alcuni giorni dopo, fu condannato alla decapitazione. Alcune pie persone ne prelevarono la salma e la deposero non lontano dal luogo del martirio (l'attuale Porta Sant'Andrea), nei pressi di una fontana.\nCulto.\nVerso il 450, Eufronio, vescovo di Autun, fece erigere, sul luogo del martirio, l'abbazia di San Sinforiano, della quale fu il primo abate.\nOggi le reliquie di San Sinforiano si trovano in una cappella della cattedrale di San Lazzaro ad Autun.\nIn epoca merovingia Sinforiano era considerato una specie di santo nazionale, come San Dionigi di Parigi e San Privato di Mende, quest'ultimo celebrato alla vigilia della festa di San Sinforiano. Gregorio di Tours ci dice che il suo sepolcro \u00ab\u2026 \u00e8 stato quasi aperto dagli ammalati con lo scopo di estrarne un po' di polvere della quale si servono come rimedio contro i loro malanni.\u00bb\nSinforiano era celebrato nell'antica liturgia gallicana.\nOltre a quella di Autun, anche a Metz fu fondata (609) un'abbazia a lui intitolata."}
{"id": "3516806", "revid": "21880", "url": "https://it.wikipedia.org/wiki?curid=3516806", "title": "Constancea", "text": ""}
{"id": "3516811", "revid": "305330", "url": "https://it.wikipedia.org/wiki?curid=3516811", "title": "Edward Charles Titchmarsh", "text": ""}
{"id": "3516813", "revid": "1442080", "url": "https://it.wikipedia.org/wiki?curid=3516813", "title": "Miss International 1978", "text": "Miss International 1978, diciottesima edizione di Miss International, si \u00e8 tenuta presso Tokyo, in Giappone, il 10 novembre 1978. La statunitense Katherine Ruth \u00e8 stata incoronata Miss International 1978."}
{"id": "3516815", "revid": "442848", "url": "https://it.wikipedia.org/wiki?curid=3516815", "title": "Lago Rapel", "text": "Il lago Rapel \u00e8 un lago artificiale del Cile.\nIl lago si trova nella regione di O'Higgins, nel Cile centrale, ed \u00e8 stato creato costruendo una diga sul fiume Rapel per la produzione di energia elettrica tramite la centrale elettrica Rapel.\nI due fiumi principali che alimentano il lago sono il fiume Tinguiririca e il fiume Cachapoal.\nLa superficie del lago \u00e8 di 80\u00a0km\u00b2 e si trova a circa 110\u00a0m s.l.m."}
{"id": "3516827", "revid": "2110845", "url": "https://it.wikipedia.org/wiki?curid=3516827", "title": "Peter Whittle", "text": ""}
{"id": "3516828", "revid": "1318789", "url": "https://it.wikipedia.org/wiki?curid=3516828", "title": "Agente 077", "text": "L\u2019Agente 077 (vero nome Dick Malloy) \u00e8 un personaggio immaginario protagonista di un'omonima trilogia cinematografica negli anni sessanta. Si tratta di un agente segreto della CIA, interpretato dall'attore Ken Clark. \u00c8 un rifacimento in versione italiana dell'Agente 007.\nAltri film.\nAltre produzioni hanno utilizzato il nome del protagonista anche se i loro film non avevano nulla a che fare con l'originale:"}
{"id": "3516839", "revid": "767487", "url": "https://it.wikipedia.org/wiki?curid=3516839", "title": "Romain Rocchi", "text": ""}
{"id": "3516840", "revid": "827882", "url": "https://it.wikipedia.org/wiki?curid=3516840", "title": "Moby Dick (miniserie televisiva 2011)", "text": "Moby Dick \u00e8 una miniserie televisiva in due parti del 2011 diretta da Mike Barker ispirata all'omonimo romanzo di Herman Melville.\nTrama.\nIl capitano Achab vuole vendicarsi della gigantesca balena Moby, che gli ha causato la perdita di una gamba."}
{"id": "3516842", "revid": "1971044", "url": "https://it.wikipedia.org/wiki?curid=3516842", "title": "Alfonso Avanessian", "text": "Biografia.\nNato a Teheran nel 1932 da famiglia agiata di origine armena, cattolica, giunse in Italia nel 1948 spinto dalla passione per l'arte, per studiare e dipingere, riuscendo ad essere ammesso all'Accademia di Belle Arti di Roma dove divent\u00f2 allievo prediletto del prof. Amerigo Bartoli, che gli fece e don\u00f2 un noto ritratto del volto.\nQuasi involontariamente, entr\u00f2 a far parte della fase finale della corrente pittorica della \"Scuola di via Cavour\", come si rileva da alcune sue opere degli anni cinquanta-sessanta.\nSuoi temi preferiti saranno le Nature Morte, i paesaggi urbani (Roma), il verde delle campagne e colline umbre, le marine (Calabria e Puglia); poco presente la figura umana: rari ritratti rappresentano una ristrettissima cerchia di conoscenti.\nDiventer\u00e0 professore di \"Tecnica del Nudo\" nell'Accademia di Belle Arti in via di Ripetta, a Roma, dove alla fine della sua carriera, sar\u00e0 titolare della Cattedra di \"Pittura\" e curatore di alcune \"collettive\" dei suoi migliori allievi.\nHa esposto spesso a Roma e in moltissime localit\u00e0 italiane; nel 1958 partecip\u00f2 alla Biennale di Venezia con la \"Sora Rosa\" (coll. priv.). La Regina Elisabetta avrebbe ricevuto in dono, per via diplomatica, un suo quadro; sue tele fanno parte di Collezioni di Enti pubblici e privati.\n\u00c8 morto a Roma nell'agosto del 2009 all'et\u00e0 di 77 anni."}
{"id": "3516844", "revid": "3115", "url": "https://it.wikipedia.org/wiki?curid=3516844", "title": "A.N.T. Farm - Accademia Nuovi Talenti", "text": "A.N.T. Farm - Accademia Nuovi Talenti (\"A.N.T. Farm\") \u00e8 una serie televisiva creata da Dan Signer, un autore e co-produttore esecutivo di \"Zack e Cody sul ponte di comando\". I protagonisti della serie sono China Anne McClain, Sierra McCormick e Jake Short che interpretano degli studenti in un programma per talenti del liceo locale chiamato \"Accademia Nuovi Talenti\", abbreviato A.N.T. La produzione \u00e8 iniziata nei primi mesi del 2011 e l'episodio pilota \u00e8 andato in onda negli Stati Uniti il 6 maggio 2011 insieme all'ultimo episodio di Zack e Cody sul ponte di comando e la premi\u00e8re del film TV Sharpay's Fabulous Adventure.\nIn Italia la trasmissione \u00e8 iniziata il 7 ottobre 2011. \u00c8 stata mandata un'anteprima il 10 settembre 2011 su Disney Channel (Italia). La seconda stagione viene trasmessa negli Stati Uniti dal 1\u00ba giugno 2012, in Italia dal 26 ottobre 2012. Il 2 ottobre 2012 \u00e8 stata confermata anche una terza stagione, che \u00e8 stata trasmessa in America da giugno 2013, mentre in Italia dal 13 settembre 2013. Dal 9 settembre 2013 in Italia la prima stagione viene trasmessa in prima visione in chiaro da Frisbee. China Anne McClain ha annunciato il 26 dicembre 2013 tramite il suo account personale di twitter che la terza stagione \u00e8 l'ultima. Infatti l'episodio finale della serie \u00e8 stato trasmesso il 21 marzo 2014.\nTrama.\nChina Parks \u00e8 una ragazza delle medie che grazie al suo talento per il canto e la musica ottiene un posto nel programma \"Accademia Nuovi Talenti\" (A.N.T. Farm) per studenti avanzati della scuola superiore locale. Assieme ai suoi compagni della A.N.T. Farm, China dovr\u00e0 cercare di inserirsi nella nuova scuola, dove i ragazzi pi\u00f9 grandi non sembrano entusiasti del suo arrivo.\nLa sigla.\nLa sigla Exceptional \u00e8 cantata da China Anne McClain (China Parks) ed \u00e8 presente anche nell'episodio ANTiche influenze della seconda stagione come nuova versione. Nella sigla della terza stagione Carlon Jeffery non viene incluso, al suo posto viene inserito Aedin Mincks.\nEpisodi.\n\"America Needs TalANT\".\n\u00c8 il primo episodio speciale di un'ora, appartiene alla prima stagione ed \u00e8 stato trasmesso il 25 novembre 2011 negli Stati Uniti e l'8 settembre 2012 in Italia.\n\"Il sogno di cANTare\".\n\u00c8 il secondo episodio speciale di un'ora, appartiene alla seconda stagione ed \u00e8 stato trasmesso il 23 novembre 2012 negli Stati Uniti e il 23 marzo 2013 in Italia.\n\"Il trANTsferimento\".\n\u00c8 il terzo episodio speciale di un'ora e primo episodio della terza stagione, in cui gli A.N.T si trasferiscono in una scuola completamente nuova, fatta apposta per loro. L'episodio \u00e8 stato trasmesso il 31 maggio 2013 negli Stati Uniti, in Italia l'episodio \u00e8 stato trasmesso il 13 settembre dello stesso anno."}
{"id": "3516852", "revid": "339392", "url": "https://it.wikipedia.org/wiki?curid=3516852", "title": "Moby Dick la balena bianca", "text": ""}
{"id": "3516855", "revid": "122283736", "url": "https://it.wikipedia.org/wiki?curid=3516855", "title": "Episodi di A.N.T. Farm - Accademia Nuovi Talenti (prima stagione)", "text": "La prima stagione della serie televisiva A.N.T. Farm - Accademia Nuovi Talenti \u00e8 stata trasmessa negli Stati Uniti dal 6 maggio 2011 al 13 aprile 2012 su Disney Channel.\nIn Italia un'anteprima di 10 minuti e sigla della serie \u00e8 stata mostrata il 10 settembre 2011 su Disney Channel (Italia), dove la serie \u00e8 stata trasmessa dal 7 ottobre 2011 al 19 ottobre 2012.\nTrapiANTati.\nChyna \u00e8 al suo primo giorno di liceo perch\u00e9 a soli undici anni viene inserita nel programma A.N.T (Accademia Nuovi Talenti), una classe composta di ragazzi talentuosi molto giovani immersi in un contesto liceale che a dire la verit\u00e0 li spaventa. Chyna nella sua nuova classe conosce Olive, una ragazza che ha il talento di memorizzare tutto ci\u00f2 che vede, sente o legge, e Fletcher, un ragazzino che si presenta come scultore e pittore. La sera, i tre amici decidono di andare alla festa di Lexi, la liceale pi\u00f9 temuta della scuola, cosicch\u00e9 i piccoli viventi liceali possano dimostrare che sono grandi. Per scampare alla vista del padre poliziotto di China, Fletcher costruisce delle statue di cera rappresentanti lui, China e Olive ma una delle statue viene lasciata vicino a una lampada e si scioglie cos\u00ec il padre di China scopre l'inganno e si dirige alla festa. Qui accade un fatto spiacevole: Olive gasata da una bevanda energetica spinge China che spinge Fletcher contro le casse acustiche cos\u00ec la festa \u00e8 rovinata. Per fortuna China si mette a cantare la festa \u00e8 salva fino a che non arriva il padre di China che la umilia riportandola a casa ma lei il giorno dopo ha il coraggio di tornare al liceo e gli amici sono molto contenti.\nL'importANTe \u00e8 partecipare.\nTrama.\nA scuola ci sono le selezioni per le \"cheerleader\". Lexi convince China a partecipare, ma solo per farle fare esercizi duri che potranno impedirle di fare le audizioni per il musical della scuola \"Candy Town\". Infatti, dopo questo China si ingessa le mani e la gamba destra e perde la voce, ma alla fine quando partecipa alle audizioni per il musical, viene accettata comunque.\nIntanto, Fletcher entra nel club di Cameron per salvare la fame nel mondo, ma in realt\u00e0 Cameron raccoglie fondi dalla scuola per comprare quintali di ali di pollo fritte.\nIl fANTasma dell'armadietto.\nTrama.\nCameron \u00e8 stufo di avere come vicina di armadietto Olive, e per spaventarla le racconta che il suo armadietto \u00e8 infestato da un fantasma. Olive spaventata si trasferisce nell'armadietto di Chyna ma dopo poco tempo riesce a far perdere la pazienza anche a lei che quindi cerca di aiutarla a superare la sua paura. Intanto Fletcher \u00e8 impegnato a fare un ritratto alla sua preside, molto insistente.\nL'importANTe \u00e8 il voto.\nTrama.\nChyna rimane sveglia tutta la notte a vedere il suo programma preferito senza studiare per la verifica il giorno dopo. Quando per\u00f2 vede di aver preso una A senza meritarselo comincia a credere che i professori abbiano delle preferenze verso gli A.N.T. Cos\u00ec sbaglia di proposito il suo progetto con Olive credendo di prendere una A ma si stupisce quando per\u00f2 prende una F. L'insegnante cos\u00ec ammette di aver messo a tutti una A perch\u00e9 era stanco. Intanto Lexi e Cameron trovano il telefono della preside e mandano messaggi agli insegnanti per avere meno compiti ma alla fine vengono scoperti.\nIl nuovo rappresentANTe.\nTrama.\nChyna \u00e8 arrabbiata per il fatto di non poter partecipare agli eventi scolastici. Olive la incoraggia a candidarsi come rappresentante degli A.N.T. senza dirgli che per\u00f2 essere rappresentanti \u00e8 una cosa orribile. Dopo che Chyna lo scopre fa in modo di candidare anche Olive e farla vincere, dopo cominciano a litigare facendo in modo tutte e due di far vincere l'altra. Alla fine nessuna delle due vengono elette ma al contrario vince Cameron. Intanto Fletcher cerca di piacere al padre di Chyna per arrivare a lei.\nIl romANTico Gibson.\nTrama.\nFletcher continua a far la corte a Chyna ma lei \u00e8 troppo occupata a pensare a Gibson che le rivela di sentirsi molto solo. Da allora Gibson passa molto tempo coi due ragazzi che si stancano e cercano di trovargli una fidanzata. Ma poi Gibson gli racconta di aver gi\u00e0 avuto una ragazza a cui non smette mai di pensare, Sophie. Quindi decidono di farli ritrovare per\u00f2 scoprono che Sophie \u00e8 in prigione. Nonostante questo problema vanno ugualmente in prigione a farle visita. Quando Sophie e Gibson si rincontrano si accorgono di essere ancora innamorati l'uno dell'altra e questo \u00e8 un bene per Chyna e Fletcher che non avranno pi\u00f9 Gibson tra i piedi.\nSquadra ANTi crimine.\nTrama.\nDarryl regala a Chyna una borsa dall'armadietto delle prove della polizia e finge di apprezzare il dono del padre. Ma quando Fletcher dice a Chyna e Olive una \"Points Pudding\" che cerca di mangiare tanto per comprare una nuova borsa, Darryl trova la nuova borsa dentro la borsa che gli ha regalato e invia un ufficiale di polizia: Agente 3-9, sotto copertura. Quando Chyna, Fletcher e Olive scoprono che \"Charlie Brown\" \u00e8 un poliziotto che li sta spiando, fanno finta che stanno derubando una casa ma alla fine il padre e Chyna si abbracciano.\nReplicANTe.\nTrama.\nNegli A.N.T. si aggiunge un nuovo ragazzo, Nigel, un inglese che frequenta le lezioni grazie ad un monitor. Cos\u00ec Fletcher diventa geloso di questo robot che gira intorno alla sua Chyna. La ragazza s'innamora e quindi invita Nigel a pattinare. Fletcher va fuori di testa e quindi, con l'aiuto di Angus, si intromette nel computer di Nigel e finge di essere lui, insultando Chyna. Alla fine lei scopre tutto quanto e spiega a Nigel che ancora non \u00e8 pronta per una relazione con un ragazzo. Intanto Cameron arriva ad essere primo in un gioco elettronico, ma quando va a vedere la classifica, si accorge che un certo O.D.D. \u00c8 arrivato prima di lui. In realt\u00e0 \u00e8 Olive che aveva memorizzato tutti i quadri del gioco. Cameron ed Olive organizzano una grande sfida a questo videogioco, ma il cortocircuito causato da Fletcher e Angus cancella tutti i punteggi.\nfANTastiche visioni.\nTrama.\nLa preside Skidmore organizza una premiazione tra gli studenti. Tutti ricevono un premio tranne Cameron che si rattrista molto. China decide di fargli vincere un premio e prepara una lista, ma Cameron non riesce a svolgere nessuna delle cose presenti nella lista. Quindi China e Olive fanno credere a Cameron che lui sia un veggente e fanno avverare tutte le sue predizioni ma lui predice che un asteroide causer\u00e0 la fine del mondo, allora durante una riunione scolastica si offre di andare nello spazio per deviare la rotta dell'asteroide. China si vede costretta a dirgli la verit\u00e0 e il giorno dopo Angus fa un video musicale con le parole usate da Cameron nella riunione, Cameron anzich\u00e9 rimanere deluso si entusiasma e pensa di vincere il premio per il video pi\u00f9 visto su Internet. Alla premiazione Cameron non vince quel premio che viene vinto da Angus per il suo video di quando aveva dimenticato i pantaloni.\nIl manager della cantANTe.\nTrama.\nCameron accidentalmente carica un video di canto di Chyna e un produttore musicale che lo vede vuole fare un video musicale. Ma cambia il suo nome in \"Maccheroni al formaggio\" e la fa indossare un costume formaggi a pasta filata. Cameron diventa suo manager e cerca di far fare a Chyna il video. Fletcher e Paisley e Olive e Angus competono in una casa-economia.\nfilANTropia.\nTrama.\nQuando la scuola non pu\u00f2 permettersi di pagare lo stipendio di Gibson, lui viene licenziato. Cos\u00ec Chyna, Olive, e Fletcher cercano di raccogliere fondi facendo un webethon chiamato \"Salvate Gibson\". Nel frattempo, Cameron finge di essere un uomo anziano, perch\u00e9 Lexi ha bisogno di mostrare un anziano di cui fa finta di occuparsi per vincere un concorso di bellezza.\nUn artista birbANTe.\nTrama.\nFletcher incontra un vecchio artista, ormai non pi\u00f9 in carriera, a cui regala un suo quadro. Per\u00f2 l'artista inganna Fletcher facendo suo il quadro di Fletcher in una galleria d'arte, cos\u00ec China, Olive, Fletcher, Angus e la mascotte scolastica decidono di riprendere il quadro alla mostra. Intanto Lexi e Paisley aiutano la madre di China ad una festa per bambine, e per decidere chi avrebbe dovuto fare la principessa fanno decidere ai bambini.\nUn insopportabile insegnANTe.\nTrama.\nChyna dimentica l'autorizzazione della gita. Non si preoccupa perch\u00e9 il professor McMilan non si arrabbia mai. Invece stavolta perde la pazienza e si licenzia. Skidmore prende Olive come insegnante di storia, ma i ragazzi se ne approfittano. Chyna per sbaglio dice a Olive di essere pi\u00f9 dura con gli studenti. Ma Olive esagera e diventa spietata, tanto che mette Chyna e Lexi in punizione. Cos\u00ec tutti vogliono liberarsi di \"Miss Doyle\". Chyna e Lexi mettono un orso nella classe, ma invece di Olive entra la preside Skidmore. Il giorno dopo Chyna dimentica di nuovo l'autorizzazione e Olive perde la pazienza come il signor McMilan. Diventa la vecchia Olive. Intanto Cameron deve scrivere una relazione sul proprio eroe, ma siccome non pu\u00f2 scriverla su \"Batman\", la scrive su suo padre. Scopre che anche se questo \u00e8 un poliziotto, non vive poi cos\u00ec avventurosamente. Poi, insieme, catturano un ladro.\nMutANT farm.\nTrama.\nQuesto episodio \u00e8 la versione di Halloween dell'episodio \"Trapiantati\". \u00c8 il primo giorno di China nel programma \"mutANT\" dove gli ANT e Gibson sono mostri, invece i ragazzi pi\u00f9 grandi sono esseri umani, cos\u00ec i ruoli gerarchici sociali si sono invertiti e i ragazzi pi\u00f9 grandi hanno paura degli ANT. China \u00e8 Medusa e si adatta ai suoi amici: Olive \u00e8 una scienziata pazza, Fletcher \u00e8 un vampiro, Angus \u00e8 uno zombie mentre Gibson, che \u00e8 una mummia, aiuta gli mutANTs ad organizzare il ballo di Halloween.\nCucina cANTonese.\nTrama.\nChyna \u00e8 entusiasta di incontrare Madam Goo Goo e ottiene il suo numero di telefono. Quando Chyna e Olive vanno in una fabbrica di biscotti della fortuna, Chyna si rende conto che ha perso il numero.\nIgnorANTe e beata.\nTrama.\nA causa di un rumore assordante provocato da Fletcher, Olive perde la memoria. Cos\u00ec Chyna, Fletcher e Angus fanno di tutto per fargliela tornare, ma la Preside Skidmore la manda via dal programma ANT. Nel frattempo, Lexi e Cameron entrano nella mostra canina di Gibson.\nL'ANTi pigiama party.\nTrama.\nChyna e Olive non vengono invitate al pigiama party di Lexi, cos\u00ec fanno un anti pigiama party ma non invitano Lexi. Intanto Fletcher accetta di aiutare Cameron a creare un personaggio dei fumetti, al fine di avvicinarsi a Chyna e le \"ragazze\".\nAmerica Needs TalANT.\nTrama.\nAlla Webster High sta per arrivare un reality show chiamato \"America Needs Talent\", tutti vorrebbero fare le audizioni, per\u00f2 le uniche persone che vengono scelte sono Chyna e Lexi. Ma Darryl, il padre di Chyna ha paura dell'aereo, alla fine Darryl insieme a Chyna, Olive, Fletcher, Cameron vanno a Los Angeles con l'auto e finiscono per andare a Solvang in California, dove vengono perseguitati da un tricheco dopo che Darryl, lo insulta suonando il clacson, ma alla fine vengono intrappolati in un mulino a vento. Alla fine Darryl, Olive, Fletcher, e Cameron finiscono sulla turbina del mulino a vento, ma Chyna li salva facendosi scivolare attraverso le sbarre ricoperta di olio di pesce per premere l'interruttore. Durante tutto questo, a Hollywood, la valigia di Lexi viene scambiata per una valigia piena di soldi, cos\u00ec Lexi e Paisley cercano di ritrovarla. Dopo un po', Chyna arriva giusto in tempo per lo spettacolo, alla fine Chyna e Lexi passano in finale. Lexi finge di essere amica di Chyna e finiscono per diventare compagne di stanza nell'hotel. Lexi cerca anche di rubare la canzone di Chyna, ma Chyna capisce tutto. Cos\u00ec Paisley da a Lexi una canzone falsa, costumi e oggetti di scena da utilizzare per lo spettacolo e Lexi finisce per essere umiliata. Dopo Chyna dice a Lexi che ci sono abbastanza riflettori per entrambe e finiscono per abbracciarsi. Nel frattempo, Olive e Paisley partecipano a un concorso, dove Paisley preme in continuazione il pulsante e da risposte stupide. Mentre Cameron, Fletcher e Darryl aspettano in fila per un camion di cibo.\nLa puntata \u00e8 uno speciale di un'ora.\nI piccoli aiutANTi di Babbo Natale.\nTrama.\nLa preside Skidmore chiede a Chyna, Olive e Fletcher di costruire dei giocattoli per i bambini di un orfanotrofio. Ma poi scoprono la sua truffa, che la Skidmore vende i giocattoli per trarne un personale. Cos\u00ec costruiscono dei giocattoli per vendicarsi dalla Skidmore, ma questi vengono realmente inviati all'orfanotrofio, dalla Skidmore pentita, quindi devono avere i giocattoli indietro. Nel frattempo Darryl segue Roxanne per sapere cosa vuole per Natale mentre Lexi e Paisley lavorano come renne per incartare i regali al centro commerciale. Ma poi il proprietario vede che non ci sono pi\u00f9 babbo natale e l'elfo e le assume Lexi come babbo natale e paisly come elfo\nUn musical fANTastico.\nTrama.\nQuando Chyna ottiene il ruolo nel musical della scuola. Lexi e Fletcher cercano di sabotare lo spettacolo per non far innamorare Jared e Chyna. Nel frattempo, Cameron scopre che Gibson ha vissuto sempre a scuola e gli offre di stare nel suo salotto.\nPerformANTi.\nTrama.\nChina, Olive, Fletcher e Angus vogliono andare al concerto dei \"Macellai Sanguinari\", ma sanno che la madre di China \u00e8 protettiva e non li lascerebbe mai andare, cos\u00ec Olive dice che il gruppo si chiama \"I Soffici Amici Felici\", e che sono un gruppo per bambini. Cos\u00ec, China riesce ad ottenere il permesso, ma sua mamma vuole venire con loro. Cos\u00ec preparano i costumi e registrano la musica, per fare finta di suonare al concerto, dopo aver mandato via i Macellai Sanguinari. Alla fine verranno comunque scoperti. Intanto, Cameron cerca di entrare nel backstage del gruppo.\nUna serata incANTevole.\nTrama.\nFletcher chiede a Chyna di uscire, ma Olive dice di mentire in modo da non far soffrire i sentimenti di Fletcher. Chyna dice che ha un fidanzato, cos\u00ec anche Fletcher dice di avere una fidanzata. Olive suggerisce che dovrebbe raddoppiare la data cos\u00ec i due devono trovare le date false. Nel frattempo, Gibson fa da allenatore alla squadra di cheerleading di Lexi.\nLo zaino autogonfiANTe.\nTrama.\nOlive e Fletcher creano uno zaino massaggiatore dopo che Chyna non ama il suo. Olive e Fletcher decidono di non raccontare niente a Chyna, ma quando lei li vede comportarsi in modo strano, Chyna crede che Olive e Fletcher sono fidanzati e gli chiede di baciarsi, ma Olive non vuole farlo. Alla fine, votano quale zaino fare, rendendo Olive in disaccordo con tutto ci\u00f2 che ha detto Chyna. Nel frattempo, Lexi finge di essersi rotta le braccia e le gambe, per ottenere l'attenzione degli altri come Paisley, ma quando Lexi si rompe le gambe per davvero, nessuno le crede.\nFootball danzANTe.\nTrama.\nViolet, una bambina prodigio dello sport con problemi di rabbia, entra a far parte del programma A.N.T. Violet non ha paura dai ragazzi e dalle ragazze pi\u00f9 grandi, tra cui Lexy, Chyna, e Olive. Visto che Lexy stava per fare uno spettacolo di danza classica, lei ordina a Chyna di tenergli lontano Violet. Nel frattempo, Cameron e Paisley prendono lezioni di guida.\nNota: Quando hanno mandato in onda questo episodio per la prima volta \u00e8 andato in onda il titolo 'Football dANzante' al posto di 'Football danzANTe'.\nProve schiacciANTi.\nTrama.\nOlive scopre che qualcuno ha sabotato Hegel, il suo robot domestico, sul quale ci sono dei segni dei cacciavite a stella. Ma scopre che il cacciavite si trova proprio nell'armadietto di Chyna. Cos\u00ec Chyna indaga chi sia il vero colpevole. Prima credono che sia stato Fletcher, poi Angus e poi Gibson. Ma alla fine capiscono che la morte del robot \u00e8 stata dovuta al fatto che Chyna li aveva dato troppo cibo.\nNota: Chyna, in questo episodio, indossa un vestito con lo spacco davanti, uguale a quello di Violetta nell'episodio in cui bacia Diego davanti a tutti quelli che stavano guardando lo spettacolo dello Studio On Beat."}
{"id": "3516862", "revid": "767487", "url": "https://it.wikipedia.org/wiki?curid=3516862", "title": "Alvisopoli", "text": "Alvisopoli \u00e8 una frazione del comune di Fossalta di Portogruaro, in provincia di Venezia.\nGeografia fisica.\nAlvisopoli si colloca a nord di Fossalta, presso il confine con Teglio Veneto e San Michele al Tagliamento. Il centro \u00e8 attraversato dal canale che mette in comunicazione il Taglio Nuovo con la roggia Lugugnana.\nStoria.\nNonostante il passaggio di una strada romana che collegava il Concordiese a \"Quadrivium\" (Codroipo), la storia di Alvisopoli \u00e8 molto recente ed \u00e8 legata ai patrizi veneziani Mocenigo del ramo di San Samuele. La famiglia fece la sua comparsa nel Seicento, quando acquist\u00f2 un vasto fondo comprendente un modesto centro abitato chiamato il Molinat; successivamente, vi fecero costruire una villa.\nNell'Ottocento le propriet\u00e0 erano giunte al conte Alvise Mocenigo, il quale decise la costruzione di una citt\u00e0 ideale che portasse il suo nome. L'iniziativa fu certamente innovativa: a differenza di casi analoghi, il Mocenigo progett\u00f2 un centro abitato dotato di servizi che rendessero la comunit\u00e0 autosufficiente. Pertanto, alla tradizionale attivit\u00e0 agricola (potenziata attraverso l'introduzione di tecniche innovative, come quelle riguardanti il riso e la barbabietola) tent\u00f2 di affiancare il settore industriale (in particolare quello tessile) che potesse basarsi sulle risorse prodotte in loco. \nLa campagna fu cos\u00ec riorganizzata e bonificata, alternando aree asciutte a terreni umidi, regolamentati da un efficiente sistema di canali tuttora funzionante. Per quanto riguarda l'urbanistica, furono costruiti edifici ad uso residenziale (si possono ancora notare le basse casette dei contadini) e industriale (barchesse, risiera, fornace, mulino). A ci\u00f2 si aggiunsero le attivit\u00e0 culturali, con la fondazione di una celebre tipografia che funzion\u00f2 ad Alvisopoli sino al 1814, allorch\u00e9 fu trasferita a Venezia.\nMonumenti e luoghi d'interesse.\nChiesa di San Luigi.\nFu innalzata la prima volta nel 1720 da Antonio Mocenigo e originariamente era ad una sola navata. Durante la fondazione di Alvisopoli, Alvise Mocenigo avrebbe voluto ricostruirla altrove (alla fine dell'attuale via ai Molini) e pi\u00f9 grande ma, per la mancanza di fondi, si limit\u00f2 ad ampliarla, basandosi sui consigli di Giovanni Battista Balestra e di Antonio Canova. Fu poi modificata nel 1843 dalla moglie del conte, Lucia Memmo, che realizz\u00f2 il coro e le due navate laterali e ne arricch\u00ec gli arredi trasferendovi varie opere dall'oratorio di Ca' Memmo di Cendon. Tra queste la pregevole \"Madonna del Latte\", tela del XVII secolo, e due angeli marmorei, attribuiti a Giusto Le Court. Gli ultimi ampliamenti si ebbero nel 1881 con l'aggiunta delle due nicchie laterali e nel 1907 fu eretto il campanile.\nOratorio di San Biagio.\nIl piccolo edificio, collocato a sud del paese, ha una storia antichissima: un tempo ben pi\u00f9 grande, secondo la tradizione sarebbe stata la prima delle chiese fossaltesi e per un periodo avrebbe rappresentato la pieve del capoluogo. Per secoli fu un luogo di forte devozione popolare e meta di pellegrinaggi e nel XV secolo ospit\u00f2 gli artisti impegnati nella decorazione della chiesa di Fossalta. Nel 1787 la chiesa fu in gran parte demolita per reimpiegarne il materiale edilizio nella costruzione del campanile di Fossalta."}
{"id": "3516866", "revid": "1543377", "url": "https://it.wikipedia.org/wiki?curid=3516866", "title": "Lo\u00efc Abenzoar", "text": "Carriera.\nClub.\nOlympique Lione 2 e i prestiti.\nAbenzoar ha cominciato la carriera con l'Olympique Lione 2, squadra riserve della formazione militante nella Ligue 1. Ha giocato nello Championnat de France amateur dal 2007 al 2010, totalizzando 51 presenze ed una rete.\nAd agosto 2010, il difensore \u00e8 stato ceduto con la formula del prestito all'Arles-Avignon. Ha potuto cos\u00ec esordire nella Ligue 1 in data 14 agosto, schierato titolare nella sconfitta casalinga per 0-1 contro il Lens. Ha totalizzato 12 presenze in campionato, al termine del quale la sua squadra \u00e8 retrocessa nella Ligue 2.\nTornato a Lione, ha giocato altre 2 partite per la squadra riserve prima di essere ceduto al Vannes, sempre in prestito. Ha esordito nella squadra, militante nello Championnat National, in data 30 settembre 2011: \u00e8 stato titolare nel pareggio casalingo per 1-1 contro il Beauvais. A fine stagione, \u00e8 tornato ancora all'Olympique Lione 2, dove ha giocato per un'ultima stagione.\nLyon-La Duch\u00e8re.\nIl 22 agosto 2013, il Lyon-La Duch\u00e8re ha annunciato sul proprio sito internet l'ingaggio di Abenzoar. Ha esordito nella squadra, militante nello Championnat de France amateur, in data 24 agosto: \u00e8 stato titolare nella vittoria per 0-1 sul campo del Belfort. Il 1\u00ba marzo 2014 ha realizzato l'unica rete, nel successo per 1-5 in casa del Sarre-Union. Dal 3 marzo, si \u00e8 allenato con i norvegesi del Sarpsborg 08. Non gli \u00e8 stato offerto alcun contratto e cos\u00ec Abenzoar ha fatto ritorno al Lyon-La Duch\u00e8re, dove ha chiuso la stagione.\nH\u00f8nefoss.\nIl 10 luglio 2014, Abenzoar si \u00e8 aggregato ai norvegesi dell'H\u00f8nefoss per sostenere un provino. Il 16 luglio, il giocatore \u00e8 stato tesserato ufficialmente e si \u00e8 legato al nuovo club con un contratto valido fino al termine della stagione in corso. Ha scelto la maglia numero 69. Ha debuttato con questa maglia il 21 luglio, schierato titolare nel successo per 0-1 sul campo del Nest-Sotra. Il 14 settembre ha realizzato la prima rete, contribuendo alla vittoria per 1-4 in casa dell'HamKam. In questa porzione di stagione ha totalizzato 12 presenze e una rete, rimanendo svincolato a fine anno.\nFredrikstad.\nIl 17 marzo 2015 ha firmato ufficialmente un contratto annuale con il Fredrikstad. Ha esordito in squadra il 6 aprile successivo, in occasione del pareggio per 1-1 contro il Brann. Il 21 giugno ha siglato la prima rete in squadra, nella vittoria per 2-3 sul campo del B\u00e6rum. Ha chiuso la stagione con 22 presenze tra campionato e coppa, con una rete all'attivo.\nVillefranche.\nLibero da vincoli contrattuali, a novembre 2016 si \u00e8 accordato con il Villefranche, nello Championnat de France amateur.\nStatistiche.\nPresenze e reti nei club.\n\"Statistiche aggiornate al 19 novembre 2016.\""}
{"id": "3516867", "revid": "125207426", "url": "https://it.wikipedia.org/wiki?curid=3516867", "title": "Base navale di Brest", "text": "La base navale di Brest, situata nell'omonima citt\u00e0 della Bretagna, \u00e8 la seconda pi\u00f9 importante base navale della \"Marine nationale\", la marina militare della Repubblica francese, dopo quella di Tolone. La base, in particolare, ospita tutti i sottomarini nucleari lanciamissili balistici francesi (a \u00cele Longue), ed \u00e8 nota per aver ospitato durante la seconda guerra mondiale un importante ricovero di U-Boot (base sottomarina di Brest. A Brest ha inoltre sede una delle tre \"prefetture marittime\" francesi, la \"Pr\u00e9fecture maritime de l'Atlantique\"; il \"prefetto marittimo\" \u00e8 anche il \"comandante in capo per l'Atlantico\" (CECLANT).\nStoria del porto di Brest.\nIl III secolo.\nNel III secolo venne costruito un primo \"castrum\" su uno sperone di roccia dai Romani. In seguito su tale sperone venne costruito tra il VI e il X secolo l'attuale \"Ch\u00e2teau de Brest\", dove oggi trova sede il \"Mus\u00e9e national de la Marine\". Accanto all'accampamento romano si inizi\u00f2 a fortificare anche quello che in seguito divenne l'arsenale della citt\u00e0, il piccolo porto nei pressi del castello, il \"port du Ch\u00e2teau\". Durante il tutto il corso del Regno franco il porto non sub\u00ec troppe variazioni.\nMedioevo.\nDurante la guerra dei cent'anni che vide contrapposti per un periodo non continuativo di 116 anni il Regno d'Inghilterra e il Regno di Francia, dal 1337 al 1453, il paese di Brest, ma pi\u00f9 in generale anche l'autonoma Bretagna e altri territori francesi, rimasero coinvolti in numerose battaglie. Nel mezzo della centenaria guerra, la Bretagna fu anche sconvolta dalla Guerra di successione bretone (tra il 1361 e il 1364), che la port\u00f2 ad essere sempre pi\u00f9 vicina agli inglesi. Durante la Guerra carolina grazie a Carlo V di Francia, il saggio, molti territori ritornarono in possesso della Francia, eccezione fatta per poche piazzeforti: Calais, Cherbourg, Bordeaux, Bayonne e Brest. Quest'ultima fu sottratta agli inglesi solamente nel 1391 anche grazie al primo trattato di Gu\u00e9rande (1365) e al secondo trattato di Gu\u00e9rande (1381), ove il duca della Bretagna scelse Carlo V come proprio re.\nFeudalesimo.\nLa perdita di indipendenza politica dalla Gran Bretagna (1491) consent\u00ec alla flotta francese di ad avere come alleato la potente flotta bretone. L'arsenale di Brest \u00e8 quindi oramai controllato dalla marina francese. L'episodio che coinvolse la caracca Marie la Cordeli\u00e8re sanc\u00ec ulteriormente quest'alleanza franco-bretone.\nNei pressi del porto di Brest si ebbe la prima battaglia in un porto fra vascelli armati di cannoni. Il 10 agosto 1512 scoppi\u00f2 la battaglia di St. Mathieu, uno scontro navale che vide coinvolte una flotta di 25 vaschelli inglesi comandata da Edward Howard e una da 22 vascelli francesi e bretoni al comando di Ren\u00e9 de Clermont. La battaglia si concluse con alcune barche affondate e/o incendiate, ma la vittoria fu degli inglesi, che sorpresero i francesi ancora ancorati nel porto.\nI primi passi di un marine permanente.\nNel 1627 furono creati i primi tre squadroni navali francesi, nelle regioni dellq Guienna, Normandia e Bretagna, con le basi navali respettivamente a Hiers-Brouage, Le Havre e Brest.\nFu solo nel 1631 che Richelieu decise per la costruzione dell'arsenale, dove potevano venire costruite e/o riparate le navi, specialmente quelle da guerra. Ci\u00f2 dette un impulso all'evoluzione del paese, richiamando sempre pi\u00f9 lavoratori e marinai. Infatti a quei tempi solo i porti di Brest e di Tolone erano in grado di accogliere i grandi vascelli da guerra del XVII secolo. Il fatto era che le imbarcazioni di quei tempi trasportavano molta artiglieria e quindi necessitavano di un pescaggio elevato. Tra l'altro il porto di Brest soffriva di una predominanza di venti occidentali, che da un lato facilitava l'uscita delle navi a vela dal porto, ma ne rendeva difficile, se non impossibile, l'ingresso. Tale problema fu risolto con la comparsa dei motori a vapore nel XIX secolo.\nDurante la Guerra franco-spagnola, vinta dai francesi, anche il porto di Brest fu coinvolto, inviando nel Mediterraneo ben 20 vascelli da unire assieme alle forze di Tolone per liberare Perpignano che era sotto assedio terrestre (1642).\nLa marina di Luigi XV.\nAll'inizio del XVII secolo Brest, sotto il regno di Enrico IV, era poco pi\u00f9 di un paesino di 2000 abitanti perlopi\u00f9 pescatori. Solo dopo la fine dell'occupazione del Regno Unito, la Francia decise di fare del porto di Brest uno dei pi\u00f9 importanti porti militari del paese. Ci\u00f2 per\u00f2 rendeva anche necessaria la sua difesa. Fu cos\u00ec che nel XVIII secolo, sotto il regno di Luigi XVI, attorno al porto furono costruite alcune fortificazioni. Altro motivo per la difesa del porto era che da qui partivano molti degli squadroni che andavano in aiuto ai coloni della costa nordamericana atlantica durante la guerra di indipendenza nordamericana; tra l'altro non era esclusa una possibile nuova invasione del Regno Unito a Brest. Questa lina difensiva prevedeva ben cinque fortificazioni, seguendo il progetto di S\u00e9bastien Le Prestre de Vauban (1633-1707), di fortificare la parte occidentale di Brest. A difesa del porto vi erano quindi a ovest il forte Penfeld, il forte Questel, il forte Keranroux e il forte Montbarey, mentre a est si trovavano il forte Pen-ar-Creach (oggi inesistente) e il forte di Guelmeur.\nAll'inizio del XVIII secolo la Francia era sotto il regno del giovane Luigi XV di Francia, che prima di diventare maggiorenne venne sostituito dal precettore Andr\u00e9-Hercule de Fleury e la marina francese non pass\u00f2 dei felici tempi. Ci\u00f2 si pu\u00f2 anche vedere dal bilancio annuale dello Stato (circa 200 milioni di Livre tournois), al ministero della guerra venne dato circa il 30%, mentre alla Marina solo il 5%. Molte navi da guerra rimasero a marcire nei porti, ed una buona parte dei lavoratori si diressero verso i porti commerciali. Nel 1720, i laboratori e magazzini di molte citt\u00e0 portuali, tra cui Brest, sembravano quasi deserti; infatti la flotta francese era ridotta ad una trentina di vascelli.\nIn seguito grazie ad un ministro della Marina pi\u00f9 volenteroso e competente, Jean-Fr\u00e9d\u00e9ric Ph\u00e9lypeaux de Maurepas, che divenne anche segretario di stato all'et\u00e0 di 22 anni, si ebbe, seppur con un risicato budget, ad avere un rinnovamento. Maurepas decise di constatare personalmente alcuni arsenali, tra cui quello di Brest, rendendosi conto dello stato delle cose e richiedendo invano ulteriori fondi. Spiando gli ingegneri Geslain Blaise Blaise Ollivier riesce ad avere un'idea di quello che si pu\u00f2 migliorare, in comparazione con la marina inglese. Alcuni nuovi vascelli furono \"Bor\u00e9e\", \"Mars\", \"Terrible\", \"Magnanime\", \"Invincible\", \"Tonnant\" e \"Soleil-Royal\", tutte con un numero sempre pi\u00f9 elevato di cannoni. Da qui si ebbe una grande espansione delle rotte commerciali marittime, di cui fu interessato anche il porto di Brest.\nDurante la guerra di successione austriaca (1740-1748) il Regno di Francia si trov\u00f2 nuovamente ad affrontare gli inglesi, in quanto rivali. Nel 1740 Luigi XIV di Francia decise di costituire una delle pi\u00f9 grosse spedizioni navali anche per difendere i rapporti commerciali con le colonie d'oltreoceano. Sempre dai porti di Tolone e da quello di Brest part\u00ec una grande quantit\u00e0 di vascelli. Ancora nel 1744 una forza di 19 vascelli part\u00ec da Brest per invadere l'Inghilterra, ma l'impresa fall\u00ec subito. Nonostante la superiorit\u00e0 navale inglese, questa non riesce ad impadronirsi delle colonie francesi. Gli inglesi cambiarono sia un po' di ammiragli che strategie, creando un'apposita squadra \"Western Squadron\" con il compito di sorvegliare in particolare il porto di Brest. Attorno al Cabo Fisterra si verificano due battaglie (maggio e ottobre 1747), a cui partecipano le divisioni di Brest.\nNel 1755 Londra decise di muovere una nuova guerra senza alcun preavviso: la Guerra dei sette anni, che permetter\u00e0 agli inglesi di affondare ben 300 imbarcazioni tra maggio e novembre dello stesso anno. Solamente 9 vascelli americani riescono a scappare da Edward Hawke e a rientrare nel porto di Brest. Sentendosi superiore, l'Inghilterra decise di attaccare anche le navi vicino alle coste, come \"L'Esp\u00e9rance\", uno dei vascelli con base a Brest. Per rappresaglia la divisione navale di Dugay che si trovava al largo di Brest sequestr\u00f2 la fregata britannica che trasportava il governatore americano nella Carolina del Sud. Inoltre a Brest tra il 1758 e il 59 si ha un'epidemia di tifo che ha contagiato circa 5000 persone, causando 10-15.000 morti.\nIl 1759 \u00e8 l'anno delle catastrofi. Versailles, che vuole reagire agli attacchi umilianti sulla costa francese, dirige la squadra di Tolone (12 vascelli, 3 fregate) ad aderire a quella di Brest (21 vascelli, 5 fregate) per un altro tentativo di sbarco in Inghilterra. Ma a Brest, dopo l'epidemia, mancano marinai, che vengono sostituiti da novelli. Il piano quindi fu destinato a fallire, assieme al morale dei marinai, sempre pi\u00f9 basso.\nLa marina di Luigi XVI.\nCon l'arrivo di Luigi XVI di Francia si ha un notevole sviluppo della flotta francese. Antoine de Sartine divenne il responsabile nel 1774 del dipartimento della marina e delle colonie nel 1774. Grazie anche a lui i nuovi ufficiali della marina divennero meglio preparati. \u00c8 lui che ha fatto costruire nel porto di Brest alcune caserme per i marinai.\nNel 1778 si ha l'inizio della guerra anglo-francese: i porti di Tolone e Brest vengono messi subito in stato di pre-allarme. Fu qui che Sartine propose di inviare la flotta di Tolone in America e quella di Brest a combattere nel La Manica. L'8 luglio 1778, 29 vascelli e cinque fregate della \"Flotte du Ponant\" lasciano il porto di Brest alla ricerca di 30 vascelli e cinque fregate della flotta di Augustus Keppel che si trovava nelle vicinanze. Da qui si ebbe la battaglia di Ouessant, presso l'omonima isola (1778), dove i francesi poterono risollevare il proprio morale.\nNel 1780 ha inizio una nuova tipologia di battaglia, la cosiddetta \"guerra periferica\", dove la Francia decise di concentrarsi sui territori oltre oceano. Il 2 maggio 1779 Jean-Baptiste Donatien de Vimeur de Rochambeau part\u00ec da Brest con 26 navi da trasporto e scortato da 7 vascelli e 2/3 fregate, raggiungendo con i rifornimenti la costa americana.\nNel 1781 la Francia dispone di 70 vascelli, di cui ben 20 a Brest, mentre l'Inghilterra ne ha 94. A Brest nello stesso anno si trovano 20.000 marinai e 8.000 lavoratori all'arsenale. Si pu\u00f2 tranquillamente affermare che la Francia non sarebbe mai stata in grado di sostenere le forze di De Grasse, La Motte Picquet, Suffren e Guichen senza gli enormi sforzi dell'arsenal di Brest. Qui infatti furono costruiti tra il 1780 e il 1781 tre squadroni, il cui impiego fu fondamentale. Nel 1782 partono altri due convogli dal porto di Brest, ma sono pi\u00f9 sfortunati; furono subito attaccati dagli inglesi.\nLa prima guerra mondiale.\nDurante la prima guerra mondiale gli Stati Uniti d'America vollero aiutare gli stati della Triplice intesa, tra cui anche i francesi, inviando tramite convogli navali truppe e materiale di supporto. Molte di queste arrivarono nel porto di Brest, che lo resero la base operativa navale americana. Gli americani dovettero immediatamente fronteggiare due problemi: da un lato dovevano contrastare il pi\u00f9 presto possibile la minaccia sottomarina tedesca, la quale caus\u00f2 perdite di 800.000 tonnellate al mese, e dall'altro dovevano riuscire a trasferire in Europa truppe e materiali in grosse quantit\u00e0. Tra i porti che furono utilizzati vi erano quello di Queenstown in Irlanda, Gibilterra e Brest. In totale arrivarono in Europa 911.000 soldati, poco meno della met\u00e0 del totale inviati, che vennero trasferiti grazie a navi inglesi. Di tutte le navi utilizzate nei convogli, solo 10 furono affondate.\nA commemorazione dell'aiuto alla Francia, esiste un monumento sia a Brest che a Gibilterra, il \"monument am\u00e9ricain\" (monumento americano), realizzato dall'architetto Ralph Milnau; nel 1926 il sindaco L\u00e9on Nardon mise a disposizione un terreno per poterlo edificare un monumento commemorativo: i lavori iniziarono nel 1930 e venne inaugurato nel 1937, costruito con granito proveniente dall'Aber-Ildut.\nDato che Brest divenne una delle pi\u00f9 importanti citt\u00e0 portuali della Francia, fu probabilmente da questo porto che l'influenza spagnola (1918-1919) part\u00ec per colpire diverse citt\u00e0 nel mondo, uccidendo oltre 25 milioni di persone in soli 6 mesi.\nLa seconda guerra mondiale.\nDurante la seconda guerra mondiale nel porto militare, fortificato da Vauban, i tedeschi vi stabilirono un'importante base per sottomarini. Brest nel 1941 ebbe a che fare, attraverso l'Operazione Rhein\u00fcbung, alla Caccia alla Bismarck.\nIl 24 luglio 1941 la Royal Air Force tent\u00f2 il bombardamento di Brest, con l'uso dei Boeing B-17 Flying Fortress, ma questi mancarono i bersagli completamente. Successivamente, nel febbraio del 1942, si dette il via da Brest all'Operazione Cerberus, per portare alcune navi tedesche alla difesa della Norvegia, attraversando i blocchi alleati nel canale della Manica. La base dei sottomarini fu danneggiata nel corso della battaglia di Brest subito dopo lo sbarco in Normandia, durante la quale la citt\u00e0 fu distrutta.\nLa seconda guerra mondiale comport\u00f2 per la citt\u00e0 una vera e propria catastrofe. Solo pochi dei vecchi edifici medioevali rimasero in piedi. Nel dopo-guerra, con l'aiuto del governo della Germania Ovest, la citt\u00e0 ed il porto furono in breve tempo ricostruiti.\nLa base navale oggi.\nNel 1954 venne costruito il ponte de Recouvrance, il secondo ponte sollevabile in Europa per le sue dimensioni (64\u00a0m). Questo ponte attraversa tutt'oggi l'arsenale militare di Brest, nei pressi del castello.\nOggigiorno a Brest esiste anche un centro d'istruzione navale, il \"Centre d'instruction naval de Brest\" che ha sede nel vecchio edificio della scuola navale.\nNel piccolo comune di Land\u00e9vennec, si trova un cimitero per navi, costituito fin dai tempi di Napoleone III, e attivo ancora oggi. Qui vengono parcheggiate temporaneamente le navi francesi in disarmo.\nBase navale.\nForza oceanica strategica.\nA Brest si trova parte delle forze sottomarine (\"Forces sous-marines\" - FAN), una delle quattro principali componenti della marina francese. La forza navale comprende tutti i sottomarini francesi. Le forze sottomarine sono tutte assieme poste sotto il comando dell'ammiraglio comandante la FOST (ALFOST) una delle due forze francesi.\nLa \"forza oceanica strategica\" FOST \u00e8 la principale componente del deterrente nucleare francese, fondata nel 1972, garantisce la certezza di un secondo attacco (\"second strike\") con una permanenza di uno a due sottomarini di pattuglia in mare. Essa \u00e8 costituita da quattro sottomarini nucleari lanciamissili balistici (SSBN) classe Le Triomphant. Ciascuno dei dieci sottomarini francesi ha due equipaggi (chiamati \u00ab Bleu \u00bb et \u00ab Rouge \u00bb) per consentire il dispiegamento in mare 200 giorni all'anno.\nDal 1972 la marina francese ha aperto una base per armi nucleari per i sottomarini presso l'\u00cele Longue (letteralmente in italiano \"isola lunga\"), una piccola penisola di fronte al porto, nella rada di Brest. Qui sono conservati molti dei missili balistici sublanciati (\"Submarine-launched ballistic missile \u2013 SLBM\", o in francese identificati come \"SNLE\"), da sottomarini lanciamissili balistici. Tali sottomarini sono dotati perlopi\u00f9 di missili M45 e pi\u00f9 recentemente, dal 2010, di missili M51, facenti parte della \"Force de frappe\".\nDal 1. luglio 2000, la base del FOST ha sede presso l'\u00cele Longue a Brest, dove sono posti gli organismi che contribuiscono direttamente al comando e al loro sostegno:\nLa forza oceanica strategica ha il compito di garantire la credibilit\u00e0 della deterrenza nucleare, seguendo la strategia francese della \"dissuasione\". Ci\u00f2 prevede di garantire la permanenza di un missile balistico sottomarino, o due se necessario, per poter eseguire un eventuale ordine, in un qualsiasi momento del loro impegno, previo consenso della Presidenza della Repubblica.\nL'invulnerabilit\u00e0 dei SSBN e il livello di prestazioni dei suoi missili fondano la credibilit\u00e0 della componente strategica oceanica.\nI sottomarini \"Le Trionfante\", \"Le T\u00e9m\u00e9raire\" e \"Le Vigilant\", rispettivamente, ammessi al servizio nel 1997, 1999 e 2004, godono di apparecchiature di avanguardia, e di un aumento di capacit\u00e0 acustiche. \"Le Terrible\", che sta attualmente testando le sue migliorate prestazioni, sar\u00e0 il primo di quattro sottomarini dotati di missili balistici la M51, con il quale si potr\u00e0 migliorare significativamente la portata e precisione, fornendo una maggiore flessibilit\u00e0 ai sottomarini di nuova generazione.\nFusiliers et commandos.\nI fucilieri di marina e i commando (\"fusiliers marins et commandos marine\") sono raggruppati in una forza (\"Force maritime des fusiliers marins et commandos\" - FORFUSCO) con sede principale a Lorient e sono 1.700 persone.\nQuesta forza partecipa a operazioni di terra dal mare, a interventi in mare in missioni di soccorso, a operazioni di forze speciali, a protezione di siti sensibili. \u00c8 composta da i \"commandos marine\" e dalle formazioni incaricate della difesa-protezione, di cui un raggruppamento si trova a Brest.\nCentro di riparazione U-Boot.\nIl centro di riparazione navale fu istituito in fondo al porto atlantico della citt\u00e0 di Brest, dove rimase attivo dal 1940 al 1944.\nNel giugno 1940, le truppe tedesche occuparono la costa atlantica francese, tra cui il porto di Brest. In seguito la marina francese diede ordine di ripulire il porto dai relitti causati dai bombardamenti. Intanto la base navale passo dalle mani dei francesi a quelle dei tedeschi. La base divenne nell'ottobre la base militare tedesca per la guerra atlantica (in tedesco \"St\u00fctzpunkt f\u00fcr den Seekrieg im Atlantik\").\nOltre all'utilizzo del porto da parte delle forze di superficie (come ad esempio la \"Gneisenau\", la \"Scharnhorst\" ed il \"Prinz Eugen\"), nel 1941 si \u00e8 iniziata la costruzione di un apposito bunker per proteggere gli U-Boot.\nCostruzione e gestione della costruzione erano nelle mani di Julius Berger (da Berlino) e Campenon Bernard (da Parigi).\nLa base dei sottomarini fu costruita in circa 500 giorni dall'Organizzazione Todt nel 1941, fino all'estate del 1942. Ci sono voluti oltre 500.000\u00a0m\u00b3 di cemento, con un record giornaliero di 4000\u00a0m\u00b3.\nIl bunker \u00e8 largo circa 330 metri, lungo 190 e alto 17, fu infatti il bunker tedesco per sottomarini pi\u00f9 grande costruito durante la guerra. Il soffitto fu inizialmente di 4 metri di spessore, ma in seguito fu rinforzato fino a raggiungere i 6 metri di spessore. Fu costruito in due fasi distinte, dapprima furono costruiti 13 bacini, e in seguito gli altri. Comprende 15 bacini: 3 da 122\u00d722 metri, 2 da 93\u00d722 metri, 8 da 90\u00d715 metri e 2 da 103\u00d717 metri, tutti profondi circa 12 metri. La struttura inizialmente era dotata di una copertura di 4,2 metri, ma successivamente, per ragioni di sicurezza, questa \u00e8 stata portata a 6,1 metri.\nPer la riparazione e l'equipaggiamento degli U-Boot sono state utilizzate le strutture esistenti del cantiere navale francese, dove la marina di Wilhelmshaven metteva il materiale necessario e il personale. In seguito anche personale francese \u00e8 stato assegnato in questo bunker.\nNel 1943, il supporto tecnico per le riparazioni degli U-boat a Brest \u00e8 stato lasciato dalla marina militare per essere preso in carica dalla ditta tedesca di costruzioni navali, la \"Deschimag\" (\"Deutsche Schiff- und Maschinenbau Aktiengesellschaft\") di Brema.\nLa Deschimag trasfer\u00ec i compiti della costruzione e riparazione dei sottomarini alla AG Weser. Con l'arrivo della AG Weser, circa 1.000 persone sono state chiamate a lavorare a Brest, alloggiate in baracche locali o in case private. Le imbarcazioni a Brest erano principalmente U-Boot Tipo VII C e D appartenenti alla \"1. Unterseebootsflottille\" e alla \"9. Unterseebootsflottille\" di stanza li, ma, se necessario, altri U-Boot potevano essere riparati.\nIl 6 giugno 1944 vi fu lo sbarco alleato in Normandia, che port\u00f2 allo sfondamento delle forze tedesche a Avranches, la base navale di Brest rimase tagliata fuori, capitolando il 18 settembre 1944.\nDurante i numerosi bombardamenti degli alleati su Brest, pi\u00f9 di 80, solamente una volta questi sono riusciti nel loro intento di colpire questa struttura fortificata. Il 5 agosto 1944 con degli Avro 683 Lancaster che volavano a 8.000 metri d'altitudine, sganciando le 9 bombe da 6 tonnellate ciascuna, le bombe \"Tallboy\", di cui solo 5 riuscirono a centrare l'obiettivo. Il risultato \u00e8 stato un buco nella struttura, ma nessun danneggiamento agli U-Boot.\nL'ultimo U-Boot lasci\u00f2 Brest il 4 settembre 1944, mentre la base fu catturata dagli americani il 21 settembre, dopo un mese di assedio e dure perdite.\nFin da allora, alla base arrivava ed esiste tuttora una traccia di linea ferroviaria che, dalla stazione dei treni, attraversa in maniera contorta la citt\u00e0 per terminare alla base.\nLa struttura oggigiorno non \u00e8 pi\u00f9 utilizzata come base per sottomarini, dato che \u00e8 una struttura pericolante, ma anche perch\u00e9 i sottomarini moderni hanno dimensioni molto maggiori. Oggigiorno la base che ospita i moderni sottomarini nucleari ha sede di fronte al porto, presso l'\u00cele Longue. La base navale di Brest \u00e8 visitabile anche ai civili durante alcuni periodi durante l'anno, con prenotazione per le persone i cui paesi non rientrano nella NATO."}
{"id": "3516869", "revid": "405275", "url": "https://it.wikipedia.org/wiki?curid=3516869", "title": "Episodi di Saint Seiya", "text": ""}
{"id": "3516873", "revid": "240277", "url": "https://it.wikipedia.org/wiki?curid=3516873", "title": "Jean-Fran\u00e7ois de Troy", "text": "Biografia.\nFiglio d'arte, fu incoraggiato dal padre, Fran\u00e7ois de Troy (1645-1750) noto ritrattista, che lo spinse a passare qualche anno in Italia, cosa che a quei tempi (e poi per molti anni ancora) costituiva una tappa obbligata per ogni pittore. Jean-Fran\u00e7ois vi trascorse sette anni, fino al 1706. Rientrato a Parigi, fu ammesso all'Accademia di Belle Arti di Parigi nel 1708.\nFra il 1724 e il 1737 lavor\u00f2 a Versailles e a Fontainebleau. Fra le altre opere cre\u00f2 i disegni per tappezzerie e arazzi della Manifattura dei Gobelins (\"Storia di Ester\", \"Storia di Giasone\" ecc.).\nNel 1727 dipinse la tela \"Il riposo di Diana\" (oggi al Museo di Belle arti di Nancy), con la quale vinse il 1\u00ba Premio del Grande Concorso organizzato da duca d'Antin e da Fran\u00e7ois Lemoyne. Nel 1738 venne nominato Direttore dell'Accademia di Francia a Roma, dove pass\u00f2 il resto della sua vita e dove ebbe molti allievi, fra cui la pittrice parigina Marianne Loir. Nel 1744 fu \"principe\" dell'Accademia di San Luca. Jean-Fran\u00e7ois de Troy mor\u00ec a Roma a 73 anni.\nStile.\nJean-Fran\u00e7ois de Troy fu al tempo stesso un pittore di soggetti storici (e quindi anche mitologici, morali e religiosi) e un pittore \"verista\", pi\u00f9 schietto, che amava ritrarre anche scene di vita quotidiana, quasi sulla linea di Watteau."}
{"id": "3516887", "revid": "640277", "url": "https://it.wikipedia.org/wiki?curid=3516887", "title": "Hugh Bigod, I conte di Norfolk", "text": "La famiglia.\nHugh Bigod nacque nel 1095 da Roger Bigod, cavaliere normanno che combatt\u00e9 durante la Battaglia di Hastings, suo fratello maggiore, William Bigod, eredit\u00f2 nel 1107 l'eredit\u00e0 paterna, ma nel 1120 mor\u00ec nel naufragio della Nave Bianca e poich\u00e9 era senza figli Hugh gli succedette. Divenne cos\u00ec tenutario di diverse propriet\u00e0 sparse fra l'Inghilterra e la Francia dove risiedevano i domini dei Toesny, famiglia della madre. \nStefano o Matilde?\nQuando nel 1135 re Enrico I d'Inghilterra mor\u00ec non v'erano eredi maschi, la sola discendente diretta era Matilde d'Inghilterra (1102-1167) cui Enrico aveva lasciato il trono. Tuttavia Matilde era sul continente e per di pi\u00f9 era incinta, motivo per cui s'attard\u00f2 a tornare in patria e quel tempo venne usato da suo cugino Stefano d'Inghilterra per salire al trono, rompendo la promessa che aveva fatto di proteggere i diritti di Matilde. Hugh in quell'occasione sostenne che in realt\u00e0 Enrico aveva voluto lasciare il trono a Stefano schierandosi cos\u00ec dalla sua parte nell'Anarchia (storia inglese) che ne segu\u00ec. Nel 1139 Matilde radun\u00f2 un esercito in grado di mettere in difficolt\u00e0 Stefano e sbarc\u00f2 sulle coste inglesi, ne seguirono due anni di aspre lotte al termine dei quali Stefano venne catturato nel febbraio del 1141 e ufficialmente deposto. Gli anni seguenti non furono tranquilli, Stefano venne rilasciato entro dicembre e fino al 1147 la situazione politica rimase quanto mai incerta, alla fine la morte di Roberto di Gloucester principale sostenitore ed fratellastro di Matilde pose fine ai giochi. L'esercito della regina fu costretto a tornare in Francia e al trono torn\u00f2 Stefano, con l'accordo che gli sarebbe succeduto il figlio di Matilde, Enrico II d'Inghilterra che avrebbe avviato la dinastia dei Plantageneti. \nAll'inizio della rivolta Stefano seppe tenere uniti i nobili a lui fedeli, tuttavia nel 1136 cadde malato e ben presto si sparse la notizia, falsa, della sua morte. I nobili immediatamente insorsero e Hugh fu il primo ad imbracciare le armi assediando e quindi prendendo possesso della citt\u00e0 di Norwich. Tuttavia Stefano non rimase a guardare, sped\u00ec l'esercito contro Bigod che ben presto fu costretto alla resa. Contrariamente a quanto ci si potesse aspettare il re non commin\u00f2 sanzioni ai ribelli che per qualche anno gli rimasero fedeli, tuttavia quando nel 1140 Matilde inizi\u00f2 ad avere la meglio Hugh si schier\u00f2 con lei, per poi ripassare dalla parte di Stefano giusto in tempo per combattere nella Battaglia di Lincoln del 2 febbraio 1141, Stefano venne deposto e Hugh scelse di rimanere neutrale per il resto del conflitto.\nNel 1148 Stefano d'Inghilterra sedeva definitivamente sul trono, e in quel periodo si scontr\u00f2 duramente con l'Arcivescovo Teobaldo, Hugh appoggi\u00f2 quest'ultimo da cui ricevette in dono il Castello di Framlingham, ma non ci penso su due volte a sedersi al tavolo delle trattative con gli uomini del re per trovare un accordo. \nSottomesso ad Enrico II.\nNel 1153 Stefano moriva lasciando il trono al figlio di Matilde, Enrico II d'Inghilterra. Questi arriv\u00f2 in Inghilterra per reclamare il proprio diritto di successione, Hugh cap\u00ec che il vento stava per cambiare e combatt\u00e9 con il principe resistendo dentro la citt\u00e0 di Ipswich per non cederla agli uomini di Stefano. Enrico prese la citt\u00e0 di Stamford e Stefano comprese che aveva perso, trovandosi in posizione di minoranza non poteva punire i nobili traditori. Nel dicembre del 1154 Enrico II d'Inghilterra sal\u00ec al trono premiando coloro che lo avevano appoggiato e confermando a Hugh il possesso di tutte le sue terre e propriet\u00e0. Enrico spese il primo anno di regno a rimettere insieme i baroni che si erano ritagliati un'eccessiva indipendenza sotto il governo del suo predecessore e nel riportare l'ordine in un paese diviso. \nIl controllo che Enrico esercitava sui nobili mal si adattava al carattere di Hugh, Enrico introdusse lo \"scutage\" una sorta di tassa che i nobili dovevano pagare in luogo del servizio militare, sistema che divenne pienamente operativo dal 1159. Hugh prov\u00f2 a ribellarsi, ma il re lo ricondusse al suo posto e nel 1157 ricevette la piena sottomissione di Bigod. \nIn seguito Tommaso Becket lo scomunic\u00f2 per aver trattenuto delle terre che invece appartenevano a un monastero del Norfolk.\nUna ribellione fallita.\nPassarono gli anni e il figlio di Enrico, Enrico il giovane si ribell\u00f2 all'autorit\u00e0 paterna e Hugh si alle\u00f2 con lui insieme a molti altri baroni con il beneplacito dei sovrani di Francia e Scozia. Hugh si mise alla testa dei rivoltosi, forse desideroso di riprendersi tutto il potere di feudatario di cui si sentiva defraudato. Il giovane principe, per di pi\u00f9, gli promise la custodia del castello di Norwich come ricompensa. \nRe Enrico non difettava di energia e la buona sorte fu dalla sua parte, era riuscito infatti a tenere in scacco i vassalli francesi che volevano ribellarsi e si apprestava a fare altrettanto in patria, anche se per il momento i baroni inglesi sembravano in vantaggio. Robert de Beaumont, III conte di Leicester (morto nel 1190) giunse a Framlingham e si un\u00ec alle forze di Hugh il 29 settembre 1173. Insieme presero il castello di Hagenet, nel Suffolk espugnandolo dalle mani dei realisti, tuttavia la fortuna gir\u00f2 di nuovo. Beaumont, insieme ad altri baroni venne catturato, Hugh era rimasto pressoch\u00e9 solo e, dopo aver capito di non poter vincere con le poche forze rimaste, propose ai realisti di negoziare. \nHugh perse i suoi castelli, ma conserv\u00f2 titolo e terre ed alla fine visse in pace con Enrico II fino alla sua morte avvenuta nel 1177 in Palestina.\nHugh si spos\u00f2 due volte, la prima, attorno al 1140 con Juliana de Vere (morta nel 1199 circa), suo nonno materno era Gilbert FitzRichard, II conte di Clare. Il loro matrimoni\u00f2 fu annullato attorno al 1168. Insieme ebbero:\nIn seconde nozze si spos\u00f2 con Gundreda de Beaumont (1135 circa - 1200) e insieme ebbero:"}
{"id": "3516899", "revid": "135673", "url": "https://it.wikipedia.org/wiki?curid=3516899", "title": "Jean Antiga", "text": ""}
{"id": "3516902", "revid": "767487", "url": "https://it.wikipedia.org/wiki?curid=3516902", "title": "Deme N'Diaye", "text": ""}
{"id": "3516921", "revid": "1573940", "url": "https://it.wikipedia.org/wiki?curid=3516921", "title": "Pteropus loochoensis", "text": "La volpe volante di Okinawa (Pteropus loochoensis ) \u00e8 un pipistrello appartenente alla famiglia degli Pteropodidi, endemico dell'Isola di Okinawa, Giappone.\nDescrizione.\nPipistrello di medie dimensioni, con lunghezza dell'avambraccio di circa 139\u00a0mm.\nIl colore del dorso e delle parti ventrali \u00e8 bruno-nerastro lucido leggermente cosparso di peli argentati. Le spalle (mantello) e i lati del collo sono color crema. La testa \u00e8 marrone, con un accenno di maschera pi\u00f9 chiara intorno agli occhi. La pelliccia \u00e8 molto pi\u00f9 lunga rispetto alle altre specie dello \"P.mariannus species group\". La tibia \u00e8 priva di peli.\nTassonomia.\nIn accordo alla suddivisione del genere \"Pteropus\" effettuata da Andersen, \"P. loochoensis\" \u00e8 stato inserito nello \"P. mariannus species Group\", insieme a \"P. mariannus\" stesso, \"P. pelewensis\", \"P. ualanus\", \"P. tonganus\" e \"P. yapensis\". Tale appartenenza si basa sulle caratteristiche di avere un ripiano basale nei premolari, cranio tipicamente pteropino e le spalle di un colore pi\u00f9 brillante rispetto al resto del corpo.\nDistribuzione e habitat.\nL'areale di questa specie si presume sia l'Isola di Okinawa, Giappone.\nStato di conservazione.\nDi questa specie sono noti soltanto due esemplari catturati prima del 1849 e depositati presso il Museo di Storia Naturale di Londra. L'origine tuttavia \u00e8 incerta e non ci sono informazioni di successive osservazioni di questa specie su tale Isola. La IUCN Red List, in base a quanto detto, classifica \"P. loochoensis\" come specie con dati insufficienti (DD).\nLa CITES ha inserito questa specie nell'appendice I."}
{"id": "3516922", "revid": "536103", "url": "https://it.wikipedia.org/wiki?curid=3516922", "title": "Alphons Avanessian", "text": ""}
{"id": "3516931", "revid": "132266", "url": "https://it.wikipedia.org/wiki?curid=3516931", "title": "Negele Arsi", "text": ""}
{"id": "3516948", "revid": "158913", "url": "https://it.wikipedia.org/wiki?curid=3516948", "title": "Werner von Braun", "text": ""}
{"id": "3516949", "revid": "2128848", "url": "https://it.wikipedia.org/wiki?curid=3516949", "title": "Alfonso d'Aragona (1222-1260)", "text": "Biografia.\nEra figlio del re Giacomo I d'Aragona e della prima moglie Eleonora di Castiglia.\nIn quanto figlio primogenito, venne nominato erede al trono di Aragona nel 1228.\nNel 1229 il matrimonio tra i suoi genitori venne annullato formalmente per consanguineit\u00e0. Suo padre si rispos\u00f2 sei anni dopo con la principessa Iolanda d'Ungheria, la quale mise al mondo altri dieci figli, di cui cinque maschi.\nIl rapporto tra Alfonso e suo padre si deterior\u00f2 irrimediabilmente nel 1243, anno in cui il re redasse un secondo testamento che conferiva al primogenito il solo Regno d'Aragona mentre la Catalogna, le Isole Baleari e Valencia a Pietro, figlio avuto da Iolanda. Oltre ad avere solo una piccola parte del patrimonio paterno, Alfonso si sarebbe ritrovato la corona di un regno, quale era l'Aragona, situato nell'entroterra della penisola iberica, senza alcuno sbocco sul mare e quindi l'impossibilit\u00e0 di sfruttare i commerci marittimi. La situazione tra padre e figlio peggior\u00f2 ulteriormente quando il re si dichiar\u00f2 disposto a ridurre ulteriormente l'eredit\u00e0 di Alfonso a vantaggio dei figli cadetti Giacomo e Ferdinando, ambedue figli di Iolanda.\nNel 1250 Alfonso, appoggiato dal cugino Ferdinando III di Castiglia, si oppose a suo padre, guidando le truppe a Lleida per ridefinire i confini tra l'Aragona e la Catalogna: Lleida rimase in Catalogna e il fiume Cinca segn\u00f2 il confine tra le due regioni.\nLa pace venne stipulata nel 1251 con la nomina a governatore generale di Alfonso e reggente dei territori del fratello minore, Ferdinando.\nIl principe Alfonso era molto popolare in Aragona, mentre Pietro aveva l'appoggio della nobilt\u00e0 catalana. La sua morte, anche se tragica, cambiato il corso della storia una guerra molto sicuro ed evitare con il fratello Pietro dopo la morte di suo padre."}
{"id": "3516951", "revid": "158913", "url": "https://it.wikipedia.org/wiki?curid=3516951", "title": "Werner Braun", "text": ""}
{"id": "3516953", "revid": "247222", "url": "https://it.wikipedia.org/wiki?curid=3516953", "title": "The Beauty of Letting Go", "text": "The Beauty of Letting Go \u00e8 il quarto album studio del gruppo post-grunge statunitense Socialburn, il secondo della band prodotto da una major dopo il precedente \"Where You Are\", del 2003."}
{"id": "3516963", "revid": "21880", "url": "https://it.wikipedia.org/wiki?curid=3516963", "title": "Salamandra aurorae", "text": ""}
{"id": "3516968", "revid": "124123", "url": "https://it.wikipedia.org/wiki?curid=3516968", "title": "Italiano Franchi", "text": "Biografia.\nDiplomatosi all'Istituto di Belle Arti di Lucca con Luigi Norfini, frequent\u00f2 anche l'Accademia di belle arti di Firenze. Spos\u00f2 la figlia del baritono Giuseppe Pacini. \nFu attivo tra la fine dell'Ottocento e l'inizio del Novecento a Pescia, nel cui Museo Civico sono conservate alcune sue opere."}
{"id": "3516970", "revid": "125694922", "url": "https://it.wikipedia.org/wiki?curid=3516970", "title": "Rosario Priore", "text": "Biografia.\nRosario Priore d\u00e0 l'avvio alla carriera di Prefettura nell'agosto 1964.\nEntrato in Magistratura il 5 aprile 1965, viene nominato magistrato di Tribunale il 5 aprile 1970, magistrato di Appello il 5 aprile 1978, magistrato di Cassazione il 5 aprile 1985, presidente di Cassazione il 5 aprile 1993.\nIl 27 ottobre 1989 subentra nel ruolo di magistrato coordinatore dell'Ufficio Istruzione Stralcio, per la prosecuzione di una serie di procedimenti, la cui istruzione, secondo il codice del 1930, era stata prorogata.\nHa esercitato funzioni di Sostituto Procuratore, Pretore, Giudice Istruttore, Giudice per le indagini preliminari e Giudice per l'udienza preliminare.\n\u00c8 stato nominato il 26 ottobre 1989 Sostituto Procuratore Generale presso la Corte di Appello di Roma.\n\u00c8 stato tra i promotori e gli organizzatori di quel coordinamento tra Uffici inquirenti che prese le mosse subito dopo il sequestro e l'omicidio dell'onorevole Aldo Moro nella primavera del 1978, con colleghi delle Procure e degli Uffici d'Istruzione delle citt\u00e0 pi\u00f9 colpite dal fenomeno terroristico, e si realizz\u00f2 in periodici incontri e riunioni tra rappresentanti di tutti gli Uffici sopra menzionati (anche ogni 15-20 giorni nei periodi di maggiore intensit\u00e0 del fenomeno) in Roma ed in altri capoluoghi di regione. In questi coordinamenti si esaminavano le evoluzioni del fenomeno nelle diverse regioni d'Italia e gli sviluppi processuali delle singole inchieste; si provvedeva agli scambi dei verbali; si determinavano i calendari degli interrogatori e degli altri atti; si coordinavano le perizie; si delimitavano le competenze specie per le imputazioni di delitti associativi, cosicch\u00e9 tra i vari Uffici procedenti per fatti di terrorismo non si \u00e8 mai verificato alcun conflitto; si redigevano programmi dei rinvii e dei dibattimenti. Tali coordinamenti ebbero dapprima ad oggetto le Brigate Rosse, poi le altre organizzazioni di sinistra, quindi quelle di destra. A questa fase dedicata al terrorismo interno che dur\u00f2 dal 1978 al 1985 ne segu\u00ec, a partire da quell'anno sino al 1988, una seconda dedicata al terrorismo internazionale, ed una terza dedicata alle stragi.\n\u00c8 stato tra i promotori e gli organizzatori di meccanismi similari a livello internazionale, mediante l'uso di commissioni rogatorie dirette a norma della Convenzione di Strasburgo sul piano europeo, per indagini sulle organizzazioni terroristiche internazionali: commissioni rogatorie che hanno consentito incontri con le magistrature francese (Procura e Ufficio Istruzione di Parigi per gli affari concernenti il terrorismo e la sicurezza dello Stato), tedesca (Procura Generale di Karlsruhe), spagnola (Audiencia Nacional), svizzera, greca, egiziana (Procura Generale per la sicurezza dello Stato), svedese, bulgara, turca, israeliana, e da ultimo, prima dell'entrata in vigore del Codice del 1988, negli Stati Uniti con la magistratura statunitense da una parte, e quella francese, tedesca ed italiana dall'altra. Ha stabilito un contatto proficuo con la Procura Generale Militare della Federazione di Russia per i procedimenti di attentato al Sommo Pontefice e per la strage di Ustica. Quanto al primo procedimento ha instaurato un canale con la Procura di Berlino per l'accesso tramite la Gauck Organization ai documenti dell'ex Stasi. Oggetto di tali riunioni le maggiori formazioni di criminalit\u00e0 organizzata politica e le serie di attentati da esse perpetrati oltre che i movimenti a livello internazionale degli appartenenti, degli armamenti, delle finanze di queste organizzazioni e i collegamenti con quelle di criminalit\u00e0 organizzata comune.\n\u00c8 stato tra i promotori e gli organizzatori di una serie di incontri, durante il periodo del terrorismo interno ed internazionale, tra le varie forze di Polizia Giudiziaria, in particolare Carabinieri, Polizia di Stato e Guardia di Finanza, incontri in parallelo o immediatamente seguenti i coordinamenti periodici sopra specificati. Ha coordinato l'Ufficio Istruzione Stralcio, curando in particolare la riassegnazione di oltre 3.000 processi da 32 Giudici istruttori a 7 Giudici per le indagini preliminari che conservavano le funzioni istruttorie del codice abrogato.\nHa istituito presso il proprio Ufficio, in occasione e per le finalit\u00e0 dell'inchiesta sulla strage di Ustica, tre reparti di Ufficiali di P.G., dell'Arma dei Carabinieri, della Polizia di Stato e della Guardia di Finanza (complessivamente circa venticinque persone), che hanno lavorato alle immediate dipendenze dell'inquirente ed hanno prodotto dall'agosto del 1990 3.681 rapporti, hanno escusso a sommarie informazioni 3 050 persone, hanno eseguito 576 decreti di esibizione, 411 decreti di sequestro e quasi altrettante perquisizioni, oltre ad aver fornito ausilio in 138 commissioni rogatorie internazionali e in circa 400 missioni in Italia. Procedimento, che ha raggiunto il numero di 1.600.000 fogli; nel quale sono state compiute 120 perizie e consulenze di parte; nel quale sono state richieste le 138 rogatorie di cui sopra; nel quale oltre 80% degli atti a contenuto tecnico-scientifico \u00e8 in lingua inglese e la maggior parte delle riunioni peritali, essendo molti dei periti stranieri anglofoni, si sono tenute in inglese. Come in tale lingua si sono tenuti gli incontri con la NATO a Bruxelles e Glons per le necessit\u00e0 di indagini radaristiche.\nPossiede per le ragioni sopra dette, una ottima conoscenza della lingua inglese, come di quella francese; ha una conoscenza scolastica dell'arabo e del farsi, conoscenza di non difficile approfondimento e comunque di utilit\u00e0 per la lettura di documentazione in queste lingue. Possiede sempre per le ragioni sopra dette delle normative internazionale ed interne della maggior parte degli Stati Europei, degli Stati Uniti d'America, di Turchia, Israele ed Egitto, rogati per necessit\u00e0 delle inchieste sul terrorismo, specie internazionale, sull'attentato al Sommo Pontefice, sulla strage di Ustica.\nHa compiuto le indagini preliminari relative alle organizzazioni di criminalit\u00e0 comune e politica di seguito elencate (a parte le associazioni sovversive e le bande armate tra il 1973 e il 1978, i processi Moro sino al quater compreso; l'attentato al Papa bis e ter); la strage di Ustica; le stragi di matrice mediorientale (Fiumicino 1973 e 1985; via Veneto 1 e 2; via Bissolati e piazza Verdi):\nOltre che nei procedimenti sopra menzionati, ha seguito pi\u00f9 istruttorie per gravi fatti di violazione del segreto di Stato e per vicende di deviazione dei servizi di Informazione. In particolare nei procedimenti per l'attentato al Sommo pontefice e per quello relativo alla strage di Ustica si sono posti e risolti con la collaborazione di istituti di altri Paesi questioni attinenti a Servizi e Segreti di altri Stati e a Segreti sovranazionali in specie dell'Alleanza Atlantica.\nTutte le istruttorie hanno avuto rilevanti conferme dibattimentali sia in primo grado, che in Appello e Cassazione (tra le altre quelle relative ai cd Processi Moro 1, 2, ter e quater; UCC; Prima Linea; Guerriglia Comunista e MCR e tutti i processi di terrorismo mediorientale, tra cui le due stragi all'aeroporto di Fiumicino del 1973 e del 1985, attentati a linee aeree, all'Ambasciata USA, all'Ambasciatore di Giordania, il sequestro Vanunu, le esecuzioni di oppositori al regime libico). Ad eccezione della pluriennale istruttoria per l'Attentato al Sommo Pontefice Giovanni Paolo II, che si \u00e8 chiusa, per le note vicende, con sentenza di non doversi procedere.\nLe organizzazioni sopra indicate non hanno dato pi\u00f9 segni di vita per oltre un decennio.\nHa fatto parte delle seguenti Commissioni:\nHa collaborato con la Commissione Parlamentare per le stragi e il terrorismo, Presidenti Libero Gualtieri e Giovanni Pellegrino. Direttore della rivista di politica e giustizia \"Dike\", \u00e8 stato nominato nell'ottobre 2001 Capo Dipartimento presso il Ministero della Giustizia, ove ha prestato servizio fino al gennaio 2007. Ha pubblicato pi\u00f9 articoli specie su questioni di terrorismo internazionale e intelligence, intervenendo in numerosi convegni su diritto, politica, storia ed economia. La sentenza emessa sull'attentato al Papa \u00e8 stata pubblicata come volume dal medesimo titolo, per i tipi della casa editrice Kaos.\nHa pubblicato, con il professor Lavanco dell'universit\u00e0 di Palermo, una ricerca sulla criminalit\u00e0 minorile.\n\u00c8 presidente del Comitato Scientifico del Convegno \"Le Politiche per la Cooperazione e la Sicurezza nell'Area Adriatica\". \u00c8 membro dell'Associazione Culturale Niccol\u00f2 Machiavelli, di studi di geopolitica, nonch\u00e9 membro e titolare di carica sociale nell'associazione Culturale di Studi Leopardiani.\nHa pubblicato il libro-intervista \"Intrigo internazionale\", con intervistatore il giornalista Giovanni Fasanella sulle connessioni internazionali del terrorismo; per i tipi della casa editrice Chiarelettere, 2010. Nel testo, il magistrato racconta le sue \"verit\u00e0 indicibili\" sulla pi\u00f9 recente storia italiana, e il ruolo centrale ricoperto dell'Italia sullo scacchiere geopolitico, soprattutto nell'area mediterranea."}
{"id": "3516979", "revid": "1870933", "url": "https://it.wikipedia.org/wiki?curid=3516979", "title": "Naby Yattara", "text": ""}
{"id": "3516980", "revid": "729019", "url": "https://it.wikipedia.org/wiki?curid=3516980", "title": "Strada statale 533 di Fagnano", "text": "La ex strada statale 533 di Fagnano (SS 533), ora \"strada provinciale 270 ex SS 533 Cetraro-Fagnano-ex SS 19 (SP 270)\", \u00e8 una strada provinciale italiana, il cui percorso si snoda nella Provincia di Cosenza.\nPercorso.\nLa strada ha inizio dalla strada statale 18 Tirrena Inferiore e raggiunge il centro abitato di Cetraro con un percorso particolarmente contorto. Uscita dal paese, attraversa diverse frazioni (San Francesco, Ceramile e Ponte Avernazza) salendo in altitudine e addentrandosi nell'entroterra. Dopo poco meno di 40\u00a0km in cui la strada si snoda per i boschi, \u00e8 possibile accedere alla ben pi\u00f9 comoda strada statale 283 delle Terme Luigiane, mentre l'arteria prosegue in direzione nord verso Fagnano Castello ormai evitata in variante.\nIl percorso prosegue quindi verso est, lambendo la localit\u00e0 di Casa Cerreto e deviando verso sud-est fino ad innestarsi nuovamente con la SS 283 non lontano da San Marco Argentano, e condividendone un tratto dell'itinerario. Dopo km, la strada si distacca nuovamente proseguendo in direzione est fino all'innesto sulla ex strada statale 19 delle Calabrie, nei pressi dello svincolo di \"Tarsia\" dell'A3 Napoli-Reggio Calabria.\nIn seguito al decreto legislativo n. 112 del 1998, dal 2002 la gestione \u00e8 passata dall'ANAS alla Regione Calabria, che ha provveduto al trasferimento dell'infrastruttura al demanio della Provincia di Cosenza."}
{"id": "3516982", "revid": "1305772", "url": "https://it.wikipedia.org/wiki?curid=3516982", "title": "Polluce (torpediniera)", "text": "La Polluce \u00e8 stata una torpediniera della Regia Marina.\nStoria.\nNel primo periodo di servizio l'unit\u00e0 ebbe base in Libia.\nAll'ingresso dell'italia nella seconda guerra mondiale la nave faceva parte della XIV Squadriglia Torpediniere di base a Messina, che formava insieme alle gemelle \"Pallade\", \"Partenope\" e \"Pleiadi\". Comandante dell'unit\u00e0 era il tenente di vascello Ener Bettica (che, promosso a capitano di corvetta nel settembre 1940, mantenne il comando della torpediniera sino al mese successivo).\nNella notte precedente la dichiarazione di guerra, tra il 9 ed il 10 giugno 1940, la \"Polluce\" e la gemella \"Calipso\", insieme ai cacciatorpediniere \"Corazziere\" e \"Lanciere\" ed agli incrociatori leggeri \"Cadorna\" e \"Da Barbiano\", effettuarono la posa di un campo minato tra le isole di Lampedusa e Kerkennah.\nLa nave fu poi impiegata in compiti di scorta convogli e caccia antisommergibile nelle acque di Sicilia, Libia ed Albania e nel Mar Egeo.\nIl 13 giugno 1940 la \"Polluce\" venne infruttuosamente attaccata con lancio di siluri, unitamente al sommergibile \"Giovanni Bausan\", dal sommergibile britannico \"Grampus\" nelle acque della Sicilia.\nIl giorno seguente la torpediniera venne nuovamente fatta oggetto del lancio di siluri del \"Grampus\" al largo di Siracusa: anche in questo caso la nave italiana pot\u00e9 evitare le armi.\nIl 16 giugno l'unit\u00e0 faceva parte di un rastrello antisom insieme alle gemelle \"Circe\", \"Clio\" e \"Calliope\". Intorno alle sette di sera la \"Circe\" avvist\u00f2 un periscopio: apparteneva ancora una volta al \"Grampus\", che poco dopo s'immerse non prima di aver lanciato due siluri contro la \"Polluce\". Evitate le armi, quest'ultima, insieme alla \"Circe\" ed alla \"Clio\", pass\u00f2 al contrattacco con cariche di profondit\u00e0: al nono passaggio con lancio di bombe emerse una grossa quantit\u00e0 di rottami. Colpito dalle bombe, il \"Grampus\" s'inabiss\u00f2 nel punto 37\u00b005' N e 17\u00b030' E, circa 105 miglia a levante di Siracusa, senza superstiti tra i 59 membri dell'equipaggio. La scarica di bombe che affond\u00f2 il \"Grampus\" \u00e8 attribuita alla \"Polluce\" (in concorso anche con la \"Circe\").\nNel corso del 1941 la torpediniera venne modificata con l'eliminazione delle poco efficaci mitragliere da 13,2 mm e la loro sostituzione con 8 armi da 20/65 mm.\nL'8 marzo 1941 la \"Polluce\", insieme alla \"Pallade\", si aggreg\u00f2 a Palermo alla scorta di un convoglio \u2013 motonavi da carico \"Andrea Gritti\" e \"Sebastiano Venier\" scortate dalla torpediniera \"Alcione\" \u2013 salpato da Napoli due giorni prima. Con il supporto aggiuntivo delle torpediniere \"Centauro\" e \"Clio\" che scortarono sia questo che un altro convoglio, le navi proseguirono dal porto siciliano verso Tripoli dove giunsero, senza danni, alle 13.30 dell'11 marzo.\nIl 1\u00ba aprile la \"Polluce\" salp\u00f2 da Napoli diretto a Tripoli, di scorta \u2013 insieme ai cacciatorpediniere \"Euro\", \"Tarigo\" e \"Baleno\" ed alla torpediniera \"Partenope\" \u2013 ad un convoglio composto dai trasporti truppe \"Esperia\", \"Conte Rosso\", \"Marco Polo\" e \"Victoria\": le navi giunsero a destinazione l'indomani.\nIl 18 maggio l'unit\u00e0 stava scortando da Tripoli a Bengasi il piroscafo \"Giovinezza\", quando questi, silurato dal sommergibile HMS \"Tetrarch\", affond\u00f2 in posizione 31\u00b055' N e 19\u00b054' E (al largo di Bengasi).\nIl 30 maggio il convoglio che \"Pallade\" e \"Polluce\" stavano scortando al largo di Sirte, formato dai piroscafi \"Tilly Russ\" (tedesco) e \"Ca' Da Mosto\" (italiano) venne infruttuosamente attaccato dal sommergibile britannico \"Utmost\". Le navi giunsero indenni a Tripoli il giorno seguente.\nIl 9 giugno la \"Pallade\" e la \"Polluce\" lasciarono Tripoli per scortare a Bengasi i piroscafi \"Silvio Scaroni\", \"Cadamosto\" ed \"Aosta\", ma il giorno successivo il convoglio venne attaccato dal sommergibile \"Taku\": il \"Silvio Scaroni\", silurato, affond\u00f2 nel punto 32\u00b027' N e 18\u00b042' E (a 70 miglia per 283\u00b0 per Bengasi), mentre le due torpediniere, dopo aver bombardato il \"Taku\" con cariche di profondit\u00e0 (senza risultato), proseguirono assieme ai due trasporti verso Bengasi, dove arrivarono il giorno stesso.\nIl 19 giugno la \"Polluce\" rimase danneggiata durante una scorta ad un convoglio per la Libia, venendo presa a rimorchio dal piroscafo \"Caffaro\".\nIl 7 settembre 1941 la \"Polluce\" e la gemella \"Centauro\" rilevarono a Messina la vecchia torpediniera \"Fabrizi\" nella scorta dei mercantili tedeschi \"Livorno\" e \"Spezia\" diretti a Bengasi. L'11 settembre il sommergibile britannico \"Thunderbolt\" attacc\u00f2 il convoglio al largo di Bougie e colp\u00ec il \"Livorno\" che affond\u00f2 nel punto 31\u00b058' N e 19\u00b023' E, mentre le altre navi giunsero a destinazione in giornata.\nIl 14 settembre la \"Polluce\" stava scortando il piroscafo tedesco \"Tinos\" una trentina di miglia a nordovest di Bengasi, quando il trasporto venne attaccato dal sommergibile \"Thunderbolt\": questa volta i siluri mancarono il bersaglio.\nIl 14 ottobre la torpediniera usc\u00ec da Tripoli per assistere il piroscafo \"Bainsizza\", che, silurato da aerosiluranti inglesi nel punto 34\u00b015' N e 12\u00b012' E, stava cercando di raggiungere il porto al traino dei rimorchiatori \"Ciclope\" e \"Max Barendt\": tutti gli sforzi risultarono inutili ed il mercantile affond\u00f2 l'indomani.\nIl 13 febbraio 1942 la \"Polluce\" lasci\u00f2 Tripoli per scortare a Palermo, insieme al cacciatorpediniere \"Premuda\", i piroscafi \"Ariosto\" ed \"Atlas\", carichi di prigionieri di guerra. All'1.57 del 14 febbraio 1942 la \"Polluce\", nel punto 33\u00b018' N e 12\u00b012' E, venne fatta bersaglio del lancio di tre siluri da parte del sommergibile polacco \"Sokol\", senza essere colpita. L'indomani il convoglio fu attaccato da un altro sommergibile, il britannico \"P 38\": l\u2019\"Ariosto\", silurato, si spezz\u00f2 in due ed affond\u00f2 al largo della Tunisia, trascinando con s\u00e9 158 dei 410 uomini a bordo, tra cui 138 prigionieri (su un totale di 294 imbarcati). Dopo aver recuperato i sopravvissuti, la \"Polluce\" scort\u00f2 l\u2019\"Atlas\" a Palermo, dove giunse alle tre del pomeriggio del giorno seguente.\nNel pomeriggio dell'11 maggio 1942 la nave part\u00ec da Napoli per Tripoli di scorta \u2013 insieme ai cacciatorpediniere \"da Recco\" e \"Premuda\" ed alle torpediniere \"Castore\", \"Pallade\" e \"Climene\" \u2013 ad un convoglio composto dalle moderne motonavi da carico \"Gino Allegri\", \"Reginaldo Giuliani\", \"Ravello\", \"Agostino Bertani\" ed \"Unione\" e dal grosso piroscafo tedesco \"Reichenfels\": si trattava dell'operazione di traffico \u00abMira\u00bb, che prevedeva l'invio in Libia di 58 carri armati, 713 veicoli, 3086 tonnellate di combustibili ed olii lubrificanti, 513 uomini e 17.505 t di munizioni ed altri rifornimenti. La \"Giuliani\" fu colta da un'avaria alle pompe e dovette ripiegare su Palermo; per scortarla fu distaccato il \"Premuda\". Il resto del convoglio giunse indenne a destinazione.\nL'11 agosto 1942 la \"Polluce\" e la vecchia torpediniera \"Papa\" effettuarono a sud di Creta un'azione antisom che potrebbe aver portato all'affondamento del sommergibile HMS \"Thorn\", che tuttavia \u00e8 in realt\u00e0 da attribuirsi molto pi\u00f9 probabilmente alla torpediniera \"Pegaso\".\nIl 15 agosto l'unit\u00e0 stava scortando da Brindisi a Bengasi, insieme al cacciatorpediniere \"da Recco\" ed alle torpediniere \"Castore\" e \"Calliope\", le grosse motonavi \"Lerici\" e \"Ravello\", quando, alle 18.30, in posizione 34\u00b050' N e 21\u00b030' E, la \"Lerici\" fu silurata ed incendiata dal sommergibile HMS \"Porpoise\": \"da Recco\", \"Castore\" e \"Ravello\" proseguirono verso Bengasi, la \"Lerici\", dopo inutili tentativi di salvataggio da parte della \"Calliope\", affond\u00f2 di poppa. La \"Polluce\" diede la caccia al sommergibile attaccante e ritenne, a torto, di averlo affondato (in realt\u00e0 il \"Porpoise\" era stato danneggiato), dopo di che partecip\u00f2, insieme alla \"Calliope\", al recupero dei naufraghi della \"Lerici\".\nIl 24 agosto la \"Polluce\" (al comando del tenente di vascello Tito Burattini) e la gemella \"Climene\" si aggregarono al Pireo, insieme al piroscafo \"Tergestea\", ad un convoglio proveniente da Brindisi e composto dal cacciatorpediniere \"Da Recco\" e dalla motonave \"Manfredo Camperio\"; una volta giunto nel porto greco, al convoglio si aggiunsero il piroscafo \"Tergestea\" e le torpediniere \"Polluce\" e \"Climene\". Ripartito il convoglio per Bengasi, alle 7.49 del 27 agosto la \"Camperio\" fu silurata dal sommergibile HMS \"Umbra\" e s'incendi\u00f2. La \"Polluce\" ricevette il compito di assistere la nave danneggiata e lo fece in ogni modo: trasfer\u00ec sulla \"Camperio\" parte dell'equipaggio per aiutare i marinai della motonave nell'opera di spegnimento degli incendi e tent\u00f2 di accostarsi all'unit\u00e0 sinistrata per poter adoperare al meglio le proprie apparecchiature antincendio, ma fu tutto inutile e su ordine del comandante del \"da Recco\", capitano di vascello Cocchia, che temeva che l'eventuale esplosione del mercantile \u2013 carico di munizioni \u2013 potesse portare alla perdita della \"Polluce\", la torpediniera rinunci\u00f2 al salvataggio (del resto ormai improbabile) della \"Camperio\" e, dopo averne recuperato l'equipaggio, la fin\u00ec a cannonate: la motonave affond\u00f2 alle 12.28, in posizione 35\u00b039' N e 23\u00b007' E. Mentre il \"Da Recco\" dava la caccia al sommergibile attaccante e quindi si univa al resto del convoglio che proseguiva per Bengasi, la \"Polluce\", ultimate le operazioni di salvataggio dei naufraghi, diresse per il Pireo dove li sbarc\u00f2.\nAlle otto del 2 settembre 1942 la \"Polluce\" salp\u00f2 dal Pireo per scortare a Tobruk, insieme alle gemelle \"Lupo\", \"Castore\" e \"Calliope\", un convoglio composto dai piroscafi \"Padenna\", \"Sportivo\" e \"Bianchi\". Alle 18.45 del 3 settembre il convoglio sub\u00ec un primo attacco da parte di bombardieri Consolidated B-24 Liberator: la reazione della scorta disperse la formazione attaccante, obbligandola a ritirarsi. Intorno alla mezzanotte ebbe inizio un nuovo attacco aereo: il \"Bianchi\" venne colpito ed esplose, affondando in pochi secondi, mentre le altre unit\u00e0 si divisero: la \"Lupo\" e la \"Castore\" si allontanarono insieme allo \"Sportivo\", la \"Polluce\" e la \"Calliope\" proseguirono in altra direzione con il \"Padenna\". Nelle prime ore del 4 settembre ebbe inizio un nuovo attacco aereo: un velivolo buttatosi in picchiata sulla \"Polluce\", la colp\u00ec con una bomba incendiaria sul ponte di poppa, distruggendo il cannone poppiero da 100 mm e provocando un vasto incendio e numerose vittime e feriti. La \"Calliope\" accorse in aiuto dell'unit\u00e0 gemella, affiancandosi ad essa e lasciando proseguire da solo il \"Padenna\" (che alle 2.57 venne colpito da due siluri lanciati dal sommergibile HMS \"Thrasher\" e s'inabiss\u00f2 nel punto 32\u00b044' N e 24\u00b011' E). Le fiamme vennero parzialmente domate prima che potessero raggiungere i depositi di nafta e la \"Polluce\" venne presa a rimorchio dalla \"Calliope\" che tent\u00f2 di trainarla verso la costa, ma le condizioni del mare andavano peggiorando e ad un certo punto un'onda invest\u00ec la zona poppiera della nave danneggiata, che inizi\u00f2 ad affondare. Mentre l'equipaggio la abbandonava, la torpediniera scomparve rapidamente al largo di Tobruk. I sopravvissuti vennero salvati dalla nave ospedale \"Virgilio\".\nComandanti\nTenente di vascello Ener Bettica \"(nato a Castagnole delle Lanze il 17 febbraio 1907)\" (10 giugno - ottobre 1940)\nCapitano di corvetta Tito Livio Burattini \"(nato ad Ancona il 12 giugno 1910)\" (ottobre 1940 - 4 settembre 1942)"}
{"id": "3516987", "revid": "599013", "url": "https://it.wikipedia.org/wiki?curid=3516987", "title": "Cyrille Merville", "text": ""}
{"id": "3516992", "revid": "157836", "url": "https://it.wikipedia.org/wiki?curid=3516992", "title": "Sinfonia dei Mille", "text": ""}
{"id": "3516994", "revid": "292162", "url": "https://it.wikipedia.org/wiki?curid=3516994", "title": "Sistema esavocalico siciliano", "text": ""}
{"id": "3516996", "revid": "224230", "url": "https://it.wikipedia.org/wiki?curid=3516996", "title": "Jos\u00e9 Carrillo de Albornoz", "text": ""}
{"id": "3516999", "revid": "1305772", "url": "https://it.wikipedia.org/wiki?curid=3516999", "title": "Mesopotamia (disambigua)", "text": ""}
{"id": "3517003", "revid": "157836", "url": "https://it.wikipedia.org/wiki?curid=3517003", "title": "Webern", "text": ""}
{"id": "3517008", "revid": "767487", "url": "https://it.wikipedia.org/wiki?curid=3517008", "title": "Yann Kermorgant", "text": ""}
{"id": "3517009", "revid": "104458", "url": "https://it.wikipedia.org/wiki?curid=3517009", "title": "Campionati mondiali di combinata nordica", "text": ""}
{"id": "3517011", "revid": "77594", "url": "https://it.wikipedia.org/wiki?curid=3517011", "title": "Vickers-Armstrong", "text": ""}
{"id": "3517012", "revid": "77594", "url": "https://it.wikipedia.org/wiki?curid=3517012", "title": "Yarrow &amp; Company", "text": ""}
{"id": "3517014", "revid": "77594", "url": "https://it.wikipedia.org/wiki?curid=3517014", "title": "Yarrow and Company", "text": ""}
{"id": "3517015", "revid": "767487", "url": "https://it.wikipedia.org/wiki?curid=3517015", "title": "Doldenhorn", "text": "Il Doldenhorn (3.643\u00a0) \u00e8 una montagna delle Alpi Bernesi. Si trova nello svizzero Canton Berna.\nCaratteristiche.\nLa montagna \u00e8 collocata sopra il Lago Oeschinen a sud-est di Kandersteg. Fa parte di una cresta montuosa lunga circa 10\u00a0km orientata da sud-ovest a nord-est ed il Doldenhorn ne \u00e8 la montagna pi\u00f9 meridionale. Andando verso nord si trovano: il Fr\u00fcndenhorn, l'Oeschinenhorn, il Bl\u00fcmlisalp ed il Morgenhorn.\nIl versante nord del Doldenhorn \u00e8 una grande parete ghiacciata sulla quale si colloca il Ghiacciaio del Doldenhorn, che alimenta il Lago Oeschinen. Il versante sud ha un aspetto molto roccioso. Il \"Klein Doldenhorn\" (3.475\u00a0m) \u00e8 una vetta secondaria che si trova a circa 600 metri ad est della cima principale.\nSalita alla vetta.\nLa montagna \u00e8 stata salita la prima volta il 30 giugno 1862 da parte di J. Bischoff, K. Blatter, C. Lauener, G. Reichen, A. Roth ed E. von Fellenberg.\nSi pu\u00f2 salire sulla vetta partendo da Kandersteg e passando dalla \"Doldenhornh\u00fctte\" (1.915\u00a0m)."}
{"id": "3517016", "revid": "77594", "url": "https://it.wikipedia.org/wiki?curid=3517016", "title": "Yarrow Shipbuilders Limited", "text": ""}
{"id": "3517017", "revid": "765341", "url": "https://it.wikipedia.org/wiki?curid=3517017", "title": "Moby Dick (miniserie televisiva 1998)", "text": "Moby Dick \u00e8 una miniserie televisiva in due puntate diretta da Franc Roddam e basata sull'omonimo romanzo dello scrittore statunitense Herman Melville. \u00c8 stata trasmessa in prima visione dal 15 marzo al 16 marzo 1998 dal canale USA Network.\nTrama.\nUn giovane, Ishmael, decide d'imbarcarsi su una baleniera. Per questo arrivo in un grosso porto baleniero, Nantucket, ed entra nella locanda \"Lo Sfiato\" di Peter Coffin. Scopre per\u00f2 che deve dividersi il letto con un ramponiere dalla pelle scura. Lo aspetta, e, quando viene scoperto, rischia di essere ucciso. Il giorno dopo, successivamente ad un incidente in colazione (invece degli altri marinai, Ishmael \u00e8 pi\u00f9 educato, e non assale il piatto di pesce, e riceve l'ultimo pezzo, minuscolo, ma la cameriera lo cambia con il pi\u00f9 grande) va a Messa, nella Cappella del Baleniere, dove sente la storia di Giona.\nS'imbarca il giorno stesso, sulla nave \"Pequod\", ed un giorno, il ramponiere Queequeg gli fa notare che comandano solo gli ufficiali (Starbuck, Stubb e Flask, ma poco dopo esce il capitano Achab, con dei cinesi, tra cui un certo Fedellah. Gli parla della Balena Bianca e chi la vedr\u00e0 per primo avr\u00e0 un doblone. Solo Starbuck \u00e8 turbato: considera Achab un blasfemo e lo accenna subito. Non fa alcuni pezzi del giuramento, come ad esempio non brinda dalle lance.\nDopo un'ammainata contro due balene, probabilmente capodogli o forse Balena Giusta (la prima ad essere cacciata), che riescono a catturarne solo due, trovano Moby Dick in una nottata di foschia, dopo il funerale di un marinaio (nel libro coincide come spagnolo) caduto poche ore prima quasi sopra gli ufficiali, proprio da Ishmael.\nIniziano la caccia, con quattro lance. Da una cade il nero Pippip, che allieta il lavoro con il suo tamburello, ma poi incrociano diversi capodogli (lo si nota dopo, quando si vedono le mascelle) e si fermano l\u00e0. Solo verso l'alba si ricordano di Pippip, che viene recuperato da Ishmael e altri marinai.\nIncrociano alcune navi, la \"Samuel Enderby\", che ha tantissimi barili, e viene detto brevemente dal capitano di esser diventato monco perch\u00e9 aveva provato a prendere Moby Dick, e la \"Rachel\", che ha perso una lancia, che conteneva solo ragazzini, tra cui il figlio del capitano. Prima della \"Rachel\", un marinaio fuggiva, perch\u00e9 c'era un breve tratto in cui la terra era a pochi chilometri di distanza, visto dal ramponiere Dagoo e dall'ufficiale Starbuck.\nPippip intanto era impazzito, e spesso si trovava travestito da Achab, e Achab l'aveva accolto in cabina, e nelle scene successiva viene spesso inquadrato che dorme\nQueequeg, dava strani segnali, capisce che sta per morire, ed ordina una bara. Dopo che lui la prova, si scatena un forte temporale, e poi, mentre Starbuck e Ishmael tentano di spostare Queequeg, appare una strana luce verde: i Fuochi Fatui (chiamati anche \"Corpisanti\" o \"Fuochi di Sant'Elmo\"). Achab prima libera il timone, poi li prende con un rampone, e dopo un lungo monologo li scaccia con la mano.\nDopo un marinaio avvista Moby Dick, che stava alzando la coda. Tirano dentro le lance, e l'equipaggio di Fedellah \u00e8 il pi\u00f9 sbrigativo: presto va via, e prima degli altri. Fedellah, sul gavone, pianta due ramponi sul dorso di Moby Dick, ma si vede che la sagola fa intuire che la balena non \u00e8 molto distante.\nAllora tutti guardano nella direzione della sagola, e Moby Dick sbrega (fa il caratteristico salto delle balene), e subito dopo colpisce l'equipaggio della lancia, e Fedellah viene mangiato vivo. Achab, che ha con s\u00e9 Queequeg e Ishmael, avanza, e centra la balena una volta. Prende un secondo rampone, ma fa un tragico errore: normalmente, i ramponi si tirano, anche se la balena sta accanto alla lancia, ma lui lo tiene fermo per un po', incantato, e allora la balena parte, lui finisce sul dorso, pronuncia il famoso monologo finale e rimane attorcigliato tra le sagole. Queequeg praticamente prende il comando della lancia, e va verso la balena, ma vengono colpiti dalla coda.\nAnche se all'inizio un po' titubanti, Stubb e Flask fanno avanzare le lance, ma la balena le colpisce, e uccide a codate gli uomini.\nSulla nave, il cuoco, Gnocco (chiamato cos\u00ec solo nel romanzo), prende il doblone, ma viene forse ucciso, o almeno fatto svenire dal tuttofare Perth, che lo colpisce con il martello. Tutti credevano che, ucciso l'intero eguipaggio delle lance, Moby Dick se ne andasse, ma colpisce la chiglia della nave, che lentamente affonda. Ma, nel colpo, crollano leggermente gli alberi, e la nave inizia ad incendiarsi. Infine, il fuoco va nella stiva, e l'olio viene completamente utilizzato: tutti i barili s'infiammano, alimentando il fuoco. Infine, la nave affonda, ed Ishmael rimane aggrappato ad un asse, ma sente una specie di risucchio: la bara di Queequeg, che era diventata la boa di salvataggio dopo il rifiuto del pagano, che lo condurr\u00e0 alla \"Rachel\".\nRiconoscimenti.\nNel 1999 la parte di Gregory Peck nel ruolo di Padre Mapple \u00e8 stata premiata con un Golden Globe per il migliore attore non protagonista in una serie. Anche la parte di Patrick Stewart nel ruolo del capitano Ahab \u00e8 stata candidata ad un Golden Globe per il migliore attore in una miniserie o un film, senza vincerlo.\nLa miniserie \u00e8 stata inoltre candidata ai Premi Emmy 1998 per cinque categorie, tra cui quella per la migliore miniserie, per i migliori effetti speciali e per il migliore attore protagonista (per Patrick Stewart) e non protagonista (per Gregory Peck)."}
{"id": "3517018", "revid": "77594", "url": "https://it.wikipedia.org/wiki?curid=3517018", "title": "Yarrow &amp; Company Limited", "text": ""}
{"id": "3517019", "revid": "77594", "url": "https://it.wikipedia.org/wiki?curid=3517019", "title": "Yarrow &amp; Co., Ltd.", "text": ""}
{"id": "3517026", "revid": "1543377", "url": "https://it.wikipedia.org/wiki?curid=3517026", "title": "Franck Dja Dj\u00e9dj\u00e9", "text": "\u00c8 fratello di Brice Dja Dj\u00e9dj\u00e9."}
{"id": "3517027", "revid": "1005847", "url": "https://it.wikipedia.org/wiki?curid=3517027", "title": "Akrites", "text": "Akrites () \u00e8 un ex comune della Grecia nella periferia della Macedonia Occidentale di 1.109 abitanti secondo i dati del censimento 2001.\n\u00c8 stato soppresso a seguito della riforma amministrativa detta Programma Callicrate in vigore dal gennaio 2011 ed \u00e8 ora compreso nel comune di Nestorio."}
{"id": "3517029", "revid": "125047165", "url": "https://it.wikipedia.org/wiki?curid=3517029", "title": "Missione Seduzione", "text": "Missione Seduzione \u00e8 stato un docu-reality condotto da Lory Del Santo, andato in onda tra il 2010 e il 2011 su Lei.\nIl programma.\nIn ogni puntata, viene raccontata la storia di una donna che non si piace pi\u00f9 e vuole riconquistare il sex-appeal perso al fine di piacere di pi\u00f9 a se stessa e agli altri.\nIl programma si sviluppa in tre fasi. La prima fase \u00e8 un test al quale viene sottoposta la protagonista per capire i suoi errori nel relazionarsi con l'altro sesso. Lory Del Santo fa infatti incontrare alla donna tre uomini in una sorta di speed date al termine del quale daranno un loro (crudele) giudizio su come si \u00e8 comportata.\nUna volta analizzati i problemi Lory Del Santo prepara una sorta di terapia di recupero attraverso una prova Shock (seconda fase), che serve per far superare traumi e paure, e una prova Chic (terza fase) che serve per impartire lezioni di eleganza e seduzione.\nIl programma si conclude con un test finale che testimonia i progressi della donna protagonista."}
{"id": "3517031", "revid": "125807823", "url": "https://it.wikipedia.org/wiki?curid=3517031", "title": "Mac Miller", "text": "Miller inizi\u00f2 la sua carriera nella scena hip hop nella sua citt\u00e0, Pittsburgh, nel 2007, all'et\u00e0 di 15 anni. Nel 2010, ha firmato un contratto discografico con l'etichetta discografica con sede a Pittsburgh, Rostrum Records, con la quale ha avuto la sua svolta con i mixtape, \"K.I.D.S\" (2010) e \"Best Day Ever\" (2011).\nL'album in studio di debutto di Miller, \"Blue Slide Park\" (2011), \u00e8 diventato il primo album distribuito in modo indipendente a salire in classifica nella \"Billboard\" 200 dal 1995. Nel 2013, ha fondato l'impronta dell'etichetta discografica REMember Music. Dopo il suo secondo album in studio, \"Watching Movies with the Sound Off\" (2013), ha lasciato la Rostrum e ha firmato con la grande etichetta Warner Bros. Records nel 2014. Con loro, ha pubblicato tre album in studio: ' (2015), \"The Divine Feminine\" (2016), \"Swimming\" (2018) e \"Circles\" (2020). Con \"Swimming\" \u00e8 stato nominato (postumo) per il Grammy Award come \"miglior album rap\". Ha anche lavorato come produttore discografico per vari artisti, incluso se stesso, con lo pseudonimo di Larry Fisherman.\nMiller ha lottato con l'abuso di sostanze stupefacenti, a cui spesso faceva riferimento nei suoi testi.\nBiografia.\nMalcolm McCormick nacque il 19 gennaio 1992 a Pittsburgh, in Pennsylvania, figlio della fotografa Karen Meyers e dell'architetto Mark McCormick. Sua madre \u00e8 ebrea e suo padre \u00e8 cristiano. Lui e suo fratello sono cresciuti ebrei, ha frequentato una scuola elementare cattolica per \"garantire una buona istruzione e la possibilit\u00e0 di giocare a calcio e lacrosse\". Ha frequentato la Winchester Thurston School ma si \u00e8 diplomato alla Taylor Allderdice High School. Gi\u00e0 durante il liceo inizia ad interessarsi alla musica hip pop, faceva infatti parte di una rap-band, i \"III Spoken\". Alla soglia dei 18 anni, Miller firma con la Rostrum Records e nell'agosto 2010 incide il suo primo mixtape, intitolato \"K.I.D.S.\" Ha anche uno stretto rapporto col suo amico di Pittsburgh, Wiz Khalifa.\nIl 29 marzo 2011 pubblica un EP, \"On And On And Beyond\". L'11 maggio il suo primo singolo \"Knock-Knock\" debutta su YouTube, che raggiunge oltre sette milioni di visualizzazioni. Il 3 marzo 2011 rilascia su YouTube il singolo \"Donald Trump\" che supera 180 milioni di visualizzazioni. L'8 novembre esce il suo primo album \"Blue Slide Park\" che debutta al numero 1 nella Billboard 200 e vende 145.000 copie nella prima settimana. Entro il mese di marzo 2012 l'album ha venduto oltre 300.000 copie.\nIl 23 marzo 2012 pubblica un nuovo mixtape chiamato \"Macadelic,\" molte canzoni del quale sono state prodotte sotto l'influenza della Purple Drank, un mix di codeina e altre sostanze che Mac Miller assumeva per combattere lo stress durante il Blue Slide Park Tour. Nel 2013 prende parte al film parodia Scary Movie 5. Il 18 giugno 2013 esce il suo secondo album \"Watching Movies with the Sound Off\". MTV2 gli dedica un tv show dal nome \"Mac Miller and the Most Dope Family\" articolato in 7 puntate. In questo show si vede la vita quotidiana dell'artista che termina con la festa per i suoi 21 anni a Las Vegas. Il programma ha ottenuto un grande successo.\nNell'ottobre 2014, Miller ha firmato un contratto discografico e un accordo di distribuzione per REMember Music con la major Warner Bros. Records. Ha scelto la Warner perch\u00e9 era \"la societ\u00e0 di pensiero pi\u00f9 indipendente\" con cui ha incontrato. Il debutto della major Miller, \"\", \u00e8 stato rilasciato il 18 settembre 2015. \u00c8 stato registrato al numero 4 della \"Billboard\" 200. L'album e il singolo \"Weekend\", con il cantante Miguel, sono stati certificati rispettivamente in oro e platino dalla RIAA.\nMiller ha iniziato a lavorare al suo prossimo album in studio subito dopo aver completato \"\", volendo esplorare l'emozione dell'amore. \"The Divine Feminine\" uscito il 16 settembre 2016. L'album presenta Miller che canta la maggior parte dei brani in rap, incorporando generi come R&amp;B, jazz e funk. Ha ricevuto recensioni positive, con \"Pitchfork\" che ha affermato che l'album era succinto e raffinato nella sua rappresentazione dell'amore, accentuando di conseguenza l'arte di Miller. \"The Divine Feminine\" ha debuttato al numero 2 della \"Billboard\" 200 e il numero 1 alla \"Top R&amp;B / Hip-Hop album\".\nIl quinto album in studio di Miller, \"Swimming\", \u00e8 stato rilasciato il 3 agosto 2018, con recensioni positive da parte della critica. \"Pitchfork\" ha descritto l'album come composto da \"anima malinconica e caldo funk\", attraverso la sua esplorazione del crepacuore e dei suoi problemi di salute mentale. \"Swimming\" ha debuttato al numero 3 della \"Billboard\" 200, la sua quinta uscita consecutiva nei primi cinque album in classifica negli Stati Uniti. Dopo la sua morte nel settembre 2018, il singolo \"Self Care\" \u00e8 salito al numero 33 della \"Billboard\" Hot 100, la sua vetta pi\u00f9 alta come artista principale.\nDal 2016 ebbe una relazione con la cantante ed attrice Ariana Grande, interrotta poi a maggio del 2018, con cui ha collaborato nella canzone \"The Way\", il remix di \"Into You\" e \"My Favorite Part\" nell'album di Miller.\nMorte.\nMac Miller \u00e8 morto il 7 settembre 2018, a 26 anni, per una overdose di cocaina, fentanyl e alcol mentre si trovava nella sua abitazione, venendo poi ritrovato senza vita intorno a mezzogiorno, dopo che un suo amico aveva richiesto al 911 un \"intervento immediato\" per un paziente in arresto cardiaco. Miller \u00e8 stato dichiarato morto sul posto all'arrivo delle autorit\u00e0.\nMiller \u00e8 stato sepolto nel cimitero di Homewood nella sua citt\u00e0 natale, Pittsburgh, in un funerale ebraico.\nNel suo testamento, Miller ha nominato sua madre, suo padre e suo fratello come beneficiari. L'11 settembre 2018, migliaia di fan hanno tenuto una veglia in onore di Miller al Blue Slide Park di Pittsburgh, rispetto al suo album di debutto del 2011 con lo stesso nome. Un concerto tributo, Mac Miller: A Celebration of Life, si \u00e8 tenuto il 31 ottobre 2018 a Los Angeles. Molti dei suoi amici e collaboratori hanno eseguito o fornito messaggi al concerto; i proventi raccolti hanno beneficiato del nuovo Mac Miller Circles Fund, che mira a sostenere le arti della giovent\u00f9 e i programmi di costruzione della comunit\u00e0 nella sua memoria. L'organizzazione benefica aveva raccolto oltre $ 700.000 entro il gennaio 2019.\nTre uomini sono stati arrestati nel settembre 2019 durante un'indagine sulla morte di Miller. Cameron James Pettit avrebbe venduto a Miller delle pillole di ossicodone contenenti fentanyl due giorni prima della sua morte. Miller aveva chiesto a Pettit del percocet, un antidolorifico contenente ossicodone, oltre a della cocaina e dello Xanax. I tre uomini sono stati incriminati con l'accusa di associazione a delinquere e spaccio di droga con conseguente morte.\nCarriera postuma.\nIl 7 dicembre 2018 l'ultimo album dell'artista, \"Swimming\", viene nominato come \"Best Rap Album\" in gara ai Grammy Awards 2019.\nI parenti di Miller hanno approvato le pubblicazioni musicali postume nel giugno 2019, con i singoli collaborativi \"Time\" con i Free Nationals e Kali Uchis, e \"That's Life\" con 88-Keys e Sia.\nIl 9 gennaio 2020 \u00e8 stato pubblicato \"Good News\" , primo singolo dell'album postumo \"Circles\", pubblicato il 17 gennaio.\nInfluenze.\nMiller ha incluso Big L, Lauryn Hill, Beastie Boys, Outkast e A Tribe Called Quest tra le sue influenze. Ha avuto uno stretto rapporto con il rapper di Pittsburgh Wiz Khalifa, affermando che \"Wiz \u00e8 stato un grande fratello per me come la musica fino ad ora. La nostra relazione \u00e8 al di l\u00e0 della musica.\"\nVita privata.\nMiller ha parlato apertamente della sua lotta con l'abuso di sostanze e la depressione. Per gestire lo stress durante il Macadelic Tour nel 2012, Miller ha iniziato a prendere la prometazina e in seguito \u00e8 diventato dipendente della \"purple drank\". Miller ha detto a \"Complex\" nel gennaio 2013: \"Adoro la purple drank, \u00e8 grandiosa, non ero felice ed ero molto magro, i miei amici non potevano nemmeno guardarmi allo stesso modo. Ero perso.\" Ha smesso di prendere prometazina nel novembre 2012, prima di girare il suo reality show \"Mac Miller and the Most Dope Family\". Raccontando di quel periodo su \"Billboard\" nell'agosto 2015, Miller era \"decisamente pi\u00f9 sano\" ma non \"completamente\" sobrio. Dopo aver affermato di \"odiare\" di essere sobrio in un documentario del febbraio 2016, Miller era diventato sobrio dall'ottobre 2016, ha notato che il suo umore era migliore. Tuttavia, quando gli fu chiesto della sua sobriet\u00e0 nell'aprile 2017, Miller disse che ora \"viveva regolarmente\".\nMiller era in un rapporto on-off con Nomi Leasure, che ha incontrato alle medie, sono stati insieme sette anni fino al 2016. Molte delle canzoni sul suo mixtape \"Macadelic\" riguardavano la loro relazione. Miller ha avuto una relazione con la cantante Ariana Grande dall'agosto 2016 a maggio 2018.\nQuestioni legali.\nNel febbraio 2011, mentre era in tourn\u00e9e nella parte settentrionale dello stato di New York, Miller e i suoi amici furono arrestati per possesso di marijuana per i quali dovettero passare la notte in prigione. Miller ha detto che il caso \u00e8 stato \"risolto\".\nIl produttore Lord Finesse ha intentato una causa da $ 10 milioni contro Miller, Rostrum Records e DatPiff il 9 luglio 2012, per l'uso di un campione della canzone del cantante Finesse \"Hip 2 Da Game\" utilizzata nel brano mixtape di Miller del 2010 \"Kool-Aid and Frozen Pizza\". Nel dicembre 2012, la causa \u00e8 stata risolta in via extragiudiziale con le disposizioni mantenute riservate.\nNel marzo 2015, la band Aquarian Dream ha intentato una causa da $ 150.000 contro Miller per aver provato la canzone della band \"Yesterday (Was so Nice Today)\" nella canzone \"Therapy\" nel suo mixtape del 2014 \"\"Faces\".\"\nMiller \u00e8 stato arrestato nel maggio 2018 con l'accusa di guida in stato di ebbrezza, si \u00e8 schiantato contro un palo della luce lo ha abbattuto ed \u00e8 fuggito. La polizia arriv\u00f2 sul posto, prese il numero di targa della macchina di Miller e ottenne il suo indirizzo. Miller ha confessato l'incidente quando la polizia \u00e8 arrivata a casa sua. Miller fu preso in custodia e rilasciato su cauzione di $ 15.000. Nell'agosto 2018, Miller \u00e8 stato accusato di due capi d'accusa per guida in stato di ebbrezza."}
{"id": "3517034", "revid": "1305772", "url": "https://it.wikipedia.org/wiki?curid=3517034", "title": "Kevorkian", "text": "Kevorkian \u00e8 un cognome di origine armena. Varianti sono K\u00e9vorkian e Kervorkian."}
{"id": "3517041", "revid": "287204", "url": "https://it.wikipedia.org/wiki?curid=3517041", "title": "Gran Premio motociclistico del Belgio 1984", "text": "Il Gran Premio motociclistico del Belgio 1984 fu il nono appuntamento del motomondiale 1984.\nSi svolse l'8 luglio 1984 sul circuito di Spa-Francorchamps e vide la vittoria di Freddie Spencer nella classe 500, di Manfred Herweh nella classe 250, di Stefan D\u00f6rflinger nella classe 80 e di Alain Michel nei sidecar. Spencer corse e vinse con una Honda NS 500 anzich\u00e9 con la fragile NSR 4 cilindri. Al ritorno dal GP Walter Migliorati (11\u00b0 in 500) fu arrestato alla dogana di Brogeda per traffico di droga (nel suo furgone furono trovati 20\u00a0kg di hashish e 500 g di cocaina).\nDurante le prove del sabato, Kevin Wrettom \u00e8 caduto, riportando gravi traumi alla testa e al collo. Muore il gioved\u00ec successivo presso un ospedale di Liegi.\nClasse sidecar.\nL'equipaggio Alain Michel-Jean-Marc Fresc ottiene la prima vittoria stagionale, mentre problemi tecnici fermano sia i leader della classifica Egbert Streuer-Bernard Schnieders, sia i campioni in carica Rolf Biland-Kurt Waltisperg (che erano in testa alla corsa). Streuer e Biland erano stati gli unici piloti a vincere nelle 4 gare in precedenza disputate.\nStreuer resta al comando del mondiale con 52 punti, ma ora ha solo due lunghezze di vantaggio su Werner Schw\u00e4rzel (qui secondo) e cinque su Michel. Biland rimane quarto con 30 punti; al termine del campionato mancano due gare. "}
{"id": "3517047", "revid": "767487", "url": "https://it.wikipedia.org/wiki?curid=3517047", "title": "Jean-Alain Fanchone", "text": "Carriera.\nTerzino sinistro, e mancino naturale, Fanchone cresce calcisticamente nello Strasburgo dove firma, nel 2008, il suo primo contratto da professionista. E con la formazione alsaziana, il nuovo arrivato in casa , debutta nell'agosto dello stesso anno nel match di Ligue 2 contro il Digione e in due stagioni scende in campo in 59 occasioni, segnando una rete, prima di approdare in Ligue 1 dove viene schierato 21 volte con la maglia dell'Arles.\nNegli ultimi mesi del 2011 arriva in prova a Udine dove Francesco Guidolin lo prova nell'amichevole contro i croati del Rijeka e d\u00e0 il via libera al suo tesseramento.\nIl 31 agosto 2012 viene ceduto in prestito agli inglesi del Watford. Il 16 gennaio 2013 conclusosi il suo prestito al club inglese, ritorna all'Udinese che a sua volta lo cede in prestito fino a fine stagione al Nimes, societ\u00e0 di seconda divisione francese, qui decide di vestire la maglia numero 3.\nNella sua carriera, inoltre, Fanchone vanta una presenza nella Nazionale Under 18 francese e cinque convocazioni nella selezione transalpina Under 19."}
{"id": "3517059", "revid": "85378743", "url": "https://it.wikipedia.org/wiki?curid=3517059", "title": "Pedavoli", "text": ""}
{"id": "3517063", "revid": "1592097", "url": "https://it.wikipedia.org/wiki?curid=3517063", "title": "Frantic (disambigua)", "text": "Frantic (in lingua inglese \"frenetico\", \"agitato\") pu\u00f2 riferirsi a:"}
{"id": "3517069", "revid": "729019", "url": "https://it.wikipedia.org/wiki?curid=3517069", "title": "CANT Z.1011", "text": "Il CANT Z.1011 era un bombardiere bimotore ad ala bassa realizzato dalla divisione aeronautica dell'azienda italiana Cantieri Riuniti dell'Adriatico negli anni trenta.\nImpiegato dalla Regia Aeronautica dal periodo precedente all'entrata del Regno d'Italia nella seconda guerra mondiale, venne utilizzato come aereo da addestramento fino all'Armistizio di Cassibile non partecipando direttamente in azioni di bombardamento durante il conflitto.\nStoria del progetto.\nNei primi anni trenta, per poter far fronte con maggiore rapidit\u00e0 alle esigenze di unit\u00e0 destinate ai reparti da bombardamento della Regia Aeronautica, la produzione del trimotore Savoia-Marchetti S.M.81 \"Pipistrello\" era stata assegnata anche alla CRDA. Nell'ottobre 1935 l'ingegner Filippo Zappata, in quel periodo responsabile e capo progettista della divisione aeronautica dell'azienda di Monfalcone, propose di realizzare su iniziativa privata lo sviluppo di un nuovo modello che potesse ricoprire lo stesso ruolo da proporre alla Regia Aeronautica. Il disegno prevedeva un velivolo di costruzione interamente lignea, caratterizzato da una configurazione bimotore ad ala bassa, carrello retrattile ed equipaggio composto da quattro membri.\nL'occasione fu una specifica emessa nel 1934 per la fornitura di un bombardiere medio bimotore, con capacit\u00e0 di attacco diurno e notturno, con impianto motore basato su una coppia di radiali Gnome-Rh\u00f4ne 14K Mistral Major. Bench\u00e9 non fosse stato ideato espressamente per quello scopo si decise di costruirne un prototipo da fornire al centro di Guidonia per la valutazione da parte del personale militare.\nL'iniziale interesse produsse da parte delle autorit\u00e0 militari un contratto di fornitura per dodici esemplari, ai quali vennero assegnate le matricole militari dalla MM.20541 alla MM.20552, successivamente sostituito all'inizio del 1936 con un nuovo contratto che riduceva il numero a soli sei esemplari, matricole MM.20541-20546.\nLa costruzione del prototipo MM.20541, equipaggiato con i radiali Isotta Fraschini K.14 da 950 CV nominali, ovvero gli Gnome-Rh\u00f4ne 14K prodotti su licenza in Italia e comparabili a quelli previsti dalle specifiche, si concluse nei primi mesi dello stesso anno e venne portato in volo per la prima volta il 2 marzo ai comandi del pilota collaudatore Mario Stoppani. Gi\u00e0 dalle prime prove per\u00f2 Stoppani rifer\u00ec che il velivolo risultava sottopotenziato ed instabile nella linea di volo.\nPer cercare di ovviare alle carenze dimostrate l'ingegner Zappata riprogett\u00f2 radicalmente i piani di coda ed i motori vennero sostituiti da due Isotta Fraschini Asso XI RC.40 12 cilindri a V di 60\u00b0 raffreddati a liquido da 840\u00a0CV (618\u00a0kW). Dopo aver ripreso i voli ed aver constatato una preoccupante tendenza del modello ad assumere un assetto picchiato in fase di virata, Zappata intervenne nuovamente aumentando le superfici di compensazione. Questi ultimi interventi risolsero i problemi iniziali ma bench\u00e9 si riusc\u00ec ad evadere interamente la quota dei sei esemplari previsti, la Regia Aeronautica declass\u00f2 il ruolo del modello a compiti di seconda linea, impiegato come aereo da addestramento ed assegnato alla scuola di bombardamento integrata nel 18\u00ba Stormo con sede ad Aviano.\nUna successiva proposta espressa nel 1936 dalla Commissione Superiore per il volo stratosferico, per adattare un esemplare al volo d'alta quota equipaggiandolo con una coppia di motori radiali Piaggio P.XI RC.100, dotati di compressori a due velocit\u00e0, non ebbe seguito ed ogni nuovo sviluppo del modello si arrest\u00f2.\nTecnica.\nIl CANT Z.1011 era un velivolo di impostazione convenzionale, un monoplano ad ala bassa caratterizzato dall'impianto propulsivo bimotore, impennaggio di coda bideriva e carrello retrattile.\nLa fusoliera, realizzata in legno con rivestimento di pannelli in compensato, era caratterizzata dalla presenza di una cabina di pilotaggio chiusa dove potevano trovare posto, affiancati, il pilota ed il suo secondo ed una postazione vetrata sul naso per facilitare le operazioni di puntamento. Gli altri due membri dell'equipaggio occupavano le altrettante postazioni difensive retrattili, una dorsale e l'altra ventrale. Posteriormente terminava in un impennaggio bideriva caratterizzato dagli elementi verticali collegati da un unico piano orizzontale di generose dimensioni.\nLa configurazione alare era monoplana, con ala montata bassa sulla fusoliera, realizzata in tre sezioni, quella centrale integrata nella struttura della fusoliera pi\u00f9 le due semiali.\nIl carrello d'atterraggio era retrattile nelle componenti anteriori, con le gambe di forza ammortizzate che si ritraevano con movimento verso coda all'interno delle due gondole motore, ed integrato posteriormente da un ruotino d'appoggio anch'esso ammortizzato.\nLa propulsione era affidata, nella sua versione di serie, ad una coppia di motori Isotta Fraschini Asso XI RC.40, dei 12 cilindri a V di 60\u00b0 raffreddati a liquido in grado di erogare una potenza pari a 840 CV (618 kW), posizionati sul bordo di attacco alare all'interno di due gondole ed abbinati entrambi ad un'elica bipala.\nImpiego operativo.\nNon si hanno notizie certe del loro utilizzo se non che erano in carico al reparto di addestramento alla data dell'Armistizio di Cassibile, nel 1943, ma dopo quella data vennero presumibilmente rottamati assieme al materiale volante non pi\u00f9 utilizzabile."}
{"id": "3517091", "revid": "30610", "url": "https://it.wikipedia.org/wiki?curid=3517091", "title": "Deggiasmac", "text": ""}
{"id": "3517094", "revid": "486946", "url": "https://it.wikipedia.org/wiki?curid=3517094", "title": "ANT Farm", "text": ""}
{"id": "3517097", "revid": "1305772", "url": "https://it.wikipedia.org/wiki?curid=3517097", "title": "Legge dei volumi di combinazione", "text": "La legge dei volumi di combinazione, o legge dei volumi di combinazione di Gay-Lussac, formulata da Joseph Louis Gay-Lussac nel 1808, afferma che quando due sostanze gassose si combinano tra loro, per dare origine a una nuova sostanza gassosa, a temperatura e pressione costante, i volumi dei reagenti hanno un rapporto esprimibile con numeri interi, razionali e semplici.\nStoria.\nGay-Lussac ha cominciato a elaborare la sua teoria simulando che il volume di un gas fosse un cubetto e due blocchi equivalessero a due cubetti. Lui non conosceva ancora il concetto di molecola e le somme che lui faceva non corrispondevano sempre alla realt\u00e0, infatti riusciva a dimostrare la sua teoria solamente in alcuni casi e non riusciva a spiegarselo.\nAllora un suo contemporaneo, Amedeo Avogadro, scopre e divulga l'esistenza della molecola, inoltre espone la sua teoria secondo la quale \"Volumi uguali di gas diversi, nelle stesse condizioni di temperatura e pressione, contengono lo stesso numero di molecole\".\nGrazie a questa intuizione dell'italiano, Gay-Lussac capisce che i volumi dei gas si combinano secondo un rapporto dato da numeri costanti piccoli e interi, anche basandosi sulla legge di Proust e sulla legge di conservazione della massa.\nEsempi.\nIn tutti i casi precedenti si pu\u00f2 notare che sia il numero di litri di reagenti sia il numero di litri di prodotti stanno tra loro secondo rapporti di numeri interi; i rapporti ottenuti non variano al variare del numero di litri ottenuti. Ad esempio, per ottenere 0,3 litri di HCl bisogna fare reagire (a temperatura e pressione costante) 0,15 di idrogeno gassoso (H2) e 0,15 litri di cloro gassoso (Cl2), ma i volumi dei reagenti stanno sempre in rapporto 1:1."}
{"id": "3517101", "revid": "1782831", "url": "https://it.wikipedia.org/wiki?curid=3517101", "title": "Matilde de Lacy (baronessa Geneville)", "text": "Famiglia.\nMatilde de Lacy nacque nel 1241 a Dublino, da Isabella Bigod e da Gilbert de Lacy, da parte di padre era nipote di Margaret Braose (e bis-nipote di Matilde de Braose fatta morire di fame da Giovanni d'Inghilterra) e del marito Guglielmo de Braose, IV signore di Bramber. Suoi nonni materni erano invece Ugo Bigod, III conte di Norfolk (1182 circa - 1225) e Matilde Marshal.\nL'anno della sua nascita suo padre mor\u00ec nel giorno di Natale, lasciando lei, due fratelli di poco pi\u00f9 grandi e la madre diciottenne. Quattro anni dopo, il 12 aprile 1234 Isabella Bigod si rispos\u00f2 John FitzGeoffrey, signore di Shere e giustiziere d'Irlanda (1205 forse - 23 novembre 1258). Da questo secondo matrimonio nacquero altri sei figli.\nNei primi mesi del 1241 suo fratello maggiore Walter mor\u00ec, e poco dopo lo segu\u00ec il nonno Walter de Lacy, signore di Meath lasciando Matilde e la sorella Margery eredi di un importante patrimonio e di signorie in Irlanda, nell'Herefordshire e nelle marche gallesi.\nMatrimoni.\nIn una data imprecisata Matilde si spos\u00f2 con Pierse de Gen\u00e8ve, un parente della regina Eleonora di Provenza, arrivato alla corte inglese dopo il matrimonio della regina con il re Enrico III d'Inghilterra insieme ai cosiddetti \"savoiardi\" nobili francesi o piemontesi che gravitavano nella cerchia della famiglia di Eleonora. Il matrimonio diede un maschio e una femmina i cui nomi sono stati persi,\nCinque anni dopo la morte del primo marito nel 1249, l'8 agosto 1252, Matilde spos\u00f2 un altro dei \"savoiardi\", Geoffrey de Geneville, I barone Geneville (1226 circa - 21 ottobre 1314). Sia il suo matrimonio che quello della sorella Margery vennero organizzati da re Enrico III, allo scopo di assicurarsi che le loro vaste propriet\u00e0 rimanessero nelle mani di uomini fedeli alla corona. Con il matrimonio Matilde acquis\u00ec il titolo di baronessa di Geneville . Nel giorno delle nozze un documento del re attribu\u00ec ai coniugi ed ai loro eredi i diritti sulla signoria di Meath, in Irlanda, confermando a Matilde il possedimento che gi\u00e0 era stato di suo nonno, Walter de Lacy. Marito e moglie andarono a vivere al castello di Trim ed amministrarono le loro propriet\u00e0 insieme, pi\u00f9 tardi ne donarono una parte all'abbazia di Dore.\nAllo scoppio della seconda guerra dei baroni il marito si schier\u00f2 con il re e combatt\u00e9 contro i rivoltosi capeggiati da Simone V di Montfort alla battaglia di Evesham. Era al castello di Ludlow quando il principe Edoardo vi giunse dopo essere scappato dalla prigionia grazie all'aiuto di Matilde de Braose, parente alla lontana di suo padre. Quando nel settembre 1273 il principe divenne re come Edoardo I d'Inghilterra nomin\u00f2 Geoffrey giustiziere d'Irlanda, titolo che tenne per tre anni. Fu convocato dal Parlamento come I barone Geneville il 6 febbraio 1299.\nDal marito Matilde ebbe almeno tre figli:\nNel 1283 il loro figlio maggiore mor\u00ec e Matilde don\u00f2 al secondogenito Piers le terre di cui disponeva in Inghilterra e in Galles compresi i relativi castelli.\nLe cronache riportano Matilde come una donna dal pensiero indipendente che accompagn\u00f2 spesso il marito nei suoi viaggi, incluso uno a Roma presso il papa Nicola IV nel 1290, anno in cui compiva i sessant'anni. Gelosa delle proprie propriet\u00e0 era disposta a discutere per difenderle, indipendentemente da chi fosse la causa della lite, se la Chiesa, l'amministrazione di Dublino o i suoi stessi parenti.\nMatilde mor\u00ec a Trim l'11 aprile 1304 e suo marito la segu\u00ec dieci anni dopo.\nErano sopravvissuti a tutti i loro figli."}
{"id": "3517105", "revid": "628767", "url": "https://it.wikipedia.org/wiki?curid=3517105", "title": "Bandiera di Tenerife", "text": "La bandiera dell'isola di Tenerife (Isole Canarie, Spagna) \u00e8 costituita da una croce bianca su sfondo blu. Il colore blu rappresenta il mare ed il bianco rappresenta la neve bianca che copre il Teide in inverno.\nLa bandiera di Tenerife ha la sua origine nella bandiera della provincia marittima delle Isole Canarie, creata nel 1845. In seguito, \u00e8 stata dichiarata come la bandiera della provincia marittima di Tenerife, che sar\u00e0, poi, adottata come bandiera dell'isola di Tenerife.\nLa bandiera di Tenerife \u00e8 molto simile alla bandiera scozzese, tranne per il fatto che la prima ha una tonalit\u00e0 pi\u00f9 scura del blu e le proporzioni sono differenti."}
{"id": "3517108", "revid": "2043462", "url": "https://it.wikipedia.org/wiki?curid=3517108", "title": "Gottfried von Hohenlohe-Schillingsf\u00fcrst", "text": "Biografia.\nNato a Vienna l'8 novembre 1867, Gottfried era figlio del Obersthofmeister dell'Imperatore, il principe Costantino di Hohenlohe-Schillingf\u00fcrst (1828\u20131896) ed era fratello del principe Corrado di Hohenlohe-Schillingsf\u00fcrst, che fu primo ministro austriaco nel 1906 e che divenne poi Lord Alto Stuart nel 1917. Egli spos\u00f2 l'Arciduchessa Maria Enrichetta d'Austria, figlia dell'Arciduca Federico, Duca di Teschen che era il supremo comandante delle armate austriache durante la prima guerra mondiale. La coppia si marit\u00f2 il 3 giugno 1908 nel Baden.\nDopo il diploma ottenuto presso lo Scottish gymnasium di Vienna, il principe di Hohenlohe-Schillingsf\u00fcrst entr\u00f2 nell'esercito, nel corpo degli ussari dal 1887. Promosso luogotenente nel 1889, egli frequent\u00f2 l'accademia di guerra dal 1893 al 1895 ed entr\u00f2 nello staff generale. Nel 1900 egli venne promosso capitano ed inviato a San Pietroburgo come \"attach\u00e9\" militare nel 1902. Nel 1906 venne promosso maggiore ma si ritir\u00f2 dal servizio attivo nell'esercito l'anno successivo e si trasfer\u00ec al ministero degli esteri, abbandonando l'incarico nel 1908 a causa del suo matrimonio con l'arciduchessa. Il 2 febbraio 1913 l'Imperatore Francesco Giuseppe I d'Austria concesse al principe di Hohenlohe-Schillingsf\u00fcrst di condurre una speciale missione a San Pietroburgo al fine di alleviare le tendenti relazioni tra i due paesi a causa della guerra balcanica dell'inverno 1912/1913. Nell'aprile del 1914, egli rientr\u00f2 nel corpo diplomatico mentre sua moglie decise di rinunciare al titolo di \"Altezza Imperiale e Reale\".\nIl 4 agosto 1914, l'Imperatore Francesco Giuseppe nomin\u00f2 il principe di Hohenlohe-Schillingsf\u00fcrst quale suo ambasciatore a Berlino, rimpiazzando l'anziano Conte von Sz\u00f6gy\u00e9ny-Marich, una nomina discussa per molto tempo e che incontr\u00f2 resistenza anche dall'anziano aristocratico ungherese. Egli era un convinto sostenitore della Duplice alleanza del 1879 tra Impero austro-ungarico e Germania e cerc\u00f2 di mantenerla il pi\u00f9 possibile anche in seno agli scontri del primo conflitto mondiale. Il peggioramento delle sorti dell'armata austriaca negli scontri, presto per\u00f2 compromisero questa sua visione. Nel 1917 egli si convinse che la guerra era ormai perduta e che fosse necessario quanto prima sottoscrivere una pace, anche giungendo ad una pace separata come stava tentando di fare l'Imperatore Carlo I d'Austria.\nDopo la fine della guerra, il principe di Hohenlohe-Schillingsf\u00fcrst si ritir\u00f2 dal servizio pubblico dedicandosi negli ultimi suoi anni alla corsa a cavallo.\nNel 1917, inoltre, era stato promosso al grado di Maggiore-Generale e aveva dato le proprie dimissioni dall'esercito. Egli venne investito anche dell'onorificenza dell'Ordine del Toson d'Oro sempre nel 1917.\nEgli mor\u00ec a Vienna il 7 novembre 1932."}
{"id": "3517111", "revid": "1310927", "url": "https://it.wikipedia.org/wiki?curid=3517111", "title": "Grzegorz Sandomierski", "text": "Carriera.\nClub.\nDebutta con lo Jagiellonia Bia\u0142ystok il 1\u00ba marzo 2008 nella sconfitta casalinga per 0-2 contro il KS Cracovia.\nL'ultima partita con lo Jagiellonia la gioca il 6 agosto 2011 nella vittoria casalinga per 2-1 contro il Lechia Danzica.\nNazionale.\nNazionale maggiore.\nDebutta con la nazionale maggiore il 10 dicembre 2010 nel pareggio ad Antalya, contro la Bosnia ed Erzegovina."}
{"id": "3517113", "revid": "1632387", "url": "https://it.wikipedia.org/wiki?curid=3517113", "title": "Pteropus tokudae", "text": "La volpe volante di Guam (Pteropus tokudae ) \u00e8 un pipistrello appartenente alla famiglia degli Pteropodidi, vissuto in epoca recente sull'isola di Guam.\nDescrizione.\nDimensioni.\nPipistrello di medie dimensioni, con la lunghezza della testa e del corpo fino a 225\u00a0mm, la lunghezza dell'avambraccio di circa 95\u00a0mm, e un peso fino a 151,8\u00a0g.\nAspetto.\nLa pelliccia \u00e8 corta, pi\u00f9 lunga ed eretta sulle spalle. Il colore generale del corpo \u00e8 marrone scuro. Le spalle sono pi\u00f9 chiare del dorso, mentre la testa \u00e8 nero-brunastra con dei riflessi grigiastri. I lati del collo sono color ruggine. C'\u00e8 un ciuffo di peli color ocra intorno a delle ghiandole situate sui lati del collo. Il muso \u00e8 relativamente corto, gli occhi sono grandi. Le orecchie sono prominenti e con l'estremit\u00e0 arrotondata. La tibia \u00e8 cosparsa di pochi peli. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori.\nBiologia.\nAlimentazione.\nSi nutriva probabilmente di frutti.\nDistribuzione e habitat.\nL'areale di questa specie era ristretto all'isola di Guam.\nTassonomia.\nIn accordo alla suddivisione del genere \"Pteropus\" effettuata da Andersen, \"P. tokudae\" \u00e8 stato inserito successivamente nello \"P. pselaphon species Group\", insieme a \"P. pselaphon\" stesso, \"P. insularis\", \"P. pilosus\", \"P. nitendiensis\", \"P. vetulus\", \"P. fundatus\", \"P. tuberculatus\" e \"P. allenorum\". Tale appartenenza si basa sulle caratteristiche di avere un rostro del cranio accorciato, sulla presenza di un ripiano basale nei premolari e sulla presenza di una cuspide aggiuntiva sui canini superiori.\nAltre specie simpatriche dello stesso genere: \"P. mariannus\".\nStato di conservazione.\nNessun esemplare \u00e8 stato pi\u00f9 localizzato dopo l'ultima cattura effettuata nel 1966. Ogni successiva spedizione non ha riportato osservazioni certe. La sua scomparsa \u00e8 dovuta principalmente alla caccia come fonte di alimentazione dei nativi dell'isola e all'introduzione di un serpente predatore, il serpente arboricolo bruno. La IUCN Red List, in base a quanto detto, ha classificato nel 2008 \"P. tokudae\" come specie estinta (EX)."}
{"id": "3517129", "revid": "767487", "url": "https://it.wikipedia.org/wiki?curid=3517129", "title": "If Time Is All I Have", "text": "If Time Is All I Have \u00e8 un singolo del cantautore pop britannico James Blunt, pubblicato il 4 aprile 2011 dalle etichette discografiche Custard e Atlantic.\nIl brano \u00e8 stato composto da James Blunt e Eg White ed \u00e8 stato prodotto da Steve Robson, ed \u00e8 stato estratto come terzo singolo dal terzo album dell'artista, \"Some Kind of Trouble\".\nNello stesso mese \u00e8 stato pubblicato il video della canzone."}
{"id": "3517130", "revid": "144796", "url": "https://it.wikipedia.org/wiki?curid=3517130", "title": "Gottfried zu Hohenlohe-Schillingf\u00fcrst", "text": ""}
{"id": "3517133", "revid": "767487", "url": "https://it.wikipedia.org/wiki?curid=3517133", "title": "Once Brothers", "text": "Once Brothers \u00e8 un film documentario diretto da Michael Tolajian, trasmesso su ESPN nel 2010.\nTrama.\nIl film ripercorre la carriera dei due cestisti pi\u00f9 rappresentativi della generazione vincente dell'allora Jugoslavia, Vlade Divac e Dra\u017een Petrovi\u0107. La loro ascesa in Europa permette loro l'approdo nel miglior campionato del mondo, la NBA, proprio mentre nella loro patria inizia la guerra civile jugoslava.\nLa forte amicizia che li legava inizia cos\u00ec a vacillare per le loro origini (Divac serbo-ortodosso, Petrovic croato-cattolico), e li porta ad allontanarsi definitivamente dopo la conquista del Campionato mondiale maschile di pallacanestro 1990, quando Divac, durante i festeggiamenti, allontana dal campo una bandiera croata portata da un indipendentista.\nNemmeno la tragica scomparsa di Petrovic in un incidente stradale nel 1993 ha permesso una loro definitiva riappacificazione, dimostrando tutta la drammaticit\u00e0 dell'odio etnico - religioso di quegli anni e quanto esso abbia inciso nelle vite dei giovani slavi degli anni '90.\nIl film si conclude con la visita di Divac alla famiglia Petrovic, durante la quale si rievocano i bei tempi, e con Vlade che si reca al cimitero di Zagabria per deporre sulla tomba di Dra\u017een una foto che li ritrae insieme, ai tempi dei trionfi della Jugoslavia cestistica unita."}
{"id": "3517134", "revid": "599013", "url": "https://it.wikipedia.org/wiki?curid=3517134", "title": "Vja\u010deslavs \u017dev\u0146erovi\u010ds", "text": ""}
{"id": "3517140", "revid": "125505290", "url": "https://it.wikipedia.org/wiki?curid=3517140", "title": "Bandiera delle Isole Canarie", "text": "La bandiera delle Isole Canarie (Spagna) \u00e8 stata approvata durante la Ley Org\u00e1nica 10/1982.\nLa bandiera delle Canarie \u00e8 stato creato dalla combinazione dei colori della bandiera della Provincia marittima Canarie creato a Santa Cruz de Tenerife nel 1845.\nI colori della bandiera sono quelli dei vessilli delle due isole principali: bianco e blu della bandiera di Tenerife, a nome della provincia di Santa Cruz de Tenerife e blu e giallo di Gran Canaria in rappresentanza della provincia di Las Palmas."}
{"id": "3517141", "revid": "1305772", "url": "https://it.wikipedia.org/wiki?curid=3517141", "title": "Ballade pour Adeline", "text": "Ballade pour Adeline \u00e8 un famoso brano musicale per pianoforte, composto nel 1976 da Paul de Senneville e Olivier Toussaint e inciso originariamente nel 1977 dal pianista francese Richard Clayderman, per il quale il disco rappresent\u00f2 il singolo di debutto, che lo fece conoscere in tutto il mondo.\nIl brano era dedicato a Adeline de Senneville, la secondogenita appena nata di Paul de Senneville.\nLa versione originale di Clayderman raggiunse la prima posizione in Austria e Svizzera, la seconda in Norvegia e la sesta in Svezia e Germania Ovest vendendo 22 milioni di copie in 38 differenti Paesi. Il brano fa anche parte dell'album eponimo di debutto dell'artista.\nStoria.\nDopo aver composto il brano, Paul de Senneville e Olivier Toussaint indissero delle audizioni per scegliere l'artista che avrebbe dovuto inciderlo.\nTra una ventina di candidati, fu scelto un pianista francese, allora ancora sconosciuto, tale Philippe Pag\u00e8s, che sarebbe poi diventato famoso in tutto il mondo con lo pseudonimo di Richard Clayderman (dal cognome di una bisnonna).\nOlivier Toussaint confid\u00f2 a Clayderman che si augurava che il disco vendesse almeno 10.000 copie; come detto, il risultato super\u00f2 largamente le attese.\nCover.\nTra gli artisti che hanno inciso una cover di \"Ballade pour Adeline\", figurano, tra gli altri (in ordine alfabetico):"}
{"id": "3517142", "revid": "56620", "url": "https://it.wikipedia.org/wiki?curid=3517142", "title": "Annalista Salernitanus", "text": ""}
{"id": "3517145", "revid": "13945", "url": "https://it.wikipedia.org/wiki?curid=3517145", "title": "Retepi\u00f9 Italia Tvm", "text": ""}
{"id": "3517150", "revid": "113320534", "url": "https://it.wikipedia.org/wiki?curid=3517150", "title": "Incidente di Berwyn Mountain", "text": "L'incidente di Berwyn Mountain \u00e8 un presunto UFO crash che sarebbe avvenuto in Gran Bretagna nel 1974 sui Monti Berwyn a Llandrillo, nel Galles del nord. L'incidente \u00e8 stato definito \"la Roswell britannica, tanto che il giornale \"The Sun\" l'ha definito scherzosamente \"l'incidente di Roswelsch\".\nLa sera del 23 gennaio furono osservate in cielo alcune strane luci, quindi si avvert\u00ec un tremore del terreno. Si pens\u00f2 alla caduta di un aereo o all'impatto di un meteorite. Entro un'ora dall'accaduto, la Polizia raggiunse i Monti Berwyn e fu raggiunta da una squadra di soccorso della RAF. Non fu trovato niente e tutti furono mandati via poco dopo le ore 14,00 del giorno seguente.\nSpiegazioni scientifiche.\nSi pens\u00f2 che l'evento fosse stato causato dalla combinazione di due avvenimenti: un terremoto e una meteora luminosa osservata sul Galles e sul nord dell'Inghilterra. L\"'Institute of Geological Sciences\" rifer\u00ec che un terremoto di magnitudo 3,5 venne registrato la sera del 23 gennaio alle 20.38 in un'area che si estendeva dal Galles del nord fino quasi a Liverpool. L'evento non fu immediatamente riconosciuto per ci\u00f2 che era, per cui vi fu l'investigazione della Polizia. L'intensit\u00e0 del terremoto fu tale che se fosse stato dovuto ad un meteorite si sarebbe dovuto formare un cratere a seguito dell'impatto. \u00c8 probabile che il terremoto non sia avvenuto in relazione ad un meteorite e che le luci osservate in cielo siano state luci telluriche.\nSpeculazioni ufologiche.\nIn seguito, tra gli ufologi ha cominciato a circolare l'ipotesi che l'evento sia stato dovuto alla caduta di un UFO, che sia stato recuperato il corpo di un extraterrestre e che il governo britannico abbia effettuato un insabbiamento dei veri fatti. Secondo alcune voci, la zona fu circondata da un cordone di militari e fu riferito che alcuni villaggi vicini erano stati visitati da uomini in nero. L'ufologo Andy Roberts ha per\u00f2 chiarito che quell'area fu effettivamente circondata dai militari nel 1982, quando un aereo Harrier precipit\u00f2 nella zona."}
{"id": "3517160", "revid": "767487", "url": "https://it.wikipedia.org/wiki?curid=3517160", "title": "The Night Before (singolo Hooverphonic)", "text": "The Night Before \u00e8 un singolo del gruppo musicale pop belga Hooverphonic, pubblicato il 30 giugno 2011 per l'etichetta discografica Columbia.\nIl brano \u00e8 stato scritto da Raymond Geerts e Alex Callier e prodotto da quest'ultimo, ed \u00e8 stato estratto dall'omonimo album \"The Night Before\". \u00c8 stato pubblicato come singolo promozionale il 25 novembre 2010, entrando nelle classifiche di Belgio e Paesi Bassi."}
{"id": "3517161", "revid": "287204", "url": "https://it.wikipedia.org/wiki?curid=3517161", "title": "Boemondo di Antiochia", "text": ""}
{"id": "3517163", "revid": "41083471", "url": "https://it.wikipedia.org/wiki?curid=3517163", "title": "Boemondo IV di Antiochia", "text": ""}
{"id": "3517164", "revid": "41083479", "url": "https://it.wikipedia.org/wiki?curid=3517164", "title": "Boemondo V di Antiochia", "text": ""}
{"id": "3517165", "revid": "287204", "url": "https://it.wikipedia.org/wiki?curid=3517165", "title": "Sakota", "text": ""}
{"id": "3517167", "revid": "599013", "url": "https://it.wikipedia.org/wiki?curid=3517167", "title": "Helmuth von Pannwitz", "text": "Biografia.\nI primi anni.\nPannwitz nacque nella residenza estiva della sua famiglia \"Botzanowitz\", in Slesia, figlio del prefetto \"Wilhelm von Pannwitz\" (1854-1931) e di sua moglie \"Hertha von Pannwitz\", nata \"Retter\" (1876-1963) e discendeva da un'antica famiglia della nobilt\u00e0 tedesca.\nA nove anni fu iscritto alla scuola militare di Wahlstadt. Passato all'accademia militare di Berlino-Lichterfelde, frequentata anche da Manfred von Richthofen e Paul von Hindenburg, fu nominato ufficiale (sottotenente) nel 1914 e partecip\u00f2 alla prima guerra mondiale arruolandosi volontario in un reggimento di lancieri di stanza a Militsch; quasi immediatamente e venne promosso tenente, ottenendo inoltre la croce di ferro di prima e seconda classe al merito.\nL'epoca di Weimar.\nFinita la guerra entr\u00f2 a far parte dei Freikorps, corpi di volontari armati che si prefiggevano lo scopo di combattere il comunismo in Germania; gran parte delle sue terre furono confiscate dai governi polacco o sovietico e Pannwitz emigr\u00f2 prima in Ungheria e poi in Polonia nel 1923, dove si guadagn\u00f2 da vivere amministrando le fattorie e i terreni della principessa Radziwi\u0142\u0142 a M\u0142ochow, presso Varsavia.\nNel 1934 fu richiamato a comandare uno squadrone di cavalleria tedesco nella Prussia orientale con il grado di capitano; quando l'Austria venne annessa alla Germania a von Pannwitz fu affidato il comando del \"XI reggimento di cavalleria\" a Stockerau, non lontano da Vienna. All'inizio della seconda guerra mondiale gli vennero affidate missioni di ricognizione in Polonia e in Francia; nel 1938 fu promosso maggiore.\nComandante dei cosacchi.\nNell'agosto 1941, al comando di uno squadrone di cavalleria sbaragli\u00f2 una brigata di cavalleria, una divisione di cavalleria e una di fanteria sovietiche che difendevano il fianco meridionale di Stalingrado, ricevendo la croce del cavaliere e il grado di colonnello. Nel 1942 gli venne affidato il comando delle truppe cosacche, alleate della Wehrmacht (\"I divisione cosacca\" e XV SS-Kosaken Kavallerie Korps), con i quali partecip\u00f2 agli scontri contro i partigiani in Iugoslavia. Durante le spedizioni punitive in Serbia e in Croazia i cosacchi commisero atrocit\u00e0 contro la popolazione civile, incluse deportazione di massa ed esecuzione sommarie di partigiani e sospetti. Un ordine del generale von Pannwitz datato al 20 ottobre 1943 implica l'utilizzo della pena di morte per quei cosacchi che avessero nuovamente infierito contro la popolazione civile, facendo eseguire ben dodici condanne a morte per fucilazione.\nDurante la cerimonia del 15 gennaio 1943, quando Hitler lo insign\u00ec della croce del cavaliere con foglie di quercia von Pannwitz attacc\u00f2 le dichiarazioni di Hitler secondo cui gli Slavi fossero subumani (\"Untermenschen\"): infatti i suoi stessi cosacchi erano slavi. Inoltre von Pannwitz non permise la distruzione di chiese o sinagoghe e dall'altro canto rispett\u00f2 e cap\u00ec la devozione dei suoi soldati cosacchi verso la chiesa ortodossa, divenendo molto popolare tra i suoi uomini, i quali poco prima la fine della guerra lo elessero \"Feldataman\", il pi\u00f9 alto dei gradi militari della gerarchia cosacca e tradizionalmente riservato esclusivamente allo zar.\nDal febbraio 1945, nonostante le rimostranze di von Pannwitz, il corpo cosacco fu inglobato nella Waffen-SS.\nL'11 maggio 1945 i cosacchi di Pannwitz si arresero alle forze britanniche; i comandanti sovietici pretesero che i soldati cosacchi di Pannwitz fossero loro consegnati e von Pannwitz decise di non separarsi dai suoi uomini e si consegn\u00f2 assieme ad essi all'armata rossa a Lienz. Il 16 gennaio 1947, dopo una prigionia di un anno e mezzo, von Pannwitz, P\u00ebtr Krasnov e Andrej \u0160kuro, due importanti capi cosacchi, furono processati da una corte di giustizia sovietica e, giudicati colpevoli di crimini di guerra in Jugoslavia, impiccati.\nDopo cinquanta anni, il 23 aprile 1996 il presidente sovietico Boris El'cin e il \"Military High Prosecutor\" di Mosca riabilitarono Pannwitz, falsamente accusato di crimini di guerra come vittima delle persecuzioni staliniane e concessero una pensione alla sua famiglia."}
{"id": "3517169", "revid": "41083534", "url": "https://it.wikipedia.org/wiki?curid=3517169", "title": "Boemondo VII di Antiochia", "text": ""}
{"id": "3517171", "revid": "1272592", "url": "https://it.wikipedia.org/wiki?curid=3517171", "title": "Tiro al bersaglio", "text": ""}
{"id": "3517173", "revid": "1714743", "url": "https://it.wikipedia.org/wiki?curid=3517173", "title": "Isabella di Scozia", "text": "Biografia.\nNacque da Guglielmo I di Scozia e da sua moglie Ermengarda de Beaumont (1170 circa - 1233 o 1234). Ebbe una sorella maggiore, Margaret, contessa del Kent (1193 - 1259), e due fratelli minori, Alessandro II di Scozia e Marjorie, contessa di Pembroke.\nIn seguito ai combattimenti intrapresi da suo padre contro il re Enrico II d'Inghilterra e suo figlio Giovanni d'Inghilterra, nel 1209 fu inviata in ostaggio insieme alla sorella Margaret in Inghilterra, dove vennero alloggiate al castello di Corfe insieme ad Eleonora di Bretagna, sorella di Arturo. Nel giugno del 1213 Giovanni sped\u00ec alle tre prigioniere abiti e stoffe e permise loro di cavalcare, di tanto in tanto, insieme ai loro carcerieri.\nCome condizione per il rilascio, a Isabella venne chiesto di sposare Roger Bigod, IV conte di Norfolk (1209 circa - 1270), figlio di Matilde Marshal e nipote di Guglielmo il Maresciallo, che di l\u00ec a pochi anni sarebbe diventato reggente. Lei e le sorelle sposarono nobili inglesi, mentre il fratello Alessandro II di Scozia spos\u00f2 Giovanna Plantageneto (1210-1238), figlia di re Giovanni.\nAl momento del matrimonio Isabella era la seconda in linea di successione al trono scozzese, ma dopo che la sorella Margaret ebbe un figlio, scese al quarto posto.\nRoger e Isabella non ebbero figli ed il marito tent\u00f2 di ripudiarla adducendo la consanguineit\u00e0 nel 1245, ma nel 1253 una sentenza della Chiesa lo obblig\u00f2 a riprenderla con s\u00e9.\nL'ultima menzione che si ha di Isabella \u00e8 datata all'ottobre 1263 dove la si trova residente nel Gloucestershire."}
{"id": "3517178", "revid": "6923", "url": "https://it.wikipedia.org/wiki?curid=3517178", "title": "Biathle", "text": "Il biathle \u00e8 uno sport che deriva dal pentathlon moderno e che unisce corsa e nuoto nell'ordine di corsa - nuoto - corsa. Nato come forma di allenamento per il pentathlon in condizioni di gara realistiche, il biathle tende a avolvere come disciplina sportiva autonoma. Presenta analogie con l'aquathlon, che a sua volta combina corsa e nuoto; a differenza del biathle, per\u00f2, l'aquathlon deriva dal triathlon.\nIl biathle si distingue da altri sport dal nome simile, che a loro volta accoppiano due discipline: il duathlon, sport estivo che unisce la corsa con il ciclismo, e il biathlon, sport invernale che unisce sci di fondo e tiro a segno.\nDal 1999 vengono organizzati Campionati mondiali di biathle, sia maschili sia femminili."}
{"id": "3517179", "revid": "103978565", "url": "https://it.wikipedia.org/wiki?curid=3517179", "title": "Simply Red Farewell - Live in Concert at Sydney Opera House", "text": "Farewell - Live in Concert at Sydney Opera House \u00e8 un album dal vivo del gruppo musicale britannico Simply Red, registrato all'Opera House di Sydney durante il \"Greatest hits tour 2009\".\nOltre al CD \u00e8 presente un DVD (disponibile anche in Blu-ray Disc) contenente 20 tracce dello stesso concerto."}
{"id": "3517199", "revid": "767487", "url": "https://it.wikipedia.org/wiki?curid=3517199", "title": "Artus Quellinus il Vecchio", "text": "Biografia.\nArtus Quellinus \u00e8 figlio dello scultore Erasmus Quellinus il Vecchio, fratello minore del pittore Erasmus Quellinus il Giovane e maggiore del pittore Hubertus Quellinus.\nDopo una prima formazione presso la bottega del padre, ad Anversa, sostenne il suo apprendistato a Roma, nello studio dello scultore bruxellese Fran\u00e7ois Duquesnoy, il cui circolo artistico portava avanti uno stile conosciuto come \"La gran maniera Greca\".\nEsport\u00f2 questo percorso artistico ad Anversa, nella quale ritorn\u00f2 nel 1639.\nL'anno successivo, prese in mano la bottega del padre, insieme al quale comp\u00ec il pulpito della chiesa di San Gummaro a Lier. Il 1\u00ba agosto del 1640 si sposa con Margret Verdussen, figlia di Jan Verdussen. Divenne maestro della Corporazione di San Luca nel 1640-41.\nNel 1648 si trasferisce nelle Province Unite e fa carriera nell'allora floridissima Amsterdam, dove viene riconosciuto come uno dei pi\u00f9 grandi scultori della sua epoca. Riceve sempre pi\u00f9 commissioni dagli aristocratici amsterdamesi, senza tralasciare i temi religiosi. In un'epoca propizia alle arti come il Secolo d'oro olandese, pu\u00f2 anche decorare numerose facciate e realizzare innumerevoli sculture.\nL'apogeo del successo lo raggiunge fra il 1650 e il 1664 quando collabora con l'architetto Jacob van Campen nella sfarzosa ricostruzione del Municipio di Amsterdam, poi divenuto Palazzo Reale, dove ne disegna e realizza tutte le sculture e i rilievi.\nAl grande cantiere si fa aiutare da altri artisti come il cugino Artus Quellinus il Giovane e i suoi compatrioti Rombout Verhulst, Bartholomeus Eggers e Gabriel de Grupello; probabilmente vi collabor\u00f2 anche Grinling Gibbons.\nIl fratello Hubertus Quellinus produsse numerose incisioni basate sui rilievi creati da Artus nell'ambito del progetto del Palazzo Reale, amplificando cos\u00ec la fama del fratello scultore.\nInoltre realizza allo stesso tempo numerosi ritratti dei grandi aristocratici di Amsterdam come Andries de Graeff o Johan de Witt, e dei monumenti funerari.\nLa tomba monumentale che realizz\u00f2 per il conte Otto Christoph von Sparr, maresciallo di Brandeburgo-Prussia, nella Chiesa di Santa Maria di Berlino ebbe una notevole influenza sullo sviluppo della scultura funeraria nella Germania del Nord.\nNel 1664 ritorna nella sua natale Anversa, dove tuttavia resta meno conosciuto. L'opera pi\u00f9 importante che produrr\u00e0 qui \u00e8 il busto marmoreo di Luis de Benavides Carrillo, Governatore dei Paesi Bassi spagnoli.\nSuo cugino Artus Quellinus il Giovane fu uno dei suoi pi\u00f9 fedeli collaboratori, anche se svilupper\u00e0 uno stile pi\u00f9 barocco.\nArts Quellinus fu maestro degli scultori: Grinling Gibbons, Hubertus Daep, Martin Deurweerders, Artus Quellinus il Giovane, Pieter Verbruggen il Vecchio, Lodewijk Willemsens.\nMolto stimato al suo tempo, Artus ha toccato temi religiosi, allegorici, nudi, ritratti, mitologici e storici."}
{"id": "3517201", "revid": "1573940", "url": "https://it.wikipedia.org/wiki?curid=3517201", "title": "Pteropus coxi", "text": "La volpe volante di Cox (Pteropus coxi ) \u00e8 un pipistrello appartenente alla famiglia degli Pteropodidi, vissuto sulle Isole Samoa e in atto probabilmente estinto.\nDescrizione.\nDi questa specie \u00e8 noto soltanto un cranio, depositato presso il National Museum of Natural History di Washington, con il numero di registro USNM 3791. La relativa pelle \u00e8 andata quasi certamente perduta.\nProbabilmente si tratta di un pipistrello di grandi dimensioni, superiori a quelle delle due specie che correntemente abitano le Isole Samoa, ovvero \"P. samoensis\" e \"P. tonganus\".\nUna descrizione effettuata dal botanico statunitense Paul A. Cox, nel suo viaggio esplorativo delle Isole Samoa nei primi anni '80, di un pipistrello di enormi dimensioni non identificato, potrebbe riferirsi a questa specie.\nDistribuzione e habitat.\nL'areale di questa specie \u00e8 ristretto alle isole Samoa.\nTassonomia.\nIn accordo alla suddivisione del genere \"Pteropus\" effettuata da Andersen, \"P. coxi\" \u00e8 stato inserito successivamente nello \"P. samoensis species Group\", insieme a \"P. samoensis\" stesso e \"P. anetianus\" . Tale appartenenza si basa sulle caratteristiche di avere un ripiano basale nei premolari, il rostro del cranio accorciato e gli incisivi superiori di aspetto normale.\nAltre specie simpatriche dello stesso genere: \"P. tonganus\" e \"P. samoensis\".\nStato di conservazione.\nNon ci sono dati sufficienti per classificare \"P. coxi\" nelle categorie della IUCN Red List ma la specie \u00e8 da ritenersi probabilmente estinta."}
{"id": "3517208", "revid": "767487", "url": "https://it.wikipedia.org/wiki?curid=3517208", "title": "Gross D\u00fcssi", "text": "Il Gross D\u00fcssi (3.256\u00a0 - detto anche pi\u00f9 semplicemente \"D\u00fcssi\" oppure \"Piz Git\") \u00e8 una montagna delle Alpi Glaronesi.\nDescrizione.\nSi trova tra il Canton Uri ed il Canton Grigioni in Svizzera. Il monte viene chiamato Gross D\u00fcssi per distinguerlo dal \"Chli D\u00fcssi\" (3.127\u00a0m), vetta secondaria situata appena a sud. La montagna si trova tra la \"Maderanertal\", valle del Canton Uri ad occidente, e la \"Val Russein\" nel Canton Grigioni ad oriente."}
{"id": "3517209", "revid": "6923", "url": "https://it.wikipedia.org/wiki?curid=3517209", "title": "Bureau d'Enqu\u00eates et d'Analyses pour la s\u00e9curit\u00e9 de l'aviation civile", "text": "Il Bureau d'Enqu\u00eates et d'Analyses pour la s\u00e9curit\u00e9 de l'aviation civile (o \"BEA\", in italiano \"Ufficio di inchiesta e di analisi per la sicurezza dell'aviazione civile\") \u00e8 una agenzia governativa francese, che indaga ed emette raccomandazioni di sicurezza in merito agli incidenti aerei. La sua sede \u00e8 presso l'aeroporto di Parigi-Le Bourget, dispone di 120 dipendenti, di cui 30 investigatori e 12 assistenti\ned opera sotto l'autorit\u00e0 del Ministero francese dell'ecologia, dello sviluppo sostenibile, dei trasporti e dell'edilizia.\nIl BEA fu creato nel 1946 ed opera sotto gli articoli R711-1 e seguenti,\nL711-1 e seguenti\ndel Codice dell'aviazione civile francese.\nSeguendo la regolamentazione internazionale, il BEA \u00e8 l'organo competente per tutti gli incidenti aerei verificatisi in territorio francese o nel suo spazio aereo, cos\u00ec come per gli incidenti occorsi ad aeromobili francesi che si verifichino nello spazio aereo internazionale o in quello di Paesi nei quali, per motivi diversi, le autorit\u00e0 locali non siano in grado di compiere un'indagine. Su richiesta, i tecnici del BEA possono anche intervenire in aiuto di autorit\u00e0 investigative straniere."}
{"id": "3517211", "revid": "76963", "url": "https://it.wikipedia.org/wiki?curid=3517211", "title": "Alexandra Coppinger", "text": "Biografia.\nAlexandra Coppinger frequenta la Balwyn High School di Melbourne e frequenta corsi di recitazione alla \"Wendy Samantha Productions\", insieme a sua sorella. Suo padre \u00e8 l'artista David Coppinger. Studia pianoforte da quando era in prima elementare.\nLa sua carriera da attrice comincia, dopo un ruolo minore in \"Elephant Princess\", interpretando Hazel nella serie del 2010 \"Le sorelle fantasma\".\nDoppiatrici italiane.\nNelle versioni in italiano dei suoi film, Alexandra Coppinger \u00e8 doppiata da:"}
{"id": "3517214", "revid": "24443", "url": "https://it.wikipedia.org/wiki?curid=3517214", "title": "D\u00fcssi", "text": ""}
{"id": "3517215", "revid": "448172", "url": "https://it.wikipedia.org/wiki?curid=3517215", "title": "National Gallery of Australia di Canberra", "text": ""}
{"id": "3517218", "revid": "24443", "url": "https://it.wikipedia.org/wiki?curid=3517218", "title": "Piz Git", "text": ""}
{"id": "3517221", "revid": "671029", "url": "https://it.wikipedia.org/wiki?curid=3517221", "title": "Johann von Pallavicini", "text": "Biografia.\nNato a Padova \u2014 all'epoca territorio austro-ungarico \u2014 da famiglia nobile, Pallavicini intraprese la carriera diplomatica nel ministero degli esteri imperiale dopo aver compiuto i propri studi a \u00d6denburg (oggi Sopron) e a Vienna.\nNel 1871 fu nominato \"attach\u00e9\" a Berlino (Prussia), poi nel 1878 a Parigi (Francia) e nel 1880 a Londra (Regno Unito).\nNel 1887 fu segretario d'ambasceria a Belgrado (Principato di Serbia) e nel 1894 fu console a Monaco (Regno di Baviera) prima di essere inviato a San Pietroburgo (Russia) quello stesso anno.\nFu destinato a ministro plenipotenziario a Bucarest (Romania nel 1899.\nIl 5 ottobre 1906 Pallavicini fu nominato ambasciatore a Costantinopoli (impero ottomano) dall'Imperatore Francesco Giuseppe.\nNel 1911 fu temporaneamente ministro degli esteri durante una malattia del conte Alois Lexa von Aehrenthal; ben presto Pallavicini divenne uno dei pi\u00f9 stimati diplomatici degli Absburgo e si mostr\u00f2 contrario, in accordo ad altri colleghi, all'annessione della Bosnia all'impero nel 1908.\nDurante la prima guerra mondiale Pallavicini collabor\u00f2 al coinvolgimento dell'impero ottomano nel conflitto al fianco delle potenze centrali.\nPer la sua lunga carriera e per il ruolo di decano dei diplomatici alla corte turca fu considerato di grande influenza anche nell'impero orientale ed \u00e8 considerato uno tra i testimoni della questione armena in seguito dibattuta a lungo da molti storici con vaste critiche e proteste a causa della scelta da parte dei turchi di sterminare la popolazione di quell'area per mantenerne il controllo: gi\u00e0 nel giugno del 1915 aveva riferito al proprio governo a Vienna che \u00ab\u2026la popolazione armena \u2026 non \u00e8 solo soggetta alla pi\u00f9 grande miseria ma anche a un totale sterminio\u00ab\u00bb.\nNell'aprile 1917 Pallavicini rifiut\u00f2 l'offerta dell'imperatore Carlo I di divenire ministro degli esteri.\nIn quello stesso anno, ad ogni modo, ottenne la gran croce dell'Ordine reale di Santo Stefano d'Ungheria e nel 1927 fu nominato membro della camera alta della Dieta d'Ungheria, Paese in cui trascorse gli ultimi anni della sua vita e dove mor\u00ec il 4 maggio 1941 (a Pusztaradv\u00e1ny)."}
{"id": "3517223", "revid": "436907", "url": "https://it.wikipedia.org/wiki?curid=3517223", "title": "Betty (Brooke Fraser)", "text": "Betty \u00e8 il secondo singolo della cantante neozelandese pop rock Brooke Fraser estratto dal suo terzo album \"Flags\", pubblicato il 6 dicembre 2010 in Oceania, in America e in Europa e il 10 gennaio 2011 in Italia e in Spagna dall'etichetta discografica Sony. Parla di una ragazza introversa e misteriosa.\nVideo musicale.\nIl videoclip \u00e8 stato pubblicato il 29 novembre 2010 su \"ABC News Nightline\"."}
{"id": "3517228", "revid": "6923", "url": "https://it.wikipedia.org/wiki?curid=3517228", "title": "Lauro d'argento", "text": "Il Lauro d'argento (in tedesco \"Silberne Lorbeerblatt\") \u00e8 la massima onorificenza sportiva tedesca, istituita il 23 giugno 1950 da Theodor Heuss per premiare atleti e squadre che abbiano ottenuto grandissimi risultati in ambito internazionale.\nAssegnazione.\nViene assegnato dal Ministro degli interni su proposta del Presidente della Federazione Tedesca degli Sport Olimpici"}
{"id": "3517229", "revid": "1342115", "url": "https://it.wikipedia.org/wiki?curid=3517229", "title": "Peppino Vallone", "text": "Biografia e carriera.\nLaureato in giurisprudenza all'Universit\u00e0 di Modena, ha esercitato per anni la professione di avvocato. L'esordio in politica \u00e8 avvenuto nel 1981, quando si \u00e8 candidato al Consiglio comunale nelle file della Democrazia Cristiana.\nDal 1982 \u00e8 membro del Consiglio dell'Ordine degli avvocati di Crotone, che presiede a partire dal 1996.\nTra il 2001 e il 2004 \u00e8 stato assessore provinciale con delega al mercato del lavoro, alla formazione professionale e al personale.\nNel 2005 viene nominato presidente della Scuola Forense di Crotone e vicepresidente della Camera arbitrale presso la Camera di Commercio di Crotone.\n\u00c8 stato sindaco di Crotone dal 28 maggio 2006 al 20 giugno 2016, giorno dell'elezione di Ugo Pugliese quale suo successore.\nLa 14\u00aa edizione dell'indagine Monitor Citt\u00e0 lo ha visto al 4\u00ba posto tra i sindaci pi\u00f9 amati d'Italia con il 63,1% di gradimento, stando all'ultimo semestre del 2010.\nIl 15 settembre 2012 \u00e8 stato nominato a capo della consulta dei sindaci del PD calabrese. Il 12 novembre dello stesso anno \u00e8 stato eletto presidente di ANCI Calabria, subentrando a Salvatore Perugini.\nNel 2014 si candida a diventare presidente della Provincia di Crotone alle elezioni del 12 ottobre sfidando il sindaco di Cir\u00f2 Marina Roberto Siciliani, risultando poi eletto e governando fino al 2017, anno di elezione di Nicodemo Parrilla quale suo successore."}
{"id": "3517232", "revid": "46931", "url": "https://it.wikipedia.org/wiki?curid=3517232", "title": "Kayapo-Kradau", "text": ""}
{"id": "3517238", "revid": "1573940", "url": "https://it.wikipedia.org/wiki?curid=3517238", "title": "Pteropus pohlei", "text": "La volpe volante della Baia di Geelvink (Pteropus pohlei ) \u00e8 un pipistrello appartenente alla famiglia degli Pteropodidi, endemico di alcune isole dell'Indonesia .\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 176 e 210\u00a0mm, la lunghezza dell'avambraccio tra 126,3 e 136,8\u00a0mm, la lunghezza della tibia tra 56,3 e 62,3\u00a0mm, la lunghezza delle orecchie tra 25,2 e 26,2\u00a0mm e un peso fino a 360\u00a0g.\nAspetto.\nLa pelliccia \u00e8 corta. Il colore del dorso \u00e8 marrone scuro cosparso di peli argentati, le spalle, la testa e le parti ventrali sono giallastre con una larga macchia centrale nerastra che si estende dal petto al basso ventre. Il muso \u00e8 lungo ed affusolato con gli occhi relativamente pi\u00f9 grandi rispetto alle altre specie del genere \"Pteropus\", le orecchie sono lunghe ed appuntite. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori. I denti hanno un insolito color marrone, dovuto alla mancanza di smalto. Gli esemplari di Biak-Supiori e Waigeo potrebbero appartenere ad un'altra specie ancora non descritta il cui nome provvisorio assegnatogli dallo zoologo americano Kristofer Michael Helgen \u00e8 \"Pteropus manguai\".\nBiologia.\nComportamento.\nSi rifugia nel denso fogliame degli alberi singolarmente o in piccoli gruppi.\nAlimentazione.\nSi nutre di frutta.\nRiproduzione.\nFemmine che allattavano sono state osservate nel mese di settembre. Le nascite presumibilmente avvengono tra dicembre e gennaio.\nDistribuzione e habitat.\nL'areale di questa specie \u00e8 ristretto ad alcune Isole a Nord-Ovest della Nuova Guinea: Numfor, Rani, Yapen, Biak-Supiori e Waigeo.\nVive sia in foreste tropicali primarie che disturbate. \u00c8 stata osservata sia sulle spiagge che su isolotti lungo la costa.\nTassonomia.\nIn accordo alla suddivisione del genere \"Pteropus\" effettuata da Andersen, \"P. pohlei\" \u00e8 stato inserito successivamente nello \"P. macrotis species Group\", insieme a \"P. macrotis\" stesso e \"P. poliocephalus\". Tale appartenenza si basa sulle caratteristiche di non avere un ripiano basale nei premolari e di avere orecchie lunghe ed appuntite.\nAltre specie simpatriche dello stesso genere: \"P. conspicillatus\".\nStato di conservazione.\nLa IUCN Red List, considerata la ristrettezza del suo areale, la deforestazione e la caccia, classifica \"P. pohlei\" come specie vulnerabile (VU)."}
{"id": "3517240", "revid": "729019", "url": "https://it.wikipedia.org/wiki?curid=3517240", "title": "Isola di Otter (Alaska)", "text": "Otter \u00e8 una piccola isola del gruppo delle Pribilof, che si trovano a nord dell'arcipelago delle Aleutine, tra l'Alaska e la Russia. Otter si trova circa 10\u00a0km a sud-ovest dell'isola di St. Paul. L'isola \u00e8 disabitata e appartiene all'Alaska (USA).\nIl nome inglese \u00e8 stato tradotto dalla denominazione russa \"Bobrovye\" pubblicata dal capitano Mihail Nikolaevi\u010d Vasil'ev della Marina imperiale russa (1829) , bench\u00e9 \"otter\" significhi \"lontra\" (in russo: \u0432\u044b\u0434\u0440\u043e\u0432\u044b\u0435, \"vydrovye\") e \"bobrovye\" (\u0431\u043e\u0431\u0440\u043e\u0432\u044b\u0435) invece \"castoro\", e sarebbe quindi \"beaver\" in inglese."}
{"id": "3517242", "revid": "1305772", "url": "https://it.wikipedia.org/wiki?curid=3517242", "title": "Zombie Apocalypse", "text": "Zombie Apocalypse \u00e8 uno sparatutto sviluppato da Nihilistic Software e pubblicato da Konami. Il gioco \u00e8 stato pubblicato su Xbox Live il 23 settembre 2009 e su PlayStation Network il 24 settembre 2009.\nModalit\u00e0 di gioco.\nIl giocatore controlla uno dei 4 personaggi attraverso 55 livelli, stabiliti in 7 settori. Il giocatore ottiene punti uccidendo zombie e salvando sopravvissuti. Si pu\u00f2 ottenere pi\u00f9 punti uccidendo gli zombie con armi pi\u00f9 potenti o utilizzando l'ambiente circostante. Ogni 5 uccisioni consecutive il giocatore ottiene un moltiplicatore di punteggio, che si azzera dopo che si viene uccisi. Ciascuna modalit\u00e0 di gioco pu\u00f2 essere giocata da solo o in multiplayer. Ci sono in tutto 12 trofei o obbiettivi sbloccabili, e le modalit\u00e0 extra si sbloccano attraverso il gioco.\nSviluppo.\nNihilistic Software ha cercato di fare un puro sparatutto arcade, simile a Robotron 2084 ed altri. L'ispirazione per ambienti e personaggi \u00e8 venuta grazie anche ad alcuni film, tra cui \"La notte dei morti viventi\" e \"Il ritorno dei morti viventi\".\nRecensione.\nSu Metacritic, ha ricevuto un punteggio complessivo di 61% riguardo a PlayStation 3 e 66% riguardo a Xbox 360. IGN ha dichiarato \"Zombie Apocalypse \u00e8 irrilevante\". Destructoid ha elogiato il fatto che ci siano tanti tipi di zombie, e sar\u00e0 possibile vederne di nuovi fino al venticinquesimo livello. 1UP ha inoltre criticato la ripetizione, cos\u00ec come il livello di difficolt\u00e0, dicendo che Zombie Apocalypse, dopo un po', diventa noioso e frustrante."}
{"id": "3517243", "revid": "709565", "url": "https://it.wikipedia.org/wiki?curid=3517243", "title": "Giovanni de Warenne, VI conte di Surrey", "text": "Ebbe un ruolo importante durante i regni di Enrico III e Edoardo I. Durante la sua lunga vita combatt\u00e9 nella Seconda guerra dei baroni e nella Prima Guerra di Indipendenza Scozzese. Fu il comandante alla battaglia di Stirling Bridge e il secondo del Re Edoardo I nella battaglia di Falkirk.\nBiografia.\nInfanzia.\nGiovanni de Warenne nacque nel 1231 da Matilde Marshal, figlia del defunto reggente Guglielmo il Maresciallo e dal suo secondo marito, Guglielmo di Warenne (morto nel 1240), figlio a sua volta di Hamelin de Warenne, un figlio illegittimo di Goffredo V d'Angi\u00f2 e quindi fratellastro del re Enrico II d'Inghilterra. Matilde era gi\u00e0 stata sposata con Ugo Bigod, III conte di Norfolk e da lui aveva avuto quattro figli. Dal secondo matrimonio, oltre a Giovanni nacque una bambina, Isabella.\nQuando ebbe nove anni suo padre mor\u00ec e poich\u00e9 era ancora un bambino i propri possedimenti vennero amministrati da Pietro II di Savoia e Giovanni crebbe a corte dove esercit\u00f2 le funzioni di guardia reale.\nMatrimonio.\nNel 1247 Giovanni spos\u00f2 la sorellastra del re Enrico III d'Inghilterra, Alice di Lusignano, contessa di Surrey: questa scelta non fu ben vista dai nobili inglesi, a causa della povert\u00e0 e della condizione di straniera della sposa.\nCarriera militare.\nNegli anni seguenti Giovanni rimase assai vicino alla famiglia reale ed alla fazione a lei fedele e nel 1254 accompagn\u00f2 il futuro Edoardo I d'Inghilterra in Spagna per sposare Eleonora di Castiglia.\nDurante lo scontro con i baroni all'inizio rimase fedele al re, ma in seguito pass\u00f2 a Simone V di Montfort e prest\u00f2 giuramento alle Disposizioni di Oxford del 1258. Nel 1263 torn\u00f2 a schierarsi con il re, proprio quando i baroni erano vicini a prendere il potere. Nel 1264 insieme a Roger de Leybourne assedi\u00f2 la fortezza monfortiana di Rochester e in aprile combatt\u00e9 nella battaglia di Lewes, nella quale i ribelli catturarono Edoardo I d'Inghilterra, Enrico III d'Inghilterra e Riccardo di Cornovaglia. In seguito alla sconfitta fugg\u00ec sul continente e vi rimase per circa un anno, tornando in patria per combattere nella battaglia di Evesham, che rovesci\u00f2 le sorti del conflitto e riconsegn\u00f2 il trono a Enrico.\nQuando il re Edoardo I sal\u00ec al trono Giovanni lo serv\u00ec combattendo nelle campagne gallesi del 1277, 1282 e 1283 e venne ricompensato con le signorie di Yale e di Bromfield. Negli anni oper\u00f2 in Scozia, dove negozi\u00f2 il trattato di Salisbury del 1289 e quello di Birgham del 1290. Accompagn\u00f2 il re nella campagna del 1296 e fu il principale artefice delle azioni che portarono gli inglesi alla vittoria nella battaglia di Dunbar.\nIl 22 agosto di quell'anno Edoardo lo cre\u00f2 \"guardiano del regno e delle terre di Scozia\", ma Giovanni chiese di tornare a casa asserendo che il clima scozzese gli faceva male alla salute. Quando nel 1298 dalle colline scozzesi scese William Wallace Edoardo lo richiam\u00f2 in servizio, dopo un iniziale rifiuto richiam\u00f2 i propri uomini; dopo la sconfitta nella battaglia di Stirling Bridge fu costretto a riparare a York. Nel 1298 condusse l'assedio di Roxburgh e riconquist\u00f2 il castello di Berwick e si distinse durante la battaglia di Falkirk, che concluse la resistenza scozzese all'invasione inglese.\nMorte.\nGiovanni de Warenne mor\u00ec il 29 settembre 1304 nel Kent.\nDiscendenza.\nDalla moglie Alice di Lusignano ebbe tre figli:"}
{"id": "3517245", "revid": "118690829", "url": "https://it.wikipedia.org/wiki?curid=3517245", "title": "Grotte del tempio Bingling", "text": "Le grotte del Tempio Bingling (cinese: \u70b3\u7075\u5bfa\u77f3\u7a9f \"B\u01d0ngl\u00edng S\u00ec sh\u00edk\u016b\") sono un complesso monumentale di grotte artificiali e sculture in pietra che formano un tempio buddhista nel Gansu, provincia di Yongjing (\u6c38\u9756\u53bf), lungo il canyon sul Fiume Giallo a Liujiaxia (\u5218\u5bb6\u5ce1).\nL'intero complesso \u00e8 formato da 34 grotte e 149 nicchie, con 694 sculture e 82 statue di terracotta, connesse da precarie scale lignee, e disposto su quattro piani. Punto focale principale, che sovrasta il sistema, \u00e8 una gigantesca statua di Maitreya, il Buddha del Futuro, alta 27 metri.\nL'inizio dei lavori di scavo coincide con la dinastia dei J\u00ecn Occidentali e si concluse durante il periodo dei Sedici regni sotto i Qin Occidentali (\u897f\u79e6 X\u012b Q\u00edn, 385-431), nel 420.\nIl nome originario delle grotte fu \u5510\u8ff0 \"t\u00e1ngsh\u00f9\", resa fonetica cinese della lingua Qiang Settentrionale (M\u00e1w\u014d), parente stretta del Tanguto, per \"grotte degli spiriti\".\nLa statua di Maitreya si pone in continuit\u00e0 stilistica e cronologica rispetto al precedente Buddha di Bamiyan e alle posteriori Grotte di Yungang e Grotte di Longmen. \u00c8 precedente per stile e periodo storico all'equivalente Maitreya seduto scolpito a Leshan.\nIn epoca Tang il complesso prese nome di \u9f99\u5174\u5bfa \"L\u00f3ngx\u00ecng S\u00ec\", in epoca Song di \u7075\u5ca9\u5bfa \"L\u00edngy\u00e1n S\u00ec\", mentre solo durante il regno di Yongle dei Ming prese definitivamente il nome di \u70b3\u7075\u5bfa \"B\u01d0ngl\u00edng S\u00ec\". Il termine deriva dall'abbreviazione di \"xi\u0101nb\u0101b\u01d0ngl\u00edng\", resa fonetica cinese del tibetano per \"Mille Buddha\" o \"Terra dei 100.000 Maitreya\"\nDopo la costruzione della statua di Maitreya lo scavo di altre grotte e nicchie prosegu\u00ec lungo tutto il corso della storia cinese fino alla dinastia Qing.\nDal 1969 la base della valle \u00e8 stata oggetto di una risistemazione idrografica, con l'edificazione della diga di Liujiaxia e il conseguente allagamento dell'area. Attualmente le grotte sono visitabili solo nei mesi estivi e autunnali, via acqua."}
{"id": "3517255", "revid": "1522738", "url": "https://it.wikipedia.org/wiki?curid=3517255", "title": "Pallottola a espansione", "text": "Una pallottola a espansione (detti anche proiettili Dum-dum o proiettili a fungo) \u00e8 un tipo di proiettile che utilizza una pallottola progettata per espandersi all'interno del corpo del bersaglio, aumentando cos\u00ec la gravit\u00e0 delle ferite.\nUn proiettile di questo tipo ha generalmente il nucleo composto di un metallo pesante, solitamente piombo, utile per favorire sia la balistica del colpo sia l'espansione, e una camiciatura incompleta del proiettile.\nStoria.\nOriginariamente questo tipo di proiettili era anche conosciuto come \"Dum-dum bullets\": il nome deriva dall'Arsenale di Dum Dum, controllato dall'esercito coloniale inglese, che verso la fine del XIX secolo era di stanza nei pressi della citt\u00e0 di Calcutta, in India. Quando gli inglesi, durante le loro campagne coloniali, si accorsero che il munizionamento standard adottato per i loro fucili Lee-Metford falliva in taluni casi nell'azione di incapacitare, cio\u00e8 ferire gravemente e quindi rendere inoffensivo un essere umano ostile, cercarono una soluzione utilizzando lo stratagemma, probabilmente escogitato dal capitano dell'esercito Neville Bertie-Clay, di rimuovere la parte di camiciatura intorno alla punta della palla.\nNegli anni successivi queste munizioni vennero appositamente prodotte negli arsenali e utilizzate anche da altri eserciti fino all'avvento della Convenzione dell'Aia, che le rese fuorilegge; essendo pallottole ad elevata distruttivit\u00e0, il loro uso in ambito militare \u00e8 stato proibito dalla Convenzione di Ginevra del 1929: per questa ragione non sono usate dai militari, in quanto le ferite da esse provocate sono molto difficili da curare sul campo di battaglia e, quando non portano alla morte immediata, questa sopravviene per dissanguamento in un periodo pi\u00f9 o meno lungo. Questi proiettili sono invece usati nella caccia e per le armi d'ordinanza di forze di polizia.\nTipi.\nA punta cava (JHP).\nI proiettili a punta cava (detti \"JHP\", acronimo di \"Jacketed Hollow Point\", o \"incamiciati a punta cava\") sono completamente o in alcuni casi parzialmente incamiciati ma sulla loro sommit\u00e0 presentano una forma a coppa con delle rigature prestabilite, lungo cui si apre la struttura del proiettile quando viene sparato all'interno di un corpo pi\u00f9 morbido. Sono molto apprezzati nella caccia non solo perch\u00e9 hanno un elevato potere d'arresto ma anche perch\u00e9 hanno la caratteristica di frammentarsi all'interno del corpo senza provocare un foro d'uscita, fatto che \u00e8 particolarmente vantaggioso nel caso di animali di grossa taglia dato che mantiene integra la pelle.\nA punta soffice (JSP/JFP).\nI proiettili a punta soffice o a punta piatta (detti \"JSP\" o \"JFP\", sigle per \"Jacketed Soft Point\" o \"Jacketed Flat Point\") sono incamiciati solo parzialmente, rivelando sulla sommit\u00e0 una punta in piombo piatta esposta. Rispetto ai JHP hanno una capacit\u00e0 di penetrazione maggiore e quindi creano ferite interne meno estese, con la possibilit\u00e0 di provocare un foro d'uscita. Questi tipi di proiettili non hanno un incavo sulla sommit\u00e0, presentano inoltre alcuni vantaggi rispetto ad un proiettile JHP: ad esempio sono pi\u00f9 facili da caricare e rispetto a quest'ultimo hanno una minore tendenza all'inceppamento, in particolar modo nelle armi pi\u00f9 vecchie.\nPunta flessibile a espansione (FTX).\nI proiettili a punta flessibile ad espansione (detti \"FTX\", acronimo di \"Flex Tip eXpanding\") hanno un terminale di plastica a punta, caratteristica che migliora l'aerodinamicit\u00e0 pur senza diminuire la capacit\u00e0 di espansione. Comunemente usati nei fucili a leva o a pompa, questi ultimi sono dotati quasi sempre di un caricatore tubolare posto sotto la canna, all'interno del quale le cartucce sono posizionate con la punta contro il fondello. Questa impostazione del caricatore \u00e8 adatta ai fucili con munizioni a testa piatta come i fucili a canna liscia. Tuttavia, vi \u00e8 un rischio non trascurabile che si presenta con proiettili di tipo \"spitzer\" (a punta acuminata), poich\u00e9 potrebbe verificarsi un pericoloso auto-innesco quando il puntale del proiettile precedente batte contro la capsula a percussione della cartuccia successiva. I proiettili del tipo JHP o JSP fortunatamente non presentano questo problema, come pure quelli del tipo FTX avendo un puntale di materiale plastico semi-rigido."}
{"id": "3517257", "revid": "1310927", "url": "https://it.wikipedia.org/wiki?curid=3517257", "title": "Nikolai Ma\u0161it\u0161ev", "text": ""}
{"id": "3517267", "revid": "99361630", "url": "https://it.wikipedia.org/wiki?curid=3517267", "title": "Uberta de Mores", "text": "Uberta de Mores \u00e8 stata una cavalla dal manto baio. \u00c8 stata cinque volte vincitrice del Palio di Siena.\nCarriera.\nLa fama di \"Uberta de Mores\" \u00e8 legata unicamente alla sua carriera al Palio di Siena.\n\"Uberta\" esordisce a Siena nel 1958 e viene assegnata alla Contrada della Torre, che monta il fantino Umberto Castiglionesi detto \"Biba\". Data la partenza scatta subito prima e mantiene la posizione fino al secondo giro, quando viene sorpassata da altre contrade e non riesce ad aggiudicarsi la vittoria.\nLa cavalla corre anche il 16 agosto dello stesso anno quando viene montata ancora da \"Biba\", nella Contrada Sovrana dell'Istrice. Anche questa volta \"Uberta\" va subito prima e conduce con decisione tutta la corsa. All'ultima curva il fantino cade e la cavalla sembra intenzionata a fermarsi, ma, dopo un momento di incertezza, ricomincia la sua corsa e coglie la sua prima vittoria in Piazza del Campo.\nL'anno dopo \"Uberta\" corre ancora entrambi i Palii. A luglio tocca in sorte alla Contrada della Chiocciola, che l'affida a Vincenzo Graziano detto \"Solitario\". Per l'ennesima volta la cavalla parte in testa e conduce fino al secondo giro, quando viene costretta in seconda posizione da sua sorella, \"Salom\u00e8 de Mores\". In un tentativo di rimonta, \"Solitario\" cade e \"Uberta\" insegue invano la vittoria.\nIl 16 agosto, la stalla della Contrada della Torre l'accoglie ancora e si ritrova per la terza volta montata da \"Biba\". Dopo una buona corsa, riesce solo in un secondo posto, ottenuto dietro l'avversaria della Torre, l'Oca, dopo che il fantino \u00e8 caduto all'ultima curva.\nIl 2 luglio 1960 \u00e8 la Chiocciola ad avere nuovamente in sorte \"Uberta\". A guidarla \u00e8 l'esordiente Leonardo Viti detto \"Canapino II\", figlio di Enrico Viti. Purtroppo il Palio di \"Uberta\" si consuma alla \"mossa\" quando, forse per l'inesperienza del fantino (che diventer\u00e0 in futuro un grande della Piazza) rimane ferma in partenza.\nSempre nel 1960 \"Uberta de Mores\" \u00e8 protagonista anche ad agosto. Viene accolta nella stalla della Nobile Contrada del Nicchio. A montarla \u00e8 Giorgio Terni detto \"Vittorino\". La partenza \u00e8 penalizzante per \"Uberta\" e \"Vittorino\", che si lanciano in un'abile rimonta. Alla fine del primo giro sono gi\u00e0 in testa e creano il vuoto dietro di loro, dando un grande distacco agli inseguitori e portandosi verso il successo, il secondo per \"Uberta de Mores\".\nLa cavalla \u00e8 presente pure per il Palio straordinario del 4 settembre 1960, dedicato al VII centenario della battaglia di Montaperti, vinta dai ghibellini senesi contro i guelfi fiorentini. \"Uberta\" va alla Civetta, che decide di affidarla a Giuseppe Gentili detto \"Ciancone\". L'accoppiata conquista una vittoria schiacciante dopo una partenza perfetta, mantenendo un distacco pazzesco dagli altri.\nL'anno seguente, nel 1961, \"Uberta\" torna a Siena per il Palio straordinario corso il 5 giugno, in onore del centesimo anniversario dell'Unit\u00e0 d'Italia. La cavalla torna a difendere i colori della Nobile Contrada del Nicchio, che per la seconda volta l'affida a Giorgio Terni detto \"Vittorino\". Dopo una nuova partenza bruciante, \"Uberta\" viene condotta agilmente da \"Vittorino\", che le permette di conquistare un'altra vittoria, la quarta.\nMeno di un mese dopo, il 2 luglio 1961, \"Uberta\" ritorna in un'altra contrada in cui ha gi\u00e0 corso (e vinto), l'Istrice. Il fantino Rosario Pecoraro detto \"Tristezza\" \u00e8 autore con lei di un'altra ottima partenza, grazie alla quale domina subito la corsa che va in seguito a vincere. Questa \u00e8 la quinta ed ultima vittoria di \"Uberta de Mores\", ottenuta ancora una volta con grande superiorit\u00e0 rispetto agli altri cavalli.\nAnche il 16 agosto 1961 \"Uberta\" \u00e8 una protagonista della festa senese. La stalla che l'accoglie questa volta \u00e8 quella della Contrada della Tartuca ed il fantino \u00e8 ancora \"Tristezza\". Per l'ennesima volta la cavalla \u00e8 autrice di una partenza scattante che la vede prima. All'ultimo giro, quando la vittoria sembra ormai una realt\u00e0, il fantino cade ed \"Uberta\" viene superata dall'interno dalla sorella \"Salom\u00e8 de Mores\", che per la seconda volta (la prima nel 1959) le strappa il trionfo dalle mani.\nL'ultimo palio di \"Uberta de Mores\" \u00e8 quello del 16 agosto 1962, nella Civetta con Bruno Deriu detto \"Bozzolo\". \"Uberta\" si porta in seconda posizione e all'inizio dell'ultimo giro passa al comando della corsa. Dopo pochi metri il fantino cade e all'ultima curva \"Uberta\" viene superata facendosi scappare la vittoria.\nPresenze al Palio di Siena.\n\"Le vittorie sono evidenziate ed indicate in neretto.\""}
{"id": "3517280", "revid": "1573940", "url": "https://it.wikipedia.org/wiki?curid=3517280", "title": "Evarcha", "text": "Evarcha \u00e8 un genere di ragni appartenente alla famiglia Salticidae.\nCaratteristiche.\nIl colore preferenziale di questo genere \u00e8 il bruno, con poche variazioni. Hanno una struttura piuttosto robusta.\nHabitat.\nDi preferenza si riscontrano in zone umide, su cespugli e arbusti, avvolti in bozzoli di seta.\nDistribuzione.\nLe 81 specie oggi note di questo genere hanno diffusione cosmopolita, anche se la maggior parte limita la diffusione all'Asia, all'Africa e a parte dell'Europa.\nIn Italia sono state reperite 4 specie di questo genere\nTassonomia.\nGli aracnologi Lowrie &amp; Gertsch ravvidero in uno studio del 1955 una sinonimia di questo genere con Pellenes , poi non confermata da successivi lavori.\nQuesto genere \u00e8 invece considerato un sinonimo anteriore di \"Colopsus\" Simon, 1902 a seguito di un lavoro di Pr\u00f3szynski del 1984.\nA dicembre 2010, si compone di 81 specie e due sottospecie:\nSpecie trasferite.\nAl dicembre 2010 sono state trasferite da questo genere 13 specie in nove generi diversi, a testimonianza della variabilit\u00e0 delle caratteristiche di Evarcha:"}
{"id": "3517283", "revid": "729019", "url": "https://it.wikipedia.org/wiki?curid=3517283", "title": "Walrus (Isole Pribilof)", "text": "Walrus \u00e8 una piccola isola del gruppo delle Pribilof, che si trovano a nord dell'arcipelago delle Aleutine, tra l'Alaska e la Russia. Walrus si trova circa 15\u00a0km a est dell'isola di St. Paul. L'isola \u00e8 disabitata e appartiene all'Alaska (USA).\nWalrus \u00e8 lunga solo 650\u00a0m e ha un'area di 0,203\u00a0km\u00b2. Il nome inglese \u00e8 stato tradotto dalla denominazione russa \"Mor\u017eovyj\" (da \"mor\u017e\", che significa \"tricheco\", come il termine inglese \"walrus\") pubblicata dal capitano Mihail Nikolaevi\u010d Vasil'ev della Marina imperiale russa (1829).\nQuesto isolotto non deve essere confuso con le Isole Walrus che formano il \"Walrus Islands State Game Sanctuary\", situate vicino all'isola Hagemeister, n\u00e9 con Walrus del gruppo delle isole Kudobin, situata nella parte meridionale della baia di Bristol."}
{"id": "3517287", "revid": "599013", "url": "https://it.wikipedia.org/wiki?curid=3517287", "title": "Jan Graafland", "text": ""}
{"id": "3517289", "revid": "767487", "url": "https://it.wikipedia.org/wiki?curid=3517289", "title": "Nikolaj F\u00ebdorovi\u010d Makarov", "text": ""}
{"id": "3517290", "revid": "1632387", "url": "https://it.wikipedia.org/wiki?curid=3517290", "title": "Eruzione del Vesuvio del 79", "text": "L'eruzione del Vesuvio del 79 d.C. \u00e8 il principale evento eruttivo del Vesuvio in epoca storica. L'eruzione, che ha profondamente modificato la morfologia del vulcano, ha provocato la distruzione delle citt\u00e0 di Ercolano, Pompei, Stabia e Oplontis, le cui rovine, rimaste sepolte sotto strati di pomici, sono state riportate alla luce a partire dal XVIII secolo.\nLa data dell'eruzione.\nLa data dell'eruzione del Vesuvio del 79 d.C. \u00e8 attestata da una lettera di Plinio il Giovane. Nella variante universalmente ritenuta pi\u00f9 attendibile del manoscritto, si legge \"nonum kal septembres\" cio\u00e8 nove giorni prima delle Calende di settembre, data che corrisponde al 24 agosto.\nQuesta data era stata accettata come sicura fino agli anni 2010 ma alcuni dati archeologici via via emersi mal si accordavano con una data estiva e hanno riaperto la discussione. Ad esempio, il ritrovamento di frutta secca carbonizzata, di bracieri, usati all'epoca per il riscaldamento, di mosto in fase di invecchiamento trovato ancora sigillato nei contenitori (\"dolia\") e, soprattutto, di una moneta ritrovata sul sito archeologico, che riferisce della quindicesima acclamazione di Tito a imperatore, avvenuta dopo l'8 settembre 79, lasciano supporre che l'eruzione sia avvenuta in autunno, probabilmente il 24 ottobre di quell'anno, una domenica.\nUn'ulteriore prova a supporto della tesi secondo la quale l'eruzione avvenne in autunno \u00e8 costituita da un'iscrizione rinvenuta nel 2018 in una casa che al momento dell'eruzione era probabilmente in ristrutturazione: l'iscrizione, a carboncino, reca la data del 17 ottobre, e si riferisce con tutta probabilit\u00e0 allo stesso 79, poich\u00e9 le scritte a carboncino si cancellano con estrema facilit\u00e0, quindi sembrerebbe da escludersi che possa risalire a un periodo molto precedente all'eruzione. Il testo che segue la data \u00e8 di lettura ambigua, e pu\u00f2 essere interpretato come\no come (pi\u00f9 probabilmente)Va notato, inoltre, che il 23 agosto a Roma erano celebrati i \"Volcanalia\" e la singolare coincidenza sarebbe sicuramente stata evidenziata dai cronisti dell'epoca.\nDinamica dell'eruzione.\nI primi eventi sismici ebbero gi\u00e0 inizio nel 62, con il crollo di diverse case che furono poi ricostruite negli anni successivi. Solo alcuni anni dopo, nel 79, il Vesuvio inizi\u00f2 il suo ciclo eruttivo che porter\u00e0 poi al seppellimento di alcune zone di Stabia, Pompei, Ercolano e molte citt\u00e0 a sud-est dal Vesuvio.\nIntorno all'una del pomeriggio, con un boato terribile, il Vesuvio erutt\u00f2. Le sostanze eruttate per prime dal Vesuvio furono fondamentalmente pomici, quindi rocce vulcaniche originate da un magma pieno di gas e raffreddato. Mescolate alle pomici si trovano parti di rocce di altra natura che furono trasportate dal magma. La maggior parte dei cadaveri a Pompei sono rimasti intrappolati al di sopra delle pomici, avvolti nelle ceneri. I residui piroclastici della eruzione sono stati rintracciati in un'area ampia centinaia di chilometri quadrati. Secondo una stima di Plinio il Giovane, testimone del fenomeno, l'altezza della colonna eruttiva indicata secondo le moderne unit\u00e0 di misura pu\u00f2 aver raggiunto i 33 chilometri \nPer quanto riguarda la composizione chimica delle sostanze eruttate nel 79, questa \u00e8 diversa da quella delle lave eruttate nel periodo che va dal 1631 al 1944; infatti i magmi pliniani hanno mostrato di possedere una maggiore ricchezza di silice, di sodio e di potassio e una minore quantit\u00e0 di calcio e magnesio; gli specialisti giustificano queste differenze con il fatto che, nel caso delle lave pliniane, il magma si sarebbe fermato per alcune centinaia di anni (circa 700) ad una profondit\u00e0 di qualche chilometro, nella camera magmatica, dove si sarebbe raffreddato fino a 850\u00a0\u00b0C e si sarebbe attivata la cristallizzazione.\nLa testimonianza pi\u00f9 rilevante su ci\u00f2 che accadde in quei giorni \u00e8 data da Plinio il Giovane, che si trovava in quei giorni a Miseno con la sua famiglia. Trent'anni dopo descrisse l'evento all'amico Tacito:\nIn questa lettera Plinio il Giovane rifer\u00ec anche le testimonianze sulla morte dello zio Plinio il Vecchio. Lo zio si era diretto ad Ercolano per andare ad aiutare la famiglia dell'amico Cesio Basso: egli prov\u00f2 a raggiungere la localit\u00e0 vesuviana via mare, ma dovette cambiare rotta a causa del ritiro improvviso delle acque, per cui si diresse verso Stabia dove approd\u00f2, facendosi ospitare da Pomponiano. Tuttavia, anche questa cittadina venne colpita dalle ceneri e lapilli del vulcano e, soffocato dai vapori tossici, Plinio il Vecchio vi trov\u00f2 la morte.\nIn una seconda lettera a Tacito descrisse ci\u00f2 che accadde a Miseno. Egli racconta delle scosse di terremoto avvenute giorni prima, e la notte dell'eruzione le scosse \u00abcrebbero talmente da far sembrare che ogni cosa [...] si rovesciasse\u00bb. Inoltre, pareva che \u00abil mare si ripiegasse su se stesso, quasi respinto dal tremare della terra\u00bb, cos\u00ec che \u00abla spiaggia s'era allargata e molti animali marini giacevano sulle sabbie rimaste in secco\u00bb.\nLa distruzione di Pompei, Ercolano e Stabia.\nL'eruzione \u00e8 avvenuta dopo un lungo periodo di quiescenza del vulcano, e gli abitanti dell'area sono stati colti di sorpresa dal rapido susseguirsi di eventi. Nella seconda parte dell'eruzione, quando si verificarono i flussi piroclastici, si ebbero i danni maggiori e le maggiori perdite di vite umane negli abitati vicini al vulcano. A Pompei delle vittime si erano gi\u00e0 registrate nella prima fase, a causa del crollo dei tetti. Nella seconda fase le vittime si ebbero sia direttamente a causa dei traumi fisici che per asfissia a causa dell'alta concentrazione di ceneri nell'aria.\nLe citt\u00e0 stesse scomparvero alla vista, sepolte sotto almeno 10 metri di materiali eruttivi. Le desolate distese che avevano visto la vita vivace e ricca, ora erano evitate e oggetto di terrori superstiziosi.\nLe caratteristiche dei fenomeni che interessarono Pompei e Stabia furono differenti rispetto ad Ercolano: le prime furono sommerse da una pioggia di pomici, cenere e lapilli che, salvo un intervallo di alcune ore (trappola mortale per tanti che rientrarono alla ricerca di persone care e oggetti preziosi), cadde ininterrotta. Ercolano invece non fu investita nella prima fase, ma quasi dodici ore dopo e, sino alle recenti scoperte degli anni '80, si era pensato che tutti gli abitanti si fossero posti in salvo. La natura dei fenomeni che interessarono questo piccolo centro (Ercolano), fu molto diversa. Infatti, ci\u00f2 che accadde fu che il gigantesco pino di materiali eruttivi prese a collassare e, per effetto del vento, un'infernale mistura di gas roventi, ceneri e vapore acqueo (il cosiddetto flusso piroclastico) invest\u00ec l'area di Ercolano. Coloro che si trovavano all'aperto ebbero forse miglior sorte, vaporizzati all'istante, di chi trovandosi al riparo ha lasciato tracce di una morte che, seppur rapida, ebbe caratteristiche tremende. Il fenomeno \u00e8 oggi conosciuto come \"nube ardente\" o frane piroclastiche.\nAl calar della sera del secondo giorno, l'attivit\u00e0 eruttiva inizi\u00f2 a calare rapidamente fino a cessare del tutto. L'eruzione deve essere durata non pi\u00f9 di due giorni e mezzo durante le quali il vulcano aveva espulso circa di materiale.\nAspetto della montagna prima e dopo l'eruzione.\nIl Vesuvio era stato sottoposto a un cambiamento. La sua cima non era pi\u00f9 piatta, ma aveva acquisito una forma conica, e da essa fuoriusciva un denso vapore. Questo cono, determinato dalla fortissima spinta del materiale eruttato, aveva sfondato il precedente cratere per 3/4 circa della sua circonferenza. Ci\u00f2 che resta dell'antico edificio vulcanico prese, in seguito, il nome di Monte Somma.\nLe foreste, le vigne e la vegetazione lussureggiante che ricoprivano l'interno della caldera prima dell'eruzione, morirono. Niente poteva essere pi\u00f9 impressionante del contrasto tra lo stupendo aspetto della montagna prima della catastrofe, e la desolazione presente dopo il triste evento. Questo rimarcabile contrasto forn\u00ec il soggetto a uno degli epigrammi di Marziale (Lib. IV. Ep. 44.), che recita cos\u00ec:\nIl poeta Publio Papinio Stazio, invece, scrisse:\nDall'eruzione del 79 il Vesuvio ebbe molti periodi di attivit\u00e0 alternati a intervalli di riposo.\nNel 472 scagli\u00f2 una tale quantit\u00e0 di ceneri che si sparsero per tutta Europa e destarono allarme perfino a Costantinopoli, che in quegli stessi giorni era scossa da violenti terremoti con epicentro ad Antiochia. Nel 1036 si ebbe la prima eruzione con fuoriuscita di lava: evento importantissimo nella storia del monte, giacch\u00e9 fino ad allora le eruzioni avevano prodotto materiali piroclastici, ma non magma. Secondo le antiche cronache, l'eruzione avvenne non solo sulla cima, ma anche sui fianchi, e i prodotti incandescenti si riversarono in mare, allungando la linea costiera di circa 600\u00a0m.\nQuesta eruzione fu seguita da altre cinque, l'ultima delle quali (sebbene molto dubbia, perch\u00e9 ne parla un solo storico) avvenne nel 1500. A queste fece seguito un lungo riposo di circa 130 anni, durante il quale la montagna si copr\u00ec nuovamente di giardini e vigne come in precedenza. Anche l'interno del cratere si ricopr\u00ec di arbusti. In seguito, il Vesuvio erutt\u00f2 nel 1631, nel 1861, nel 1906 e infine nel 1944, ultima eruzione fino ad oggi."}
{"id": "3517292", "revid": "767487", "url": "https://it.wikipedia.org/wiki?curid=3517292", "title": "Leo Halle", "text": ""}
{"id": "3517293", "revid": "121105382", "url": "https://it.wikipedia.org/wiki?curid=3517293", "title": "Abdoul Karim Yoda", "text": ""}
{"id": "3517295", "revid": "709565", "url": "https://it.wikipedia.org/wiki?curid=3517295", "title": "Calcar", "text": "Il calcar, conosciuto anche come calcaneum , \u00e8 uno sperone cartilagineo che sorge poco al disopra della caviglia e si sviluppa lungo il bordo estremo dell'uropatagio nei pipistrelli , con la funzione di aiutare il dispiegamento della membrana stessa.\nTale membrana forma una sacca che aiuta a cacciare e mantenere gli insetti catturati in volo. In alcune forme \u00e8 presente lungo il margine esterno del calcar stesso una carenatura di supporto.\nL'antenato pi\u00f9 antico degli odierni pipistrelli, Icaronycteris index, apparentemente non aveva n\u00e9 un calcar n\u00e9 qualcosa di simile.."}
{"id": "3517310", "revid": "869733", "url": "https://it.wikipedia.org/wiki?curid=3517310", "title": "Radio del Combattente", "text": "La Radio del Combattente era un programma radiofonico speciale andato in onda per le forze armate italiane durante il periodo del fascismo. Trasmesso su onde corte di metri 47.62 e 30.74, il periodo attivo del programma va dal 5 agosto 1942 almeno fino all'8 settembre 1943.\nIl programma era riservato ai militari in combattimento, dislocati sui vari fronti. Gli esiti del progetto radiofonico furono brillanti in alcuni casi: l'obiettivo principale non solo era quello ludico e ricreativo, ma soprattutto riacquistare il consenso di persone che, inevitabilmente, avevano mutato il loro punto di vista sulla guerra. La pressione sui soldati era finalizzata ad alterare la percezione della guerra, permettendo di alleggerire la tensione e lo stress bellico. Andare incontro al sacrificio con \"cuore allegro e sorriso sulle labbra\", questo era lo spirito che doveva iniettare il programma radiofonico.\nPalinsesto.\nI contenuti transitavano dalla musica leggera alle opere, dalle canzoni popolari alla discussione su riviste e argomenti tratti dalle testate giornalistiche (sulle quali non mancava, di certo, la satira).\nAll'interno del programma alcuni inserti erano affidati ai maggiori giornali umoristici allora in voga:"}
{"id": "3517311", "revid": "124472464", "url": "https://it.wikipedia.org/wiki?curid=3517311", "title": "Eruzione del Vesuvio del 1631", "text": "L'eruzione del Vesuvio del 1631 fu un evento eruttivo verificatosi sul Vesuvio nel corso della prima met\u00e0 del XVII secolo e la cui fine avvenne, secondo la tradizione, solo dopo l'esposizione della statua di San Gennaro dinanzi al vulcano.\nStoria.\nDopo numerosi eventi premonitori quali rigonfiamento del suolo, piccoli terremoti che si manifestavano gi\u00e0 da qualche mese e prosciugamento delle fonti, all'alba del 16 dicembre del 1631 avvenne l'eruzione che segu\u00ec un periodo di inattivit\u00e0 di circa 300 anni: il fenomeno si manifest\u00f2 con l'apertura di una bocca laterale sul versante Sud-Est con una iniziale fase di attivit\u00e0 stromboliana e forse l'emissione di una colata di lava (per alcuni autori invece quest'ultima non avvenne). Una prima fase espulse ceneri frammiste all'acqua che scesero a valle a grandi velocit\u00e0, oltre a colonne di vapore. Successivamente ebbe luogo una violenta attivit\u00e0 esplosiva dal cratere centrale con un'alta colonna di ceneri, pomici e gas.\nNella seconda parte della giornata del 16 dicembre e nella successiva del 17 vi fu l'emissione di flussi piroclastici che mieterono le prime vittime a Portici, Torre del Greco e negli altri paesi ai piedi del vulcano e costrinsero gran parte della popolazione a cercar rifugio a Napoli. Nel corso dell'eruzione si ebbero violenti scrosci di pioggia che mobilizzarono le ceneri deposte sui pendii del vulcano e causarono valanghe di fango che coprirono la maggior parte dei paesi sulle sue pendici. Nel corso del secondo giorno dell'eruzione (17 dicembre), l'arcivescovo ordin\u00f2 una nuova processione di intercessione con l'esposizione delle reliquie di san Gennaro e, secondo molti storici e letterati dell'epoca, l'eruzione cominci\u00f2 a scemare proprio quando la statua del Santo fu rivolta al vulcano.\nL'eruzione ebbe fine 17 giorni dopo aver eruttato un quantitativo di circa centocinquanta milioni di metri cubi di lava.\nNel 1633 sulla cappella del tesoro fu scolpita in sua riconoscenza la seguente dedica: \"Divo Jannuario - Patriae, regnique praesentissimo tutelari - grata Neapolis\".\nDanni e vittime dell'eruzione.\nPortici, Resina (l'antica Ercolano), Torre del Greco e Torre Annunziata furono semidistrutte, mentre la frazione Pietra Bianca (Leucopetra) fu ridenominata, da allora, Pietrarsa. Le vittime accertate in quell'area furono tremila; molti di pi\u00f9 furono gli animali (soprattutto bovini) uccisi dal torrente di lava.\nAnche dalla parte del Monte Somma la distruzione fu quasi totale. Infatti gravissimi danni subirono Ottajano (oggi denominata Ottaviano) e la vicina Somma Vesuviana. A Ottajano morirono circa 1000 persone e circa 3000 trovarono scampo in localit\u00e0 distanti come Sarno, Nola e Avellino e nella stessa Napoli.\nComplessivamente le vittime accertate furono 4000, oltre a circa 6000 capi di bestiame, i senza tetto scappati verso Napoli furono circa 44000.\nL'eruzione ebbe una vastissima eco e fu immortalata in numerose opere d'arte dell'epoca. Tra queste \u00e8 famoso un quadro di Micco Spadaro che ritrae la processione di San Gennaro che si tenne a Napoli con la partecipazione della nobilt\u00e0 napoletana e di una vasta massa di popolo.\nRicordo.\nA ricordo della minaccia diretta, a Portici una lapide fatta murare dal Vicer\u00e9 Emanuele Fonseca Zunica, ammonisce in latino il viandante a fuggire al minimo rumoreggiare del vulcano:\nBibliografia.\nFRANCESCO QUARTO, Rare edizioni dell\u2019antica tipografia barese. La Relatione dell\u2019irato Vesuvio di Scipione Cardassi, \u00abNicolaus Studi Storici\u00bb, Bari, XXIII, 2012, fasc. 1-2, p. 193-271."}
{"id": "3517313", "revid": "46931", "url": "https://it.wikipedia.org/wiki?curid=3517313", "title": "Kaiap\u00f3", "text": ""}
{"id": "3517314", "revid": "46931", "url": "https://it.wikipedia.org/wiki?curid=3517314", "title": "Caiap\u00f3", "text": ""}
{"id": "3517315", "revid": "46931", "url": "https://it.wikipedia.org/wiki?curid=3517315", "title": "Gorotire", "text": ""}
{"id": "3517316", "revid": "46931", "url": "https://it.wikipedia.org/wiki?curid=3517316", "title": "Xikrin", "text": ""}
{"id": "3517317", "revid": "46931", "url": "https://it.wikipedia.org/wiki?curid=3517317", "title": "Karara\u00f4", "text": ""}
{"id": "3517318", "revid": "46931", "url": "https://it.wikipedia.org/wiki?curid=3517318", "title": "A'ukre", "text": ""}
{"id": "3517320", "revid": "287204", "url": "https://it.wikipedia.org/wiki?curid=3517320", "title": "Cayapo", "text": ""}
{"id": "3517321", "revid": "287204", "url": "https://it.wikipedia.org/wiki?curid=3517321", "title": "Caiapos", "text": ""}
{"id": "3517322", "revid": "46931", "url": "https://it.wikipedia.org/wiki?curid=3517322", "title": "Caiap\u00f3s", "text": ""}
{"id": "3517326", "revid": "46931", "url": "https://it.wikipedia.org/wiki?curid=3517326", "title": "Kikretum", "text": ""}
{"id": "3517328", "revid": "46931", "url": "https://it.wikipedia.org/wiki?curid=3517328", "title": "Kuben-Kran-Ken", "text": ""}
{"id": "3517334", "revid": "149587", "url": "https://it.wikipedia.org/wiki?curid=3517334", "title": "Tragedia di Armero", "text": ""}
{"id": "3517335", "revid": "585241", "url": "https://it.wikipedia.org/wiki?curid=3517335", "title": "Roland Garros", "text": ""}
{"id": "3517339", "revid": "1573940", "url": "https://it.wikipedia.org/wiki?curid=3517339", "title": "Pteropus howensis", "text": "La volpe volante di Ontong Java (Pteropus howensis ) \u00e8 un pipistrello appartenente alla famiglia degli Pteropodidi, endemico dell'atollo di Ontong Java, nelle Isole Salomone .\nEtimologia.\nL'epiteto specifico deriva da \"Lord Howe island\", nome con il quale era precedentemente conosciuto l'atollo di Ontong Java.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 176 e 196\u00a0mm, la lunghezza dell'avambraccio tra 113 e 122\u00a0mm, la lunghezza del piede tra 33 e 36\u00a0mm e la lunghezza delle orecchie tra 21 e 23\u00a0mm.\nAspetto.\nLa pelliccia \u00e8 corta. Le parti dorsali e la testa sono color rame scuro, mentre le parti ventrali sono marroni scure. Le spalle sono color cannella. Le orecchie sono relativamente corte, larghe e con una concavit\u00e0 sul bordo esterno appena sotto la punta. La tibia \u00e8 priva di peli. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori.\nBiologia.\nAlimentazione.\nSi nutre di frutta.\nRiproduzione.\nFemmine gravide con un embrione ciascuna sono state catturate in agosto, mentre sono state osservate delle nascite nei mesi di settembre ed ottobre.\nDistribuzione e habitat.\nQuesta specie \u00e8 endemica dell'atollo di Ontong Java, a nord-est delle Isole Salomone. Ci sono osservazioni non confermate della presenza di volpi volanti anche sul vicino atollo di Nukumanu che potrebbero appartenere a questa specie.\nTassonomia.\nIn accordo alla suddivisione del genere \"Pteropus\" effettuata da Andersen, \"P. howensis\" \u00e8 stato inserito successivamente nello \"P. hypomelanus species Group\", insieme a \"P. hypomelanus\" stesso, \"P. faunulus\", \"P. griseus\", \"P. admiralitatum\", \"P. ornatus\", \"P. dasymallus\", \"P. speciosus\", \"P. brunneus\" e \"P. subniger\". Tale appartenenza si basa sulle caratteristiche di avere il cranio tipicamente pteropino e sulla presenza di un ripiano basale nei premolari.\nStato di conservazione.\nLa \"IUCN Red List\", considerata l'incertezza sulla sua validit\u00e0 come specie e il crescente rischio che l'aumento del livello medio del mare sommerga l'atollo, classifica \"P.\u00a0howensis\" come specie con dati insufficienti (\"Data Deficient\")."}
{"id": "3517340", "revid": "287204", "url": "https://it.wikipedia.org/wiki?curid=3517340", "title": "Roland Garros (disambigua)", "text": "Roland Garros (1888-1918) \u00e8 stato un aviatore francese. Da lui prendono il nome:"}
{"id": "3517346", "revid": "1851848", "url": "https://it.wikipedia.org/wiki?curid=3517346", "title": "Abdullah Shah", "text": " \nBiografia.\nPrima degli omicidi, Shah partecip\u00f2 alla guerra contro i sovietici alla fine del 1979 e negli anni 1980. Dopo la loro partenza nel 1989 e la caduta del regime comunista afghano, partecip\u00f2 alla guerra civile, che si svolse tra il 1992 e il 1996. In questi anni si guadagn\u00f2 il soprannome \"il cane di Zardad\". Si dedicava alla tortura di prigionieri: ad esempio gli mordeva i testicoli. Dopo la guerra e l'instaurazione della dittatura talebana a seguito della conquista di Kabul, inizi\u00f2 a compiere furti sulla strada che congiunge Kabul a Jalalabad, con alcuni complici.\nOmicidi e arresto.\nNon si conosce con precisione l'anno in cui partirono gli omicidi. Tra le sue numerose vittime si contano tre delle sue mogli e cinque suoi figli. Non si conosce il suo modus operandi.\nDopo l'arresto, avvenuto nel 2002, confess\u00f2 i suoi delitti e venne processato. Alle sedute, nove persone testimoniarono contro di lui. Tra di esse si conta Gul Makai, la quarta moglie, che sopravvisse a un tentato omicidio: Shah aveva provato a darle fuoco con della benzina dopo dieci giorni di matrimonio; fu lei a denunciarlo alla polizia. I corpi di molte delle sue vittime vennero trovati in un pozzo nel distretto di Paghman.\nAlcuni abitanti di un villaggio nel nord dell'area di Qargha, dove Shah fece il militare negli anni '90, dissero che \u201c\"aveva ucciso centinaia di civili\"\u201d.\nLa condanna.\nNell'ottobre 2002 fu giudicato colpevole di venti omicidi. La condanna prevista, stabilita dal giudice e firmata da Hamid Karzai, era la morte. Venne giustiziato con un proiettile alla nuca nella prigione di Pul-e-Carkhi a Kabul il 20 aprile 2004. L'esecuzione era presidiata da alcuni rappresentanti della polizia afghana da medici e dall'ufficio della procura distrettuale. La sua morte venne dichiarata una settimana pi\u00f9 tardi; \u00e8 stata la prima condanna capitale sancita dopo la caduta del regime talebano, avvenuto alla fine del 2001.\nHamid Karzai, in merito alla sua morte, disse attraverso un portavoce che \u201c\"si sent\u00ec obbligato a firmare la condanna dalla necessit\u00e0 di assicurare giustizia alle vittime, soprattutto in considerazione della natura dei reati che ha commesso\"\u201d.\nPolemiche.\nAmnesty International protest\u00f2 contro l'esecuzione, sostenendo che non era imparziale: Shah non ebbe avvocati per la difesa, non \u00e8 stato ammesso alcun pubblico, il primo giudice \u00e8 stato sollevato dal caso per corruzione, il secondo giudice sarebbe stato \u201ccostretto\u201d dalla Corte Suprema a condannarlo a morte, durante alcune confessioni venne torturato (secondo la sua dichiarazione gli avrebbero lesionato la mano e i denti) e, in alcune occasioni, venne messo a tacere per non testimoniare contro i comandanti alleati al governo per cui aveva combattuto: era infatti un testimone scomodo per la violazione di diritti umani. L'associazione chiese poi a Karzai di svolgere una moratoria sulle esecuzioni capitali.\nSul suo caso \u00e8 stato prodotto un cortometraggio chiamato \u201c\"Zardad's Dog\"\u201d."}
{"id": "3517359", "revid": "2014155", "url": "https://it.wikipedia.org/wiki?curid=3517359", "title": "Monastero di Santa Croce (Salara)", "text": "Il monastero di Santa Croce si trova a Salara, in provincia di Rovigo. Il monumentale complesso, risalente al XII secolo, sorge alla fine della via che porta il suo nome, via Croce.\nStoria.\nAlle origini della sua costruzione sta l'edificazione da parte del vescovo di Ferrara Landolfo e del fratello Sichelmo, nelle loro possessioni in Ficarolo, della magnificentissima chiesa ed ospedale di San Salvatore, che risulta gi\u00e0 esistente intorno al 1101. Ne fecero consegna dapprima all'abate del monastero di Santa Maria di Pomposa ma, successivamente, lo stesso vescovo Landolfo, assieme alla vedova e al figlio di Sichelmo, Imiza e Cassotto, con due atti stilati a Ferrara il 18 e 19 novembre 1132, concessero il monastero di San Salvatore di Ficarolo ai Canonici Lateranensi Agostiniani di San Frediano di Lucca, al priore dei quali diedero investitura di tutti i beni assegnati al monastero. Ficarolo divenne cos\u00ec anch'esso sede della nobilt\u00e0 matildica rurale, rappresentata dalla famiglia del vescovo Landolfo, che mirava a bilanciare lo strapotere della vita cittadina nel clima delle lotte tra l'Impero e il Papato, considerando che i Canossa erano presenti nella zona almeno dal 1070.\nCon propria Bolla in data 11 febbraio 1175, il vescovo di Ferrara Presbiterino, dopo la concessione e conferma di privilegi pontifici e vescovili concede un'ulteriore \"gratia\" al Priore del San Salvatore di Ficarolo \"Hyeronymo\", quella di costruire nella corte e possedimenti di Salara, nel luogo detto \"Valliano\", \"una chiesa dedicata a Santa Croce ed altri Santi\". Attorno alla localit\u00e0 prescelta per l'edificazione del nuovo Convento, Valliano, vi era un terreno asciutto, strappato in parte ad una vasta selva che, pi\u00f9 o meno, iniziava da Giacciano (se ne parla in un documento del 1182) ed arriva sino al Po, tra Ceneselli e Magarino. Si crede inoltre che la zona di Valliano fosse un rifugio, in quanto nella selva vi erano dei lupi.\nA quel tempo la costruzione di una \"ecclesia\" implicava una consistenza patrimoniale e una condizione sociale elevate, ed \u00e8 cos\u00ec che nasce e si sviluppa la \"cella\" di Salara, come Monastero dipendente dal San Salvatore di Ficarolo, che insieme al Monastero di San Lorenzo alle Caselle di Gaiba ed al Monastero di San Marco di Ferrara era amministrata dai Canonici di San Frediano di Lucca.\nIn un documento del 26 settembre 1252 si apprende che Enrico, Priore del San Salvatore, stando alla Croce di Salara, fece divisione in parti uguali con Azzolino Visconte di Azzo d'Este, \"Totius Cadalti (\"di tutto Calto\") ex omnium eius possessionum\", fatto che diede origine alla nascita di Calto.\nA richiesta di Ercole I d'Este e della moglie Eleonora d'Aragona, papa Sisto IV con proprio breve in data 13 aprile 1476 tolse ai Canonici Regolari di San Frediano di Lucca la chiesa di San Salvatore di Ficarolo, la Croce di Salara, il Priorato di San Lorenzo alle Caselle di Gaiba come pure il Convento di San Marco di Ferrara, investendone al loro posto la Congregazione Benedettina dei Monaci Cassinesi di Santa Giustina di Padova, cui seguir\u00e0 nel 1492 anche Pomposa.\nNel XVI secolo si perdono totalmente le tracce del Monastero di San Salvatore di Ficarolo, forse a seguito di rotte e distruzioni del Po o altre cause, mentre nello stesso periodo si rinvengono molti documenti relativi ai Benedettini della Santa Croce di Salara, in cui non \u00e8 mai menzionato il San Salvatore.\nL'invasione della \"Traspadana\" da parte dell'esercito napoleonico nel giugno 1796 provoc\u00f2 un terremoto politico-amministrativo, cui segu\u00ec la soppressione degli ordini religiosi, la spoliazione dei beni, l'estromissione dalle propriet\u00e0, l'incameramento di queste nel demanio pubblico come \"beni nazionali\" e la conseguente alienazione e vendita ai privati per il finanziamento delle armate militari. Tutto questo fino alla vendita all'asta, come nel caso di Salara, delle ultime propriet\u00e0 demaniali avvenuta nel 1801 da parte del Commissario straordinario del Governo del Basso Po, per soccorrere le famiglie pi\u00f9 povere rimaste senza casa e beni di sussistenza a seguito di alluvioni.\nE cos\u00ec, quel \"Monastero della Santa Croce\", che per ben sette secoli rappresent\u00f2 la nascita, lo sviluppo e la vita per Salara e tanta parte del territorio circostante, non solo come faro di civilt\u00e0 culturale e morale ma anche come sviluppo economico legato alle bonifiche, canalizzazioni, dissodamento e coltivazione dei terreni, si conged\u00f2 dalla sua gente contribuendo ancora, e per l'ultima volta, nell'essere di aiuto economico ed indirettamente sollievo materiale e morale per gli abitanti di Salara.\nProspetto esterno.\nL'aspetto attuale del Convento nella maestosa configurazione esterna che ancora conserva e richiama i canoni dell'architettura seicentesca, risale agli anni ottanta del XVI secolo, quando tutta la corte Benedettina (\"granai, fienili, aie, stalle, assieme al \"Palazzo\"\") furono oggetto di una generale ristrutturazione e ricostruzione.\nL'antica chiesa si staglia al centro del complesso, contornata da due basse e lunghe ali. L'ala sinistra presenta ancora la torretta all'estremit\u00e0, e sono tuttora visibili gli archi nella facciata. L'ala destra \u00e8 visibilmente ricostruita, infatti anche della \"chiesuola\" del Monastero si vede solo la trama lineare esterna inglobata appunto nell'ala destra del lungo prospetto. Della chiesuola esiste nel tempo una diffusa documentazione.\nQuello che resta dell'antico complesso \u00e8 testimone delle antiche vestigia, della potenza economica e della rilevanza che il Monastero doveva avere avuto a quei tempi nel territorio, che \u00e8 ancora parzialmente visibile nella sua imponenza, nonostante la penalizzante frammentazione e parcellazione della propriet\u00e0 avvenuta nell'Ottocento.\nNotizie sulla vita nel monastero.\nA proposito delle attivit\u00e0 dei monaci benedettini al monastero di Santa Croce, il Bignardi racconta che sia alle Caselle di Gaiba sia alla Santa Croce, questi avevano un allevamento di \u00abrazze di cavalle\u00bb, con ricettari veterinari di grande interesse, pubblicati da studiosi polesani nel 1960 presso l'Universit\u00e0 di Padova (P.L. Zampini e C. Corrain). Venivano inoltre allevate delle vacche. Si sa per certo, inoltre, che i monaci benedettini possedessero quattro possessioni nel territorio di Salara, adibite alla coltivazione di semi vari, tra cui grano, fave, miglio, panica, sorgo e granoturco. I beni erano esenti da imposte di qualsiasi genere, di qui le frequenti liti con le parrocchie, che esigevano dai loro terreni le decime, contestate dai monaci. I prodotti delle possessioni erano inoltre esenti da dazi nei vari passaggi, sia verso Gaiba, sia verso Ficarolo, od altri enti ai quali venivano venduti.\nGrazie ad un dettagliato inventario redatto in data 10 marzo 1706 e riportato da Bignardi e da Lugaresi nelle loro opere, si pu\u00f2 desumere come fossero suddivisi gli spazi nella corte monastica e cosa contenessero i diversi locali. In primo luogo viene elencato ci\u00f2 che si trova nella Chiesiola, cio\u00e8 nel piccolo oratorio sulla sinistra dell'edificio conventuale: sono elencate diverse stanze, oltre una decina, oltre a locali per servizi, le stalle e i granai. Il palazzo attuale, risalente al 1696, aveva un ottimo arredamento, in parte in abete e in parte in noce, letti con materassi di stoppa e di lana, sedie in buona parte in noce e in cuoio. "}
{"id": "3517360", "revid": "41087365", "url": "https://it.wikipedia.org/wiki?curid=3517360", "title": "Albero rotante", "text": ""}
{"id": "3517362", "revid": "1670527", "url": "https://it.wikipedia.org/wiki?curid=3517362", "title": "A&amp;E Network", "text": "A&amp;E Network (precedentemente Arts &amp; Entertainment) \u00e8 un'emittente televisiva via cavo e satellitare statunitense, con sede a Manhattan. \u00c8 edito dalla A&amp;E Networks, una joint-venture tra Disney-ABC Television Group (del gruppo The Walt Disney Company) e Hearst Corporation."}
{"id": "3517363", "revid": "561821", "url": "https://it.wikipedia.org/wiki?curid=3517363", "title": "Richard Riemerschmid", "text": "Studi\u00f2 pittura all'accademia di Monaco dal 1888 al 1890. Nel 1897 partecip\u00f2 alla fondazione delle Vereinigte Werkst\u00e4tten f\u00fcr Kunst im Handwerk (Studi riuniti per l'arte e l'artigianato) di Monaco, insieme a Hermann Obrist, Bernhard Pankok, Bruno Paul ed altri artisti ispirandosi al modello di Morris. Insieme agli altri artisti di Monaco espose a Parigi nel 1900 in un padiglione diverso a quello tedesco, di cui il gusto pomposo di Guglielmo II poco si adattava agli indirizzi del gruppo. Al 1901 risale il progetto per il Kammerspiele nella sua citt\u00e0 natale. Dal 1903 prese parte alla Dresdner Werkst\u00e4tten f\u00fcr Handwerkskunst, della quale lo attirava l'indirizzo di una produzione popolare e meno costosa rispetto a quella della Vereinigte Werkst\u00e4tten f\u00fcr Kunst im Handwerk. Nel 1909 cominci\u00f2 la costruzione della Gartenstadt a Hellerau, nei pressi di Dresda. Dal 1912 al 1924 fu direttore della Kunstgewerbeschule di Monaco e dal 1926 al 1931 della Werkschule di Colonia."}
{"id": "3517365", "revid": "1573940", "url": "https://it.wikipedia.org/wiki?curid=3517365", "title": "Pteropus faunulus", "text": "La volpe volante delle Nicobare (Pteropus faunulus ) \u00e8 un pipistrello appartenente alla famiglia degli Pteropodidi, endemico delle Isole Nicobare, India .\nDescrizione.\nDimensioni.\nPipistrello di medie dimensioni, con la lunghezza dell'avambraccio tra 110 e 116\u00a0mm, la lunghezza del piede tra 26,1 e 29\u00a0mm e la lunghezza delle orecchie tra 22,9 e 25,1\u00a0mm.\nAspetto.\nLa pelliccia \u00e8 lunga, densa e lucida. Le parti dorsali sono bruno-rossastre scure, la testa \u00e8 brizzolata, mentre le parti ventrali e le spalle sono giallo ocra. Il muso \u00e8 lungo e affusolato, gli occhi sono grandi. Le orecchie sono larghe, triangolari e con la punta arrotondata. La tibia \u00e8 priva di peli. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori.\nBiologia.\nComportamento.\nSi rifugia solitariamente o in coppie tra il denso fogliame degli alberi. L'attivit\u00e0 di nutrimento inizia subito dopo il tramonto e termina alle prime ore del mattino.\nAlimentazione.\nSi nutre di frutti della foresta come il kapok, mango, guava e varie specie di \"Bombax\", \"Syzygium\" e \"Ficus\".\nDistribuzione e habitat.\nL'areale di questa specie \u00e8 ristretto alle Isole Nicobare, India: Car Nicobar, Nankowry, Bompoka, Katchall, Kamorta, Teressa e Trinket.\nVive nelle foreste sempreverdi tropicali e nelle mangrovie fino a 200 metri di altitudine.\nTassonomia.\nIn accordo alla suddivisione del genere \"Pteropus\" effettuata da Andersen, \"P. faunulus\" \u00e8 stato inserito nello \"P. hypomelanus species Group\", insieme a \"P. hypomelanus\" stesso, \"P. howensis\", \"P. griseus\", \"P. admiralitatum\", \"P. ornatus\", \"P. dasymallus\", \"P. speciosus\", \"P. brunneus\" e \"P. subniger\". Tale appartenenza si basa sulle caratteristiche di avere il cranio tipicamente pteropino e sulla presenza di un ripiano basale nei premolari.\nAltre specie simpatriche dello stesso genere: \"P. melanotus\"\nStato di conservazione.\nLa IUCN Red List, considerato l'areale ristretto e frammentato e il lento degrado del proprio habitat, classifica \"P. faunulus\" come specie vulnerabile (VU)."}
{"id": "3517368", "revid": "73843", "url": "https://it.wikipedia.org/wiki?curid=3517368", "title": "A&amp;E", "text": ""}
{"id": "3517370", "revid": "729019", "url": "https://it.wikipedia.org/wiki?curid=3517370", "title": "Pentathlon invernale ai V Giochi olimpici invernali", "text": "La gara di pentathlon invernale ai V Giochi olimpici invernali di Sankt Moritz del 1948 venne disputata tra il 31 gennaio e il 4 febbraio come sport dimostrativo."}
{"id": "3517371", "revid": "448172", "url": "https://it.wikipedia.org/wiki?curid=3517371", "title": "Biturigi Vivisci", "text": ""}
{"id": "3517372", "revid": "132266", "url": "https://it.wikipedia.org/wiki?curid=3517372", "title": "Qualifiche del corpo di polizia penitenziaria", "text": ""}
{"id": "3517382", "revid": "767487", "url": "https://it.wikipedia.org/wiki?curid=3517382", "title": "Rari Nantes Savona 2008-2009", "text": "Questa voce raccoglie le informazioni riguardanti la Rari Nantes Savona nelle competizioni ufficiali della stagione 2008-2009."}
{"id": "3517383", "revid": "481666", "url": "https://it.wikipedia.org/wiki?curid=3517383", "title": "Francis J. Grandon", "text": "Biografia.\nNato a Chicago, Grandon inizi\u00f2 a lavorare nel cinema come attore nel 1909 in \"Lucky Jim\", un cortometraggio diretto da David W. Griffith e prodotto dall'American Mutoscope &amp; Biograph. Alla Biograph, Grandon continu\u00f2 a recitare fino al 1912, diretto in quasi tutti i suoi film da Griffith. La sua carriera di attore conta novantasette titoli. Nel 1912, lasci\u00f2 la Biograph, abbandonando quasi del tutto la recitazione. Pass\u00f2, invece dietro alla macchina da presa iniziando una nuova carriera, quella di regista. Il debutto avvenne con \"All a Mistake\", un corto prodotto dall'IMP.\nLavor\u00f2 anche alla Selig Polyscope: nel 1913, riscosse un grande successo con un serial di cui firm\u00f2 la regia, \"The Adventures of Kathlyn\", interpretato da Kathlyn Williams. Fu il secondo serial cinematografico mai girato, ma questo entra di diritto nella storia del cinema per aver codificato il sistema del cliffhanger, ovvero il lasciare lo spettatore col fiato sospeso a fine puntata, tanto da indurlo a ritornare a vedere l'episodio successivo per scoprire come andr\u00e0 a finire. Grandon gir\u00f2 altri film con Kathlyn Williams, una bionda attrice molto popolare per i suoi ruoli in film d'azione e d'avventura. Nel 1916, diresse in versione lungometraggio un nuovo \"The Adventures of Kathlyn\" dove us\u00f2 lo stesso cast del serial.\nNella sua carriera, Grandon - oltre ai novantasette film interpretati - ne diresse cento e tre e firm\u00f2 sette film come soggettista o sceneggiatore. Lavor\u00f2 per numerosi studi, tra cui Biograph, Selig Polyscope, Independent Moving Pictures Co. of America (IMP), Lubin Manufacturing Company). Nel 1914 produsse il suo unico film, \"Wiggs Takes the Rest Cure\", di cui era anche regista.\nIl suo ultimo film \u00e8 del 1925, \"Scarlet and Gold\", un western che gir\u00f2 nell'Oregon per una piccola compagnia indipendente.\nMor\u00ec nel 1929 a Los Angeles all'et\u00e0 di 50 anni."}
{"id": "3517384", "revid": "123704042", "url": "https://it.wikipedia.org/wiki?curid=3517384", "title": "CUS Catania Rugby", "text": "Il CUS Catania Rugby \u00e8 la sezione rugby del Centro Universitario Sportivo di Catania.\nStoria.\nIl CUS Catania Rugby venne fondato nel 1947 come sezione rugby del CUS Catania, Centro Universitario Sportivo dell'Universit\u00e0 degli Studi di Catania, erede del GUF Catania che milit\u00f2 in Divisione Nazionale per due stagioni nel 1934-35 e nel 1935-36.\nIl CUS Catania fece invece un'apparizione in serie A nella stagione 1957-58, perdendo i play-out salvezza contro la .\nNella stagione di serie C 2002-03 il club guidato da Giuseppe Puglisi venne promosso in serie B dopo aver superato in finale il per 14-6; tuttavia, la stagione di serie B 2003-04 termin\u00f2 con l'immediata retrocessione. Nel 2005-06 la squadra guidata dall'allenatore Ignazio Vittorio venne ripescata in serie B ottenendo la salvezza nella stagione 2006-07, per poi retrocedere in serie C l'anno seguente.\nNella stagione di serie C1 2014-15 il CUS Catania centr\u00f2 la promozione in serie B, ma l'anno seguente venne nuovamente relegato in serie C1; il campionato 2016-17 termin\u00f2 per\u00f2 con una nuova promozione ad opera dell'allenatore Carlo Leonardi.\nSettore giovanile.\nStoricamente, il CUS Catania Rugby \u00e8 particolarmente attivo in ambito giovanile, gestendo un vivaio che conta pi\u00f9 di 300 iscritti con una copertura capillare in tutte le categorie dall'Under-8 all'Under-18. Il club si distingue soprattutto nella formazione di talenti nei ruoli di mischia, tra essi ricordiamo: Salvatore Costanzo e Andrea Lo Cicero, piloni della nazionale italiana, Massimiliano Ravalle, pilone d'interesse nazionale, ed il terza linea azzurro Giovanni Licata."}
{"id": "3517392", "revid": "1543377", "url": "https://it.wikipedia.org/wiki?curid=3517392", "title": "Robot sociale", "text": "Un robot sociale \u00e8 un robot autonomo o semi-autonomo capace di interagire e comunicare con gli esseri umani o con altri agenti fisici autonomi seguendo comportamenti sociali e regole legate al suo ruolo specifico.\nQuesta definizione suggerisce che un robot sociale dovrebbe possedere una forma fisica (in tal modo si escluderebbero le forme esclusivamente virtuali). Recentemente sono stati realizzati alcuni robot nei quali uno schermo rappresenta la \"testa\". Una macchina del genere \u00e8 sulla linea di confine per poter essere definita un robot. Se il corpo funzionasse solo come una parte atta a sostenere uno schermo, questo tipo di sistema non potrebbe considerarsi un robot. Al contrario, se possedesse qualche motore fisico e delle abilit\u00e0 sensoriali, una macchina simile potrebbe essere considerata un robot.\nL'autonomia \u00e8 un requisito del robot sociale. Un robot completamente governato da un controllo remoto \u00e8 paragonabile ad una semplice \"estensione\" di un essere umano. Pertanto non pu\u00f2 essere considerato sociale fino a quando non sia capace di prendere decisioni autonome. Una semi-autonomia \u00e8 comunque considerata generalmente accettabile per ritenerlo \"sociale\".\nNote storiche.\nIl campo della \"robotica sociale\" fu introdotto negli anni quaranta da William Grey Walter, e sviluppato sin dai primi anni novanta dai ricercatori dell'intelligenza artificiale, tra cui \"Kerstin Dautenhahn\", \"Maja Mataric\", \"Cynthia Breazeal\", \"Aude Billard\", \"Yiannis Demiris\" e \"Brian Duffy\". Ad essa \u00e8 collegato anche il movimento di ingegneria \"Kansai\" della scienza e tecnologia giapponese. In particolare per la \"robotica sociale\" si ricordano specialmente i lavori di \"Yoshihiro Miyake\", \"Tomio Watanabe\", \"Hideki Kozima\", \"Takayuki Kanda\" e Hiroshi Ishiguro.\nCaratteristiche.\nPer definizione un robot sociale dovrebbe comunicare ed interagire con gli umani o con altri esseri viventi in situazioni che possono essere definite cooperative. Ma anche comportamenti non cooperativi possono essere considerati sociali in alcune situazioni. Il robot pu\u00f2, ad esempio, esibire un comportamento competitivo all'interno del contesto di un gioco. Il robot potrebbe anche interagire, in alcuni casi con nessuna o con una minima comunicazione. Potrebbe ad esempio consegnare strumenti ad un astronauta che lavori su una stazione spaziale. Due altri requisiti che un robot dovrebbe superare per essere considerato sociale sono il test di Turing per determinare le sue abilit\u00e0 comunicative e le tre leggi della robotica di Isaac Asimov per quanto riguarda il suo comportamento (tuttavia l'utilit\u00e0 di utilizzo pratico di questi requisiti nel mondo reale, in particolare delle leggi di Asimov \u00e8 ancora oggetto di discussione). Una conseguenza di questo punto di vista \u00e8 che un robot che interagisca e comunichi soltanto con altri robot non sarebbe da considerarsi un robot sociale: l'essere sociale \u00e8 una qualit\u00e0 legata agli umani e alla loro societ\u00e0 che definisce i necessari valori, norme e standards sociali. Questo porta ad una dipendenza culturale dei robot sociali, dal momento che i valori, le norme e gli standards sociali differiscono tra le diverse culture.\nDa qui l'ultima parte della definizione. Un robot sociale deve interagire nel rispetto delle regole sociali collegate al suo ruolo. Il ruolo e le sue regole vengono definiti dalla societ\u00e0. Per esempio per gli esseri umani un maggiordomo robotico dovrebbe rispettare le regole stabilite per un buon servizio. Dovrebbe essere previdente, affidabile e soprattutto discreto. Un robot sociale dovrebbe essere consapevole di ci\u00f2 conformarvisi. Tuttavia, i robot sociali che interagiscono solo con altri robot autonomi si comporterebbero e interagirebbero secondo convenzioni non umane.\nTipologie.\nNel 2006, Bill Gates scrisse un articolo per il \"Scientific American\" intitolato \"A Robot in Every Home\" (\"Un robot in ogni casa\" Traduz. dall'ingl.).\nMolti dei robot domestici (robot utilizzati per svolgere lavori domestici) sono di tipo sociale. Tra questi ricordiamo i \"partner robots\" e i \"personal Robots\":"}
{"id": "3517395", "revid": "339392", "url": "https://it.wikipedia.org/wiki?curid=3517395", "title": "Awash", "text": ""}
{"id": "3517396", "revid": "287204", "url": "https://it.wikipedia.org/wiki?curid=3517396", "title": "Arthur Christopher Benson", "text": "Biografia.\nPi\u00f9 noto come A. C. Benson, Arhtur era uno dei sei figli di Edward White Benson, arcivescovo di Canterbury (1882-1896). Uno zio della famiglia (fratello della madre) era il filosofo Henry Sidgwick.\nLa famiglia Benson era eccezionalmente letterata ed educata, ma la loro storia \u00e8 un po' tragica. Un figlio e una figlia sono morti giovani e un'altra figlia, cos\u00ec come lo stesso Arthur, soffrivano di una condizione mentale che probabilmente era psicosi maniaco-depressiva, ereditata dal padre. Nessuno dei figli si spos\u00f2. Arthur era omosessuale, anche se i suoi diari suggeriscono che non avesse mai avuto alcun rapporto.\nNonostante la sua malattia, Arthur era un illustre accademico e un autore molto prolifico. \nStudi\u00f2 a Eton e al King's College di Cambridge. Dal 1885 al 1903 ha insegnato a Eton, tornando a Cambridge per delle conferenze di letteratura inglese del Magdalene College. Dal 1915 al 1925, ne fu eletto Master. E dal 1906 diresse la Gresham's School.\nLe sue poesie e volumi di saggi, come \"From a College Window\" erano al suo tempo famosi e apprezzati. Ha anche collaborato all'edizione del 1911 dell'Enciclopedia Britannica. Ha lasciato uno dei pi\u00f9 lunghi diari mai scritti, circa quattro milioni di parole. Oggi \u00e8 ricordato soprattutto come autore delle parole di una delle canzoni patriottiche pi\u00f9 amate dai britannici, \"Land of Hope and Glory\" e come fratello del romanziere E. F. Benson, del sacerdote cattolico e scrittore Robert Hugh Benson e della egittologa Margaret Benson (1865\u20131916).\nMembro della Royal Society of Literature, ha fondato nel 1916 la \"Benson Medal\" da assegnare per opere meritorie in poesia, narrativa e storia delle belle lettere.\n\u00c8 sepolto presso il cimitero Ascension Parish Burial Ground, a Cambridge."}
{"id": "3517399", "revid": "648716", "url": "https://it.wikipedia.org/wiki?curid=3517399", "title": "Pentathlon invernale", "text": "Il pentathlon invernale era uno sport multidisciplinare invernale in cui gli atleti competevano in cinque diverse discipline: sci di fondo, tiro a segno, discesa libera, scherma ed equitazione. L'aggettivo \"invernale\" serve a distinguerlo dal pentathlon moderno che viene praticato ai Giochi olimpici estivi, le cui cinque prove sono tiro a segno, nuoto, scherma, equitazione e corsa.\nFu proposto come sport dimostrativo ai V Giochi olimpici invernali di come corrispettivo invernale del pentathlon moderno e nelle intenzioni avrebbe dovuto sostituire definitivamente le gare di pattuglia militare, disciplina che proprio a Sankt Moritz fece la sua ultima apparizione olimpica. Come illustr\u00f2 il presidente della commissione del pentathlon invernale di quell'edizione olimpica, Willy Grundbacher, l'obiettivo - la Seconda guerra mondiale si era appena conclusa - era quello di offrire un'alternativa \"civile\" a uno sport fino ad allora militarmente caratterizzato. L'esperimento non ebbe successo, anche a causa dell'affermazione del biathlon."}
{"id": "3517400", "revid": "599013", "url": "https://it.wikipedia.org/wiki?curid=3517400", "title": "Universit\u00e0 di Stellenbosch", "text": "L\u2019Universit\u00e0 di Stellenbosch (afr. \"Universiteit van Stellenbosch\") \u00e8 una universit\u00e0 di ricerca pubblica situata nella citt\u00e0 di Stellenbosch, in Sudafrica. Articolata in 10 facolt\u00e0, per le lezioni e gli esami finali viene applicata una politica di bilinguismo (afrikaans e inglese), anche se la lingua afrikaans \u00e8 quella storicamente prevalente.\nStoria.\nFondata inizialmente nel 1866 come ginnasio, divenne il \"Stellenbosch College\" nel 1881 con il riconoscimento istituzionale del Dipartimento delle Arti. Successivamente, nel 1887, il nome divenne \"Victoria College\" in onore della regina Vittoria, fino al 1918 anno in cui venne riconosciuta l'Universit\u00e0 di Stellenbosch come universit\u00e0 indipendente.\nFacolt\u00e0.\nL'Universit\u00e0 di Stellenbosch \u00e8 articolata in 10 facolt\u00e0, 8 delle quali si trovano nella sede centrale di Stellenbosch e 2 in sedi distaccate, e circa 150 dipartimenti suddivisi all'interno delle stesse facolt\u00e0. Sono inoltre presenti due scuole.\nLe facolt\u00e0 sono le seguenti:\nLe scuole sono la \"Business School\", 39\u00aa nella top 100 delle scuole di business nel ranking dell'Aspen Institute (2009-10), e la \"School of Public Leadership\"."}
{"id": "3517402", "revid": "118043398", "url": "https://it.wikipedia.org/wiki?curid=3517402", "title": "Resistance 3", "text": "Resistance 3 \u00e8 uno sparatutto in prima persona di fantascienza sviluppato da Insomniac Games. Il gioco \u00e8 il terzo e ultimo capitolo della serie \"Resistance\", ed \u00e8 il seguito di \"Resistance 2\".\nNegli Stati Uniti d'America \u00e8 stato commercializzato a partire dal 6 settembre 2011, in Italia e nel resto dell'Unione europea dal 7 settembre e infine nel Regno Unito dal 9 settembre.\nTrama.\nSono passati quattro anni dagli avvenimenti di \"Resistance 2\": in seguito della morte di Nathan Hale, ormai divenuto un Chimera, per mano del suo sottoposto Joseph Capelli, il dottor Malikov \u00e8 riuscito ad ottenere dal sangue del protagonista del precedente capitolo un siero in grado di curare una volta per tutte il virus Chimera. In virt\u00f9 di questa scoperta, tutti i soldati della \"SRPA\", l'organizzazione segreta di umani infettati dell'esercito statunitense di cui Hale e Capelli facevano parte, vengono curati e riportati alla condizione umana. Comunque, per il caporale Capelli non c'\u00e8 pi\u00f9 posto nelle forze armate, a causa del suo gesto estremo nei confronti del suo superiore, e, perci\u00f2, viene congedato con disonore dall'esercito. Capelli \u00e8 ora costretto a vagare per gli Stati Uniti devastati dai Chimera. In seguito, si unir\u00e0 alla resistenza irregolare di umani sopravvissuti all'invasione, al cui interno trover\u00e0 e sposer\u00e0 Susan Farley, sorellastra di Hale, la quale gli dar\u00e0 un figlio: il piccolo Jack. Insieme, vivono una vita relativamente felice all'interno di una comunit\u00e0 di superstiti all'invasione ad Haven, un piccolo paesino in rovina nello stato dell'Oklahoma in cui gli abitanti sono costretti a nascondersi sottoterra dalle squadre d'assalto Chimera.\nTutto fila liscio per quattro anni, fino a quando il dottor Malikov va da Joe per convincerlo ad intraprendere un lungo e pericoloso viaggio attraverso gli Stati Uniti per raggiungere New York; i pericoli sono numerosi, ma un tale viaggio, tanto folle quanto pericoloso, potrebbe per\u00f2 far cambiare l'esito del conflitto...\nHaven (OK).\n9 agosto 1957. Dopo una breve parte che funge da tutorial, la citt\u00e0 viene attaccata dall'esercito Chimera, e Joseph partecipa alla battaglia per difenderla. Durante lo scontro, vede nel cielo una nuova macchina da guerra Chimera, un Terraformante, un'arma satellitare in grado di distruggere tutto ci\u00f2 che si trova nell'area d'azione del suo raggio energetico. Tornato alla base, trova Malikov, giunto fin l\u00ec per chiedere il suo aiuto: l'esplosione nucleare che distrusse la flotta Chimera alla fine del gioco precedente aveva creato un picco d'energia nella rete di torri dei Chimera, attivando un passaggio spaziotemporale sopra la torre di New York. Questa torre genera anche un innaturale raffreddamento del pianeta, che porter\u00e0 all'estinzione degli umani rimasti; per questo, il dottore ha bisogno che Joe lo porti a New York per fargli disattivare la torre. Joe, in principio, gli \u00e8 ostile, ma poi viene convinto dalla moglie a partire, almeno per garantire un futuro al figlio. \nDopo aver osservato da lontano la distruzione della sua citt\u00e0, Capelli e Malikov prendono un vecchio peschereccio e risalgono il Mississippi. Dopo due giorni di viaggio, vengono attaccati prima da Chimera \"selvaggi\", poi da Chimera \"militari\" ed infine da un Golia, che li costringe ad approdare a St. Louis.\nSt. Louis (MO).\nQui, dopo aver messo il ferito Malikov al sicuro, Joe nota un VTOL della resistenza cadere in citt\u00e0. Salvato l'equipaggio composto da Ellis, il pilota, Glenda, il tiratore scelto, e Martin, armato di carabina, viene portato da questi ultimi dal loro capo, Charlie Tent, che ha trovato Malikov malato. Joe, per semplificare il viaggio e per salvare il vecchio dottore, stringe un patto con Charlie: Capelli avrebbe aiutato i sopravvissuti a distruggere un trasporto Chimera per ottenere il nucleo energetico atto a riparare il VTOL, mentre Charlie avrebbe curato Malikov e portato i due a New York.\nCompletata la missione, il gruppo, composto da Capelli, Malikov, Charlie ed Ellis parte.\nMt. Pleasant (PA).\nDurante il viaggio, Capelli ha un incubo che lo induce a credere che la sua famiglia sia in pericolo; ordina, quindi, a Charlie di andare a Baxter Springs, una cittadina in cui i superstiti di Haven si sono rifugiati, ma, proprio in quell'istante, il VTOL viene attaccato da un trasporto Chimera. Durante l'attacco, Joe viene sbalzato fuori e cade nel bosco sottostante. Charlie fa sbarcare anche Malikov e se ne va, promettendo a Capelli che sarebbe andato dalla sua famiglia. Ricongiuntosi con lo scienziato, Joe raggiunge il paesino infestato di Mt. Pleasant, dove trova una comunit\u00e0 guidata dalla moglie del pastore locale. La donna gli chiede di salvare il marito, partito per le miniere ad uccidere un enorme Chimera selvaggio chiamato dai locali \"Satana\". Il protagonista \u00e8 costretto a cercare il reverendo, perch\u00e9 \u00e8 l'unico in grado di riparare la locomotiva a vapore della citt\u00e0 con cui pu\u00f2 raggiungere rapidamente la meta. Salvato, infine, il pastore ed uccisa la bestia, Capelli e Malikov partono in treno alla volta di New York.\nDurante il viaggio, per\u00f2, vengono attaccati da una banda di predoni umani, tutti ex-detenuti. Evasi dopo il crollo della civilt\u00e0 e capitanati da un folle ex-SRPA di nome Mick Cutler, si sono dati al brigantaggio, razziando le zone circostanti al loro quartier generale (la prigione di Graterford). Durante il viaggio, il treno perde numerosi vagoni. In seguito al deragliamento del treno causato dallo scontro con un enorme Vedovizzatore Chimera, che si muoveva in branco insieme a molti suoi simili, Capelli si risveglia bloccato ed \u00e8 costretto ad assistere impotente al brutale omicidio di Malikov da parte di Cutler il quale, con un calcio, fa perdere i sensi a Joe per poterlo catturare.\nEx prigione di Graterford (PA).\nCapelli si ritrova all'interno di un'arena, armato solamente di un grosso martello, dove viene costretto a combattere come un gladiatore contro Grim, Sanguisughe ed altri detenuti umani. In seguito, viene fatto evadere da Herbert, ex braccio destro di Cutler, con il quale disattiva il sistema difensivo anti-Chimera ideato dagli ex-detenuti. Questo richiama i Chimera, che attaccano in massa il complesso penitenziario; approfittando del caos, Joe vendica Malikov uccidendo Cutler, e fa scappare le altre persone imprigionate dai crudeli ex-detenuti che vengono uccisi quasi tutti dai Chimera. Il protagonista, dopo essersi congedato da Herbert, augurandogli di sopravvivere, si muove quindi in direzione di New York.\nNew York (NY).\nStremato dal lungo e sempre pi\u00f9 faticoso viaggio, Capelli raggiunge la citt\u00e0 ormai completamente congelata e, trovata una radio, lancia un ultimo saluto alla moglie e al figlio prima di imbarcarsi verso la sua (apparentemente) ultima impresa.\nFattosi strada tra fortezze Chimera e sopravvivendo a violentissimi scontri tra i Chimera \"militari\" e quelli \"selvaggi\", Joe arriva in prossimit\u00e0 della torre, ma viene sopraffatto dall'esercito nemico, composto da numerosi Golia ed Erranti. In extremis, viene salvato da Charlie e dal suo VTOL, mandati l\u00ec dalla moglie Susan per riportare a casa il marito.\nMa Capelli sa che deve distruggere quella torre; cos\u00ec, avvistato un Terraformante vicino alla torre, convince Charlie a salire lass\u00f9 per manometterlo e farlo precipitare sulla torre. Arrivati all'interno del velivolo, i due vengono separati da una barriera energetica, obbligando Joe a distruggere il nucleo da solo. Completata la missione, il protagonista viene nuovamente salvato da Charlie ed insieme volano via col VTOL, mentre la torre ed il suo passaggio spaziotemporale vengono distrutti, arrestando cos\u00ec il congelamento del pianeta.\nFinale.\nJoe finalmente si ricongiunge con la moglie ed il figlio, e, durante i titoli di coda, si sentono messaggi radio dei combattenti di tutto il mondo che annunciano grandi vittorie contro gli alieni e, contemporaneamente, vengono mostrate foto ottimistiche nelle quali si vedono: l'America che viene liberata dagli invasori, NY mentre viene ricostruita, la chiesa di Mt. Pleasant mentre viene riaperta, e la famiglia Capelli che va ad omaggiare la tomba di Malikov nell'enorme cimitero per le vittime della guerra intitolato a Nathan Hale. Tutto ci\u00f2 fa capire che l'umanit\u00e0 passer\u00e0 al contrattacco e vincer\u00e0 la guerra, sconfiggendo i Chimera che, fino a quel momento, tenevano in scacco gli ultimi umani.\nModalit\u00e0 di gioco.\nIl gioco mantiene le stesse meccaniche del suo predecessore, anche se con numerose modifiche. La possibilit\u00e0 di portare pi\u00f9 di due armi ritorna in questo capitolo come nel primo capitolo, cosa che non era presente in \"Resistance 2\". Vi sono anche nuovi oggetti con cui interagire, come impianti chimera che esplodono se vengono colpiti. Il gioco vedr\u00e0 una miscela di armi vecchie e nuove, riportando per esempio il Bullseye, la magnum, il Rossmore, l'Auger, il Marksman e la carabina. Armi non presenti nei precedenti capitoli sono il Mutator, che spara nebbia biologica in grado di far esplodere i nemici, un fucile da cecchino molto potente, ed anche una granata che spara chiodi quando esplode (molto simile alla granata riccio presente nei capitoli precedenti). Tutte le armi sono potenziabili e diventano pi\u00f9 potenti se usate.\nIl gioco \u00e8 compatibile con il PlayStation Move e con il sistema 3D.\nMultiplayer.\nIl multiplayer di \"Resistance 3\" ha un massimo di 16 giocatori e una nuova modalit\u00e0 deathmatch con obiettivi. Inoltre, ha un sistema di progressione del personaggio personalizzabile, e la possibilit\u00e0 di spendere i punti guadagnati per potenziare il personaggio. Infatti, gli sviluppatori hanno deciso di dare la possibilit\u00e0 di creare uno stile di gioco unico, offrendo un vasto arsenale di potenziamenti e abilit\u00e0 per rendere il proprio personaggio diverso da tutti gli altri. \u00c8 presente anche una modalit\u00e0 cooperativa dove i giocatori possono giocare la campagna insieme. Le mappe multiplayer sono ambientate in tutto il mondo, come la prigione di Fort-Lamy nel Ciad, in Africa. Alcune di queste mappe sono incluse nella modalit\u00e0 storia.\nIl 28 marzo 2014 Sony ha deciso di chiudere tutti i server con l'apposita eliminazione di tutti i DLC riguardanti il multiplayer e il pass online PSN tramite il Playstation store.\nPatch.\nAggiornamento 1.01:\nAbilitato il multiplayer nel gioco.\nAggiornamento 1.02:\nRisolve molti crash e freeze della consolle, insieme a una riduzione notevole di lag, un aumento di stabilit\u00e0 del frame rate nelle partite multiplayer e corretto un problema che faceva disconnettere la consolle dal server di gioco.\nNon si potr\u00e0 pi\u00f9 entrare nelle partite multiplayer con un tempo rimanente troppo basso.\nAggiornamento 1.03: (20/09/2011)\nElimina tutti i problemi di framerate e lag riscontrati dal lancio fino al rilascio della seconda patch.\nGlobal Resistance.\nInsomniac ha pubblicato un browser game chiamato \"Global Resistance\", accessibile tramite Facebook o account PSN. Si tratta di uno strategico online con dinamiche simili a \"Risiko\" e permette di sbloccare contenuti aggiuntivi per \"Resistance 3\". Il gioco \u00e8 raggiungibile all'indirizzo http://myresistance.net/global.\nDifferenze dal predecessore.\nRispetto al secondo capitolo della saga, in \"Resistance 3\" la salute del protagonista non si rigenerer\u00e0 automaticamente aspettando solo pochi secondi: sar\u00e0 possibile ricaricarla con i medikit (nel secondo capitolo della saga il protagonista Nathan Hale era infettato dal virus chimera, e per questo riusciva a far ricaricare la sua salute, mentre Joseph Capelli, protagonista di \"Resistance 3\", \u00e8 stato infettato dal virus chimera, ma grazie ad un vaccino sintetizzato da una proteina nel sangue di Hale, ora egli \u00e8 guarito). Vi saranno nuove armi, oltre alle vecchie (Bullseye, carabina, auger) e nuove chimera. In \"Resistance 3\" vi sar\u00e0 un aumento della violenza e del sangue presente, come si evince da alcune demo.\nIl gioco per la prima volta introdurr\u00e0 il Pass Online PSN.\nAccoglienza.\nLe seguenti recensioni partono da un minimo di 0 fino ad un massimo di 10:\nLa rivista \"Play Generation\" diede al gioco un punteggio di 91/100, apprezzando che alcune fasi di gioco univano spettacolarit\u00e0 e originalit\u00e0 e la ottima modalit\u00e0 cooperativa e come contro la determinate situazioni gi\u00e0 vissute in passato e la IA nemica non sempre impeccabile, finendo per trovarlo decisamente il miglior capitolo della serie, appassionante e discretamente longevo, pur con qualche leggera caduta di ritmo.\nBeta online.\nPrima dell'uscita del gioco \u00e8 stata resa disponibile a tutti gli utenti PlayStation Plus europei, al contrario degli USA dove \u00e8 stata resa disponibile una settimana prima solo per chi una beta per il comparto multiplayer online del gioco, che comprendeva solo alcune delle mappe, armi e skin dei personaggi del prodotto finale.\nTutte le migliorie della beta sono state apportate nella versione finale del gioco con l'aggiornamento 1.01.\nLa beta \u00e8 stata sospesa il 5 settembre 2011, cio\u00e8 il giorno prima del lancio negli USA.\n\"Survivor Edition\".\nIl gioco \u00e8 stato venduto in un'edizione limitata denominata \"Survivor Edition\" contenente oltre al gioco una custodia speciale in metallo, il disco blu-ray del videogioco con effetto vinile, la borsa di Joseph Capelli, la borraccia con il logo della SRPA, le carte da gioco della SRPA, il diario di Joseph Capelli, dei soldatini, una sagoma bersaglio raffigurante Chimera ed un DLC che comprendeva il costume di Nathan Hale infetto, la granata Air Fuel, un titolo esclusivo per multigiocatore \"Sentinella\", il costume dei Black Ops della SRPA ed il booster per la modalit\u00e0 multigiocatore.\nSequel.\nMarcus Smith, il direttore creativo di Resistance 3, ha rivelato che il prossimo Resistance sar\u00e0 sviluppato da uno sviluppatore della Sony."}
{"id": "3517403", "revid": "81195", "url": "https://it.wikipedia.org/wiki?curid=3517403", "title": "Stellenbosch University", "text": ""}
{"id": "3517405", "revid": "110157", "url": "https://it.wikipedia.org/wiki?curid=3517405", "title": "Baccellierato canonico in teologia", "text": "Il baccellierato canonico in teologia \u00e8 un diploma canonico, che corrisponde ad una laurea di primo livello in teologia cattolica.\nSi ottiene dopo cinque anni di studio ed \u00e8 posseduta da quasi tutti i presbiteri.\nOltre alla teologia, il percorso di studi prevede una formazione in filosofia.\nGli studenti dopo il baccellierato possono continuare fino alla licenza canonica di teologia."}
{"id": "3517407", "revid": "2039709", "url": "https://it.wikipedia.org/wiki?curid=3517407", "title": "Austin &amp; Ally", "text": "Austin &amp; Ally \u00e8 una sitcom statunitense creata da Kevin Kopelow e Heath Seifert, autori e produttori di Sonny tra le stelle e Jonas L.A. La serie \u00e8 in onda negli Stati Uniti dal 2 dicembre 2011 su Disney Channel, mentre in Italia in anteprima il 17 marzo 2012, mentre i restanti episodi dal 20 aprile dello stesso anno.\nL'11 marzo 2012 la serie \u00e8 stata rinnovata per una seconda stagione, e dal maggio di quell'anno sono iniziate le riprese. La stagione \u00e8 andata in onda dal 7 ottobre 2012 al 29 settembre 2013 negli Stati Uniti, in Italia invece dal 10 maggio 2013 al 29 agosto 2014.\nIl 12 marzo 2013, la serie \u00e8 stata rinnovata anche per una terza stagione, le cui riprese iniziano l'8 luglio e si concludono il 24 gennaio dell'anno successivo. \u00c8 stata trasmessa dal 27 ottobre 2013 al 23 novembre 2014 negli Stati Uniti, mentre in Italia dal 12 settembre 2014 al 10 luglio 2015.\nIl 25 aprile 2014 la serie \u00e8 stata rinnovata per una quarta stagione e il 16 ottobre di quell'anno sono iniziate le riprese. La stagione, iniziata dal 18 gennaio 2015, \u00e8 l'ultima della serie, come annunciato da Laura Marano il 6 febbraio dello stesso anno. In Italia la stagione ha debuttato il 15 gennaio 2016.\nTrama.\nPrima stagione.\nAmbientata a Miami, la serie segue le avventure di due \"ragazzi opposti\". Austin Moon \u00e8 un cantante e musicista estroverso, mentre Ally Dawson \u00e8 una brillante ma timida cantautrice con un caso estremo di paura da palcoscenico. E dei loro rispettivi migliori amici, Dez e Trish. All'insaputa di Ally, Austin e Dez \u201cprendono in prestito\u201d una delle sue canzoni dal suo diario, la registrano, ne fanno un video, e lo postano su Internet. Dopo ci\u00f2, Austin diventa una star locale. Quando Trish spinge Ally a dire al mondo che lei ha scritto la canzone, Austin la convince a diventare soci, e i quattro ragazzi creano il \"Team Austin\": con Austin come cantante, Ally come compositrice, Trish come manager e Dez come regista.\nI due protagonisti diventano migliori amici, mentre cercano di sfondare insieme nel mondo della musica. Alla fine della stagione, Austin firmer\u00e0 un contratto con la Starr Records, importante casa discografica.\nSeconda stagione.\nLa seconda stagione porta grandi cambiamenti ai due protagonisti, prima di tutto in ambito sentimentale. I due, infatti, capiranno di provare qualcosa l'uno per l'altra, ma la carriera musicale si frapporr\u00e0 tra loro e ci\u00f2 li spinger\u00e0 a lasciarsi e rimanere solo amici.\nQuello che per\u00f2 va a gonfie vele \u00e8 la musica. Ally riuscir\u00e0 a superare la sua paura di esibirsi grazie all'aiuto di Austin e firmer\u00e0 un contratto con la Ramone Records, che le permetter\u00e0 di incidere il suo primo album. Austin invece partir\u00e0 per il suo primo tour internazionale insieme a Dez e Trish, mentre Ally sar\u00e0 costretta a rimanere a Miami per seguire il suo sogno musicale.\nInoltre in questa stagione, il sogno di Austin di esibirsi la notte di Capodanno a New York si avverer\u00e0.\nTerza stagione.\nNella terza stagione la carriera di Ally decolla e incider\u00e0 il suo primo disco, restando comunque l'autrice delle canzoni di Austin. Tra i due i sentimenti sembrano comunque essere ancora presenti, sebbene entrambi decidano di iniziare una storia con altre persone.\nAlla fine, per\u00f2, finalmente confessano di essere innamorati l'uno dell'altro. Il loro amore per\u00f2 sembra non essere visto di buon occhio dal destino che mette Austin davanti ad un'importante decisione: Jimmy Starr, direttore della Starr Records, lo obbligher\u00e0 a scegliere tra Ally e la sua carriera. Il ragazzo decide di non rinunciare di nuovo ai suoi sentimenti e straccia il contratto discografico, seguendo poi Ally nel suo primo tour. Dez si trasferir\u00e0 a Los Angeles per frequentare una scuola di regia e stare con Carrie, la sua fidanzata, mentre Trish rimarr\u00e0 a Miami dove aprir\u00e0 un'agenzia di management.\nQuarta stagione.\nLa quarta e ultima stagione della serie si apre con la fine del tour di Ally e la ristrutturazione totale del Sonic Boom, negozio di strumenti della ragazza e luogo di ritrovo dei quattro amici. Tutto il team, infatti, decider\u00e0 di aprire al suo posto una scuola di musica per giovani talenti, la \"Austin &amp; Ally Music Factory\".\nAustin ancora non pu\u00f2 esibirsi, in quanto il contratto con la Star Records detiene i diritti sulla sua musica per i successivi 10 anni. Dopo diverse richieste e con il sostegno degli amici, Austin riesce ad riottenere la sua carriera e, nel frattempo, a vivere la sua storia con Ally.\nTra alti e bassi della scuola e della musica, i ragazzi riusciranno a diplomarsi e a scegliere il proprio college. Ma riusciranno Austin e Ally a stare insieme anche quando gli impegni musicali li porteranno a chilometri di distanza? Nel finale di serie Austin e Ally si rincontrano dopo 4 anni a Miami e ammettono di non aver mai smesso di amarsi.\nIn seguito viene mostrata la vita dei ragazzi dieci anni dopo. La Austin &amp; Ally Music Factory \u00e8 diventata un museo commemorativo della storia di Austin e Ally, che intanto si sono sposati e hanno avuto 2 figli. Dez si \u00e8 sposato con Carrie, mentre Trish con Chuck. I 4 ragazzi hanno ormai una propria famiglia, ma continueranno ad essere una squadra.\nLa sigla.\nLa sigla \"Can't Do It Without You\" \u00e8 cantata da Ross Lynch (Austin Moon) e appunto significa \"Non posso farcela senza di te\" ed \u00e8 un riferimento di Austin verso Ally. La canzone \u00e8 presente in alcuni episodi come \"\"Album e Audizioni\" e \"Glee Club e Gloria\" come versione rispettivamente acustica e a cappella, e a volte \u00e8 citato il titolo come nell'episodio \"Fidanzate e Amiche\" e \"Partner e Paracadute\"\".\nDalla prima fino alla terza stagione la sigla rimane la stessa, mostrando i personaggi della serie sempre come sono nella prima stagione; mentre nella quarta stagione la sigla si rinnova: la canzone rimane la stessa diventando per\u00f2 un duetto tra Ross Lynch e Laura Marano, mentre il video viene stravolto mostrando i personaggi pi\u00f9 grandi di tre anni dall'inizio di Austin &amp; Ally. Vengono inoltre mostrate delle piccole scene di alcuni episodi della serie, cosa che nella sigla precedente non accadeva.\nEpisodi speciali.\nEpisodi a due parti.\nDegli episodi della serie sono divisi in due parti, pur avendo titoli differenti.\nIstinto e razionalit\u00e0/Partner e paracadute.\nSono il decimo e l'undicesimo episodio della seconda stagione, andati in onda rispettivamente il 24 febbraio e il 17 marzo 2013 negli Stati Uniti, e il 28 giugno e il 5 luglio 2013 in Italia.\nBallo e promesse/Ultimi balli e ultime occasioni.\nSono il sedicesimo e diciassettesimo episodio della terza stagione, andati in onda rispettivamente il 10 e il 24 agosto 2014 negli Stati Uniti, e il 22 e il 29 maggio 2015 in Italia.\nMusical e partenze/Duetti e destini.\nSono il diciannovesimo e ventesimo episodio della quarta stagione, i due episodi finali della serie, andati in onda entrambi il 10 gennaio 2016 negli Stati Uniti e in Italia il 15 luglio dello stesso anno.\nCross-over.\nAustin &amp; Jessie &amp; Ally: Tutti insieme per Capodanno!\nNel novembre 2012, Disney Channel ha annunciato un crossover con la serie Jessie andato in onda in Prima TV, il 7 dicembre 2012 negli Stati Uniti, come episodio speciale natalizio di un'ora. In Italia \u00e8 andato in onda il 21 dicembre 2013 dopo l'anteprima della serie Liv e Maddie.\nMonstober Spooktacular Weekend.\nPer la programmazione americana del mese di ottobre 2015, Disney Channel offre una serie di nuovi episodi basati sul periodo di Halloween, e considerati come dei mini-cross-over.\n\"Austin &amp; Ally\" vanta di tre cross-over:\nNota: I 7 episodi della programmazione, sono tutti collegati tra di loro.\nAlbum.\nAustin &amp; Ally Soundtrack.\nPubblicato il 12 settembre 2013, Austin &amp; Ally Soundtrack contiene 12 canzoni cantate da Ross Lynch pi\u00f9 due track bonus cantate dagli R5.\nTurn it Up.\nPubblicato il 17 dicembre 2013 Turn it up contiene 13 canzoni di cui 4 della seconda stagione e 9 della terza cantate da Ross Lynch, Laura Marano, Chloe Bailey e Halle Bailey. In alcuni negozi come i dischi sono venduti con track bonus.\nDisney Channel: Play It Loud.\n\u00c8 un album che \u00e8 uscito l'11 febbraio e in esso ci sono varie canzoni tratte da serie tv targate Disney Channel tra cui cinque da Austin &amp; Ally:\nTake It From The Top.\nPubblicato il 14 aprile 2014, contiene 5 tracce tra cui la versione duetto di \"Can't Do It Without You\", 3 canzoni di Laura Marano ed una cantata da Ross Lynch.\nPremessa.\n\"Austin &amp; Ally\" una commedia prodotta col metodo della \"multi-camera\" sulla speciale relazione tra un'adolescente aspirante cantautrice con la paura del palcoscenico chiamata Ally, ed Austin, un'aspirante cantante che raggiunge lo Stato di celebrit\u00e0 quando nottetempo interpreta una canzone di Ally on-line. I due formano una societ\u00e0 e cercano di capire come mantenere la ormai scoperta fama di Austin e come trarne profitto, pur tenendosi al passo con la scuola e la loro vita adolescenziale. La serie \u00e8 stata definita come una \"piccola-grande\" versione della commedia drammatica di HBO \"Entourage\".\nSviluppo e produzione.\nIl 25 maggio 2011, Disney Channel ha annunciato che \"Austin &amp; Ally\" sarebbe diventata una serie. L'episodio pilota \u00e8 stato diretto da Shelley Jensen ed \u00e8 stato prodotto a met\u00e0 febbraio 2011. I casting per i protagonisti si sono tenuti nazionalmente negli Stati Uniti e le riprese per l'episodio pilota nel Los Angeles Center Studios si sono svolte all'inizio di marzo 2011.\nIl 27 gennaio 2011, infatti, Disney Channel aveva annunciato che erano stati assegnati i primi quattro ruoli. I primi quattro membri del cast sono:\nNel maggio 2011 \u00e8 stato annunciato che la produzione era iniziata. Il 29 settembre 2011 \u00e8 stato rivelato che Disney Channel aveva esteso da 13 a 21 il numero degli episodi da produrre."}
{"id": "3517408", "revid": "767487", "url": "https://it.wikipedia.org/wiki?curid=3517408", "title": "SYREP", "text": "SYREP \u00e8 un messaggio che viene generalmente emesso ogni mattina per effettuare i riepiloghi giornalieri dei vari parametri meteorologici strumentali registrati da una determinata stazione durante la giornata precedente.\nContenuto del messaggio.\nIl messaggio SYREP riporta le temperature massime e minime registrate nel corso della giornata a cui si riferisce e gli orari in cui queste si sono verificate. I valori delle temperature riportano anche i decimi di grado, mentre l'orario indicato si riferische al Greenwich Mean Time e deve essere poi convertito nell'orario effettivo dello Stato in cui \u00e8 ubicata la stazione, a cui deve essere addizionata anche l'eventuale ora legale presente.\nUn altro parametro indicato nel SYREP \u00e8 quello relativo al vento, del quale viene riportata la direzione di provenienza e l'intensit\u00e0 massima registrata nell'arco della giornata di riferimento, con relativo orario GMT.\nQuindi, viene riportato anche l'accumulo delle eventuali precipitazioni verificatesi, suddiviso in due periodi temporali distinti, quello compreso tra le ore 0 e le ore 12 GMT e quello tra le ore 12 e le ore 24 GMT.\nUn altro parametro indicato nel SYREP \u00e8 quello dell'umidit\u00e0 relativa, della quale viene riportato il valore massimo e minimo che sono stati registrati nell'arco della giornata di riferimento, senza per\u00f2 l'indicazione dell'orario in cui si sono verificati.\nInfine, il messaggio SYREP delle stazioni dotate di eliofanografo riporta anche la durata del soleggiamento in ore e minuti che si \u00e8 verificato nell'arco della giornata di riferimento.\nVa precisato che, essendo riportati nel SYREP soltanto i parametri meteorologici registrati strumentalmente, non si trovano indicazioni relative a parametri meteorologici osservativi quali le condizioni del tempo, la nuvolosit\u00e0, l'eventuale nebbia o foschia e la visibilit\u00e0."}
{"id": "3517409", "revid": "3831", "url": "https://it.wikipedia.org/wiki?curid=3517409", "title": "Stephan Remmler", "text": ""}
{"id": "3517410", "revid": "119991", "url": "https://it.wikipedia.org/wiki?curid=3517410", "title": "Syrep", "text": ""}
{"id": "3517412", "revid": "1842072", "url": "https://it.wikipedia.org/wiki?curid=3517412", "title": "Licenza canonica di teologia", "text": "La licenza canonica in teologia \u00e8 un diploma canonico, che corrisponde ad un laurea magistrale.\nPrevede un percorso di studi di due anni, dopo una laurea quinquennale in teologia presso un istituto superiore di scienze religiose (spesso abbreviato ISSR) (In conformit\u00e0 con il processo di Bologna, oggi i corsi di un ISSR sono organizzati in anni 3 + 2 ovvero un triennio pi\u00f9 un biennio finale) o dopo un baccellierato canonico in teologia.\nPossono essere scelte diverse specializzazioni a seconda degli instituti d'insegnamento che la propongono, come antropologia cristiana, teologia morale, teologia dogmatica, teologia patristica, storia della Chiesa.\nConsente agli studenti di accedere al dottorato in teologia, sia canonico che non canonico, oppure ad un altro insegnamento (come filosofia, letteratura biblica). \u00c8 riconosciuto dalla Chiesa cattolica."}
{"id": "3517415", "revid": "36426", "url": "https://it.wikipedia.org/wiki?curid=3517415", "title": "Chiesa di Sant'Andrea (Plodio)", "text": "La chiesa di Sant'Andrea \u00e8 un luogo di culto cattolico situato nel comune di Plodio, in piazza della Chiesa, in provincia di Savona. La chiesa \u00e8 sede della parrocchia omonima dell'unit\u00e0 pastorale di Val Bormida della diocesi di Mondov\u00ec.\nStoria e descrizione.\nSita nella borgata pi\u00f9 antica di Plodio, l'opera \u00e8 una ricostruzione del XVIII secolo di un precedente edificio del XVI secolo. Eretta in stile barocco, specie il corpo centrale, \u00e8 stata recentemente restaurata cos\u00ec come il massiccio campanile.\nAll'interno \u00e8 conservata la statua di Antonio Roasio, raffigurante la \"Madonna del Rosario\", il dipinto di \"San Grato e Sant'Antonio\" e la tela di \"San Domenico\" del pittore Toscano da Mondov\u00ec."}
{"id": "3517418", "revid": "41088613", "url": "https://it.wikipedia.org/wiki?curid=3517418", "title": "Roman d'Alexandre", "text": ""}
{"id": "3517422", "revid": "339392", "url": "https://it.wikipedia.org/wiki?curid=3517422", "title": "Vallardi Editore", "text": ""}
{"id": "3517425", "revid": "648716", "url": "https://it.wikipedia.org/wiki?curid=3517425", "title": "Astipalea", "text": "Astipalea () era una polis dell'antica Grecia ubicata nell'isola di Coo.\nStoria.\nSecondo Strabone, prima di abitare nella citt\u00e0 di Coo, i suoi abitanti vivevano ad Astipalea, situata in un altro luogo dell'isola, sempre vicina al mare. La citt\u00e0 di Coo venne fondata successivamente, per sinecismo, a causa di una rivolta nel 366 a.C.\n\u00c8 stato suggerito che si trovava nella zona in cui sono le attuali rovine di Cefalo (\"Kefalos\"), dove \u00e8 stato trovato un santuario del V secolo a.C."}
{"id": "3517430", "revid": "339392", "url": "https://it.wikipedia.org/wiki?curid=3517430", "title": "Proiettili incamiciati", "text": ""}
{"id": "3517432", "revid": "599013", "url": "https://it.wikipedia.org/wiki?curid=3517432", "title": "Chiesa di Santo Stefano di Cavatorio", "text": "La chiesa di Santo Stefano di Cavatorio \u00e8 un luogo di culto cattolico situato nel comune di Villanova d'Albenga, in provincia di Savona.\nStoria e descrizione.\nSita a Pian Cavatorio, nei pressi del locale cimitero, fu costruita nel XII secolo in stile romanico, ma in seguito pi\u00f9 volte modificata. L'edificio \u00e8 affiancato da una torre campanaria cuspidata e aperta da bifore del XIII secolo.\nAll'interno, diviso in tre navate, sono conservati affreschi del XV e XVI secolo raffiguranti scene bibliche della Passione di Ges\u00f9 quali l\"'Ecce Homo\", la \"Salita al Calvario\" e la \"Crocifissione\".\nL'organo \u00e8 datato alla fine del XVIII secolo e originariamente ubicato all'interno della basilica di Sant'Ambrogio a Milano."}
{"id": "3517434", "revid": "767487", "url": "https://it.wikipedia.org/wiki?curid=3517434", "title": "Riding Giants", "text": "Riding Giants \u00e8 un film documentario del 2004 diretto da Stacy Peralta.\nSi tratta di uno dei pi\u00f9 famosi documentario sul surf, al quale hanno collaborato surfisti importanti quali Laird Hamilton e Greg Noll."}
{"id": "3517440", "revid": "4252", "url": "https://it.wikipedia.org/wiki?curid=3517440", "title": "Quinta essenza", "text": ""}
{"id": "3517443", "revid": "339392", "url": "https://it.wikipedia.org/wiki?curid=3517443", "title": "Bureau d'Enqu\u00eates et d'Analyses", "text": ""}
{"id": "3517444", "revid": "787565", "url": "https://it.wikipedia.org/wiki?curid=3517444", "title": "114\u00ba Reggimento fanteria &quot;Mantova&quot;", "text": "Il 114\u00ba Reggimento fanteria \"Mantova\" \u00e8 stata un'unit\u00e0 dell'esercito italiano.\nStoria.\nLe origini.\nSi costituisce dal deposito del 72\u00ba reggimento fanteria in Mantova il 1\u00ba marzo 1915.\nNella prima guerra mondiale (1915-1918).\nLa Brigata \u00e8 dislocata allo scoppio delle ostilit\u00e0 in Vallagarina (fra Trentino e Veneto), assieme alla 3\u00aa brigata alpina, a difesa del settore compreso tra il Monte Baldo e i Monti Lessini. Per tutto l'anno gli uomini della \u201cMantova\u201d si alternano fra pattugliamento, colpi di mano e lavori di sistemazione del fronte, tutte attivit\u00e0 che il nemico cerca di ostacolare per mezzo di tiri di artiglieria.\nLa Brigata permane nel settore della Vallagarina, alle dipendenze della 37\u00aa divisione, sino alla met\u00e0 di settembre. Durante la Strafexpedition austriaca del maggio 1916 la truppa abbandona le sue posizioni per una sistemazione difensiva pi\u00f9 efficiente, dalla quale respinge ogni tentativo di attacco avversario, sia durante la nostra controffensiva che in occasioni successive. Speso un periodo di riposo tra la met\u00e0 di settembre e la prima met\u00e0 di ottobre tra Avio e Sabbionara, la truppa ritorna in linea alla met\u00e0 di ottobre fra San Valentino, Brentonico e Passo Buole (poco a sud di Mori).\nIl 21 ottobre la Brigata comincia il suo trasferimento sul Carso, dove si schiera tra Polazzo e Redipuglia alle dipendenze della 34\u00aa divisione. Subito operativa contro il tratto di fronte che da Lukatic giunge sino alla quota 224 di Versic (nei pressi di Doberd\u00f2), la \u201cMantova\u201d prende parte il 1\u00ba novembre all'azione che porta alla conquista di Lukatic: la reazione del nemico ed i mancati collegamenti con gli altri reparti impongono per\u00f2 il suo abbandono. Passata il 4 novembre sotto il comando della 33\u00aa divisione, alterna i suoi reparti in linea fino al 18, quando \u00e8 di riposo nella zona di Mortesins (verso la confluenza dei fiumi Torre ed Isonzo).\nLa Brigata \u00e8 brevemente in linea tra il 12 ed il 22 dicembre presso quota 208 (nel settore del Vallone di Doberd\u00f2 del Lago), quindi \u00e8 di nuovo di riposo fino alla fine dell'anno.\nI reggimenti si alternano nelle posizioni di prima linea fino al maggio, quando sono chiamati a partecipare alle azioni della Decima battaglia dell'Isonzo: per l'impegno profuso in quei giorni, la Brigata ottiene una citazione sul bollettino di guerra del Comando Supremo. Per le gravi perdite subite, la \u201cMantova\u201d \u00e8 inviata tra Porpetto e Castions delle Mura (sotto Palmanova) per usufruire di un periodo di riposo.\nNella seconda met\u00e0 di luglio gli uomini sono stanziati in prima linea nel settore di Monfalcone, passando alle dipendenze della 34\u00aa divisione. Tra il 19 ed il 24 agosto la \u201cMantova\u201d \u00e8 quindi impegnata nel settore di Jamiano verso quota 146, che viene conquistata seppur a costo di gravi perdite (i caduti sono oltre 800).\nDopo un periodo di riposo la truppa viene trasferita ai primi di ottobre nei pressi di Asiago, dove il 24 sostituisce la \u201cCasale\u201d nelle posizioni della Val d'Assa. Su questo fronte, la Brigata \u00e8 impegnata nella cosiddetta \u201cBattaglia di arresto\u201d e sino alla fine dell'anno \u00e8 coinvolta negli scontri in Val Frenzela, sul Monte Kaberlaba e sul Monte Sprunk.\nLa \u201cMantova\u201d \u00e8 sempre di stanza in Valle Granezza (nei pressi di Gallio), sul Monte Sprunk e sul Monte Tondo fin quando non viene sostituita dalla 24\u00aa divisione francese il 20 marzo.\nIl 2 giugno \u00e8 trasferita a Carmignano di Brenta, nel Padovano, quindi a met\u00e0 mese \u00e8 fra Altivole e Caselle, nel Trevigiano, prima di essere chiamata all'azione durante la Battaglia del solstizio. Il 19 giugno la \u201cMantova\u201d marcia su Nervesa (oggi Nervesa della Battaglia) a partire da Selva del Montello, ma il nemico arresta questo suo tentativo di avanzata. Tra il 23 ed il 24 giugno i reparti approfittano del fallimento dell'offensiva austriaca per puntare al Montello, conquistandolo.\nIn vista della battaglia finale, il 23 ottobre la Brigata viene fatta ammassare sulla strada pedemontelliana: passato il Piave il 27, il 29 ottobre gli uomini occupano Farra di Soligo e le locali alture. Giunta il 30 a Cison di Valmarino, il giorno dopo la truppa riesce a prendere possesso anche di Passo San Boldo. Il 3 novembre la firma dell'Armistizio di Villa Giusti arresta la Brigata \u201cMantova\u201d tra Casteldardo e San Felice, sulla riva sinistra del tratto bellunese del fiume Piave.\nNella seconda guerra mondiale (1939-1945).\nNelle gravi difficolt\u00e0 del momento, subito dopo l'avvio della cobelligeranza a fianco degli Alleati, venne dato avvio al riordino delle forze disponibili con la creazione di cinque Gruppi di Combattimento (\"Legnano\", \"Folgore\", \"Friuli\", \"Mantova\", \"Cremona\") che parteciparono alla campagna d'Italia, fino alla liberazione\ndell'intero territorio nazionale e culminata nelle ultime battaglie dell'aprile del 1945.\nSpetta infine ai Fanti del 114\u00ba Reggimento della \"Mantova\" entrare per primi, il 16 settembre del 1947, nella Citt\u00e0 di Gorizia, nuovamente restituita all'Italia.\nOnorificenze.\nIl 114\u00ba Reggimento fanteria \"Mantova\" \u00e8 decorato delle seguenti onorificenze:\nDecorati.\nTenente Federico Guella\ncolonnello Alfredo Gabrielli\nStemma.\nScudo: Troncato, alla fascia d'azzurro sulla troncatura caricata di una stella d'argento: nel primo d'argento bordato di rosso alla croce dello stesso caricata di un lambello d'azzurro di tre pendenti (Mantova); nel secondo sbarrato d'argento e di rosso, caricato della muraglia cimata di tre torri, merlate alla ghibellina, il tutto al naturale, aperto, finestrato e murato di nero, su un ristretto di verde (Gorizia).\nOrnamenti esteriori\nCorona turrita\nOrnamenti esteriori:\nlista bifida: d'oro, svolazzante, collocata sotto la punta dello scudo, incurvata con la concavit\u00e0 rivolta verso l'alto, riportante il motto: \"CON VIRT\u00d9 ANTICA PER NUOVE GLORIE\".\nonorificenza: accollata alla punta dello scudo con l'insegna dell'Ordine Militare d'Italia pendente al centro del nastro con i colori della stessa.\nNastri rappresentativi delle ricompense al Valore:\nMotto del Reggimento.\n\"Con virt\u00f9 antica per nuove glorie\""}
{"id": "3517470", "revid": "228587", "url": "https://it.wikipedia.org/wiki?curid=3517470", "title": "Passerin d'Entr\u00e8ves", "text": ""}
{"id": "3517471", "revid": "109651", "url": "https://it.wikipedia.org/wiki?curid=3517471", "title": "The Confession", "text": ""}
{"id": "3517473", "revid": "41089939", "url": "https://it.wikipedia.org/wiki?curid=3517473", "title": "Liceo Massimo d'Azeglio", "text": ""}
{"id": "3517481", "revid": "84184", "url": "https://it.wikipedia.org/wiki?curid=3517481", "title": "Carlyle (disambigua)", "text": ""}
{"id": "3517482", "revid": "171091", "url": "https://it.wikipedia.org/wiki?curid=3517482", "title": "Castello di Ch\u00e2tillon", "text": "Nel comune di Ch\u00e2tillon, in Valle d'Aosta, ci sono tre castelli:"}
{"id": "3517484", "revid": "287204", "url": "https://it.wikipedia.org/wiki?curid=3517484", "title": "Confession", "text": ""}
{"id": "3517487", "revid": "6923", "url": "https://it.wikipedia.org/wiki?curid=3517487", "title": "Baeriinae", "text": "Baeriinae \u00e8 una sottotrib\u00f9 di piante spermatofite dicotiledoni appartenenti alla famiglia delle Asteraceae (sottofamiglia Asteroideae, Trib\u00f9 Madieae).\nEtimologia.\nIl nome della sottotrib\u00f9 deriva dal suo genere tipo (che \u00e8 anche un genere monotipo) \"Baeriopsis\" ed \u00e8 stato definito scientificamente dai botanici inglesi George Bentham (22 settembre 1800 \u2013 10 settembre 1884) e Joseph Dalton Hooker (Halesworth, 30 giugno 1817 \u2013 Sunningdale, 10 dicembre 1911) nella pubblicazione \"Genera Plantarum ad exemplaria imprimis in herbariis Kewensibus - 2(1): 167, 200. 1873\" del 1873.\nDescrizione.\nIn questa sottotrib\u00f9 sono comprese specie erbacee (annuali o perenni) ma anche arbusti glabri o da moderatamente a densamente lanosi. Raramente sono presenti anche piante succulente.\nLe foglie lungo il caule sono disposte in modo alternato e per lo pi\u00f9 prive di picciolo (sono sessili). Le lamine hanno delle forme da lineari a ovate. I contorni sono interi o meno spesso 1-2-pennati. La superficie \u00e8 da sparsamente a densamente pelosa (in pochi casi \u00e8 glabra).\nL'infiorescenza \u00e8 formata da un capolino terminale, solitario oppure \u00e8 composta da pi\u00f9 capolini raccolti in corimbi o in panicoli (densi o lassi). I capolini sono normalmente radiati, raramente sono discoidi o disciformi; sono inoltre usualmente eterogami. I capolini sono formati da un involucro con forme da campanulate a cilindriche (o emisferiche) e composto da diverse brattee disposte in 1-2 serie, alla base del quale si trova il ricettacolo che fa da base ai fiori: sia fiori del raggio che fiori del disco. Le brattee hanno una consistenza erbacea e sono libere oppure variamente connate. Il ricettacolo pu\u00f2 essere convesso oppure conico (raramente \u00e8 globulare); \u00e8 privo di pagliette (a protezione della base dei fiori); \u00e8 alveolato e qualche volta \u00e8 stipitato.\nIl frutto \u00e8 un achenio con pappo. La forma della cipsela va da obcuneata a obpiramidale, talvolta \u00e8 da strettamente obovata, lineare a fusiforme. Inoltre \u00e8 variamente compressa oppure obcompressa; raramente entrambe le condizioni sono presenti in acheni dimorfici tra i fiori del raggio e quelli del disco. Il colore \u00e8 nero, raramente marrone; le superfici possono essere striate e da glabre oppure da sparsamente a densamente pelose, talvolta con ghiandole globulose multiple. L'involucro dell'achenio \u00e8 dotato di un sottile strato di fitomelanina, squamoso o talora assente. Il pappo \u00e8 assente o pi\u00f9 comunemente \u00e8 formato da scaglie (setole nel genere \"Syntrichopappus\").\nDistribuzione e habitat.\nLa maggior parte delle specie della sottotrib\u00f9 sono concentrate negli Stati Uniti occidentali e nel Messico settentrionale. Una specie, \"Amblyopappus pusillus\" ha un areale disgiunto, essendo presente sia negli Stati Uniti e nel Messico che in Sud America (Cile e Per\u00f9).\nTassonomia.\nLa famiglia di appartenenza del genere (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Madieae \u00e8 una delle 21 trib\u00f9 della sottofamiglia. La trib\u00f9 Madieae a sua volta \u00e8 suddivisa in 5 sottotrib\u00f9 (Baeriinae \u00e8 una di queste).\nFilogenesi.\nNella sua classificazione del 1981, Harold Ernest Robinson considera le Baeriinae come sottotrib\u00f9 delle Heliantheae assegnando al raggruppamento i seguenti generi:\nRecenti studi filogenetici hanno portato ad inserire le Baeriinae nella trib\u00f9 delle Madieae (come \u201cgruppo fratello\u201d del resto della trib\u00f9), assegnando al raggruppamento otto generi (vedi tabella pi\u00f9 avanti). Secondo questa recente classificazione il genere \"Eatonella\" \u00e8 attribuito alle Hulseinae e il genere \"Oxypappus\" alle Tageteae, mentre \"Antheropeas\" e \"Lembertia\" sono considerati sinonimi rispettivamente di \"Eriophyllum\" e \"Monolopia\".\nIl numero cromosomico delle specie della sottotrib\u00f9 varia da 2n = 8 fino a 2n = 64 con la presenza di diverse specie poliploidi.\nIl cladogramma a lato tratto dalla pubblicazione citata e semplificato mostra l'attuale conoscenza filogenetica della sottotrib\u00f9.\nComposizione della trib\u00f9.\nLa sottotrib\u00f9 comprende 8 generi e 44 specie.\nChiavi per i generi.\nPer comprendere meglio ed individuare i vari generi della sottotrib\u00f9, l'elenco seguente utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue un genere dall'altro)"}
{"id": "3517490", "revid": "1776051", "url": "https://it.wikipedia.org/wiki?curid=3517490", "title": "The Covering", "text": "The Covering \u00e8 l'ottavo album in studio della band christian metal statunitense Stryper, pubblicato il 21 febbraio 2011."}
{"id": "3517495", "revid": "1573940", "url": "https://it.wikipedia.org/wiki?curid=3517495", "title": "Pteropus allenorum", "text": "La volpe volante degli Allen (Pteropus allenorum ) \u00e8 un pipistrello appartenente alla famiglia degli Pteropodidi, vissuto sulle Isole Samoa.\nDescrizione.\nDimensioni.\nSi trattava di un pipistrello di medie dimensioni, con la lunghezza dell'avambraccio di circa 116 mm.\nAspetto.\nDi questa specie sono noti soltanto una pelle ed un cranio, depositati presso l'Accademia di Scienze Naturali di Filadelfia, con il numero di registro ANSP 1234, riconosciute come una nuova specie solo nel 2009. Lo stato di conservazione dell'esemplare \u00e8 pessimo, ma si poteva immaginare che avesse il colore della testa marrone con dei riflessi bruno-rossastri, le spalle dorate, il dorso brunastro, le parti ventrali e le membrane alari di un marrone brillante. La pelliccia era lunga.\nDistribuzione e habitat.\nL'unico esemplare conosciuto \u00e8 stato catturato nel 1856 ad Apia, sull'Isola di Upolu, Isole Samoa.\nTassonomia.\nIn accordo alla suddivisione del genere \"Pteropus\" effettuata da Andersen, \"P. allenorum\" \u00e8 stato inserito successivamente nello \"P. pselaphon species Group\", insieme a \"P. pselaphon\" stesso, \"P. insularis\", \"P. pilosus\", \"P. tuberculatus\", \"P. vetulus\", \"P. nitendiensis\", \"P. tokudae\" e \"P. fundatus\". Tale appartenenza si basa sulle caratteristiche di avere un rostro del cranio accorciato, sulla presenza di un ripiano basale nei premolari e di una cuspide aggiuntiva nei canini superiori.\nAltre specie simpatriche dello stesso genere: \"P. tonganus\" e \"P. samoensis\".\nStato di conservazione.\nNon ci sono dati sufficienti per classificare questa specie nelle categorie della IUCN Red List ma \u00e8 probabile che si tratti di una specie estinta."}
{"id": "3517505", "revid": "767487", "url": "https://it.wikipedia.org/wiki?curid=3517505", "title": "Rari Nantes Savona 2007-2008", "text": "Questa voce raccoglie le informazioni riguardanti la Rari Nantes Savona nelle competizioni ufficiali della stagione 2007-2008."}
{"id": "3517507", "revid": "1444345", "url": "https://it.wikipedia.org/wiki?curid=3517507", "title": "Identify (singolo)", "text": "Identify \u00e8 un singolo della cantante australiana naturalizzata britannica Natalie Imbruglia, pubblicato il 22 marzo 1999 come quinto estratto dal primo album in studio \"Left of the Middle\".\nIl brano, scritto da Billy Corgan, fa parte della colonna ufficiale del film \"Stigmate\"."}
{"id": "3517513", "revid": "399", "url": "https://it.wikipedia.org/wiki?curid=3517513", "title": "Alessandro Magno (disambigua)", "text": ""}
{"id": "3517514", "revid": "287204", "url": "https://it.wikipedia.org/wiki?curid=3517514", "title": "Texas Legends 2010-2011", "text": "La stagione 2010-11 dei Texas Legends fu la 4\u00aa nella NBA D-League per la franchigia.\nI Texas Legends arrivarono sesti nella \"Western Conference\" con un record di 24-26. Nei play-off persero nei quarti di finale con i Tulsa 66ers (2-0)."}
{"id": "3517522", "revid": "767487", "url": "https://it.wikipedia.org/wiki?curid=3517522", "title": "Jung Jo-gook", "text": ""}
{"id": "3517525", "revid": "1573940", "url": "https://it.wikipedia.org/wiki?curid=3517525", "title": "Pteropus cognatus", "text": "La volpe volante di Makira (Pteropus cognatus ) \u00e8 un pipistrello appartenente alla famiglia degli Pteropodidi, endemico delle Isole Salomone.\nDescrizione.\nDimensioni.\nPipistrello di medie dimensioni, con la lunghezza della testa e del corpo fino a 180\u00a0mm, la lunghezza dell'avambraccio di circa 121\u00a0mm e un peso fino a 305\u00a0g.\nAspetto.\nLa pelliccia \u00e8 corta. il colore generale del corpo \u00e8 marrone scuro con le spalle bruno-rossastre. Il muso \u00e8 relativamente corto ed affusolato, gli occhi sono grandi. Le orecchie sono relativamente corte e con l'estremit\u00e0 arrotondata. La tibia \u00e8 densamente ricoperta di peli. Le membrane alari sono attaccate lungo i fianchi del corpo. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori. Il cranio presenta un rostro accorciato.\nBiologia.\nComportamento.\nSi rifugia sugli alberi solitariamente od in piccoli gruppi.\nAlimentazione.\nSi nutre di frutta.\nDistribuzione e habitat.\nL'areale di questa specie \u00e8 ristretto a due delle Isole Salomone: Makira e Uki Ni Masi. \nVive nelle foreste fino a 350 metri di altitudine.\nTassonomia.\nIn accordo alla suddivisione del genere \"Pteropus\" effettuata da Andersen, \"P. cognatus\" \u00e8 stato inserito nello \"P. rayneri species Group\", insieme a \"P. rayneri\" stesso, \"P. chrysoproctus\" e \"P. rennelli\". Tale appartenenza si basa sulle caratteristiche di avere un rostro del cranio accorciato, sulla presenza di un ripiano basale nei premolari e sul differente colore della regione anale rispetto al dorso.\nAltre specie simpatriche dello stesso genere: \"P. tonganus\".\nStato di conservazione.\nLa IUCN Red List, considerata la ristrettezza e frammentazione del suo areale, la progressiva perdita del suo habitat, classifica \"P. cognatus\" come specie in pericolo (EN)."}
{"id": "3517534", "revid": "43530", "url": "https://it.wikipedia.org/wiki?curid=3517534", "title": "Collina d'oro", "text": ""}
{"id": "3517535", "revid": "125834242", "url": "https://it.wikipedia.org/wiki?curid=3517535", "title": "Jessie (serie televisiva)", "text": "Jessie \u00e8 una serie televisiva americana, trasmessa dal 30 settembre 2011 al 16 ottobre 2015.\nProtagonista \u00e8 Debby Ryan, interprete anche del ruolo di Bailey nella serie televisiva, \"Zack e Cody sul ponte di comando\". La serie \u00e8 stata creata e prodotta da Pamela Eells O'Connell, ex scrittrice e produttrice esecutiva di \"Zack e Cody sul ponte di comando\".\nIl primo episodio venne mandato in onda negli Stati Uniti il 30 settembre 2011 su Disney Channel, mentre l'ultimo, a conclusione della quarta stagione, fu trasmesso il 16 ottobre 2015. In Italia ha debuttato il 23 dicembre 2011, terminando il 28 febbraio 2016.\nDalla serie \u00e8 stato tratto uno spin-off trasmesso dal 31 luglio 2015, dal titolo, \"Summer Camp\", con protagonisti, Peyton List, Karan Brar e Skai Jackson, nei rispettivi ruoli di Emma, Ravi e Zuri, ma senza la partecipazione di Debby Ryan, Kevin Chamberlin e Cameron Boyce, quest'ultimo per il suo ruolo da protagonista nella nuova serie di Disney XD, \"Gamers Mania\".\nTrama.\nJessie \u00e8 una ragazza diciottenne di una zona rurale del Texas che si trasferisce a New York, dove trova lavoro come tata in una famiglia molto ricca con quattro bambini e Bertram, il maggiordomo. Qui affronter\u00e0 diverse difficolt\u00e0 nel realizzare i suoi sogni e tenere a bada i ragazzi. Vuole diventare un'attrice, poi si fidanza col portiere del palazzo Tony, che lascia nella terza stagione, col tempo impara ad essere una buona tata e alla fine deve lasciare i Ross per poter essere un'attrice a Hollywood\nEpisodi speciali.\n\"Jessie - Il grande debutto\".\nConosciuto anche come, \"Jessie attrice a tutti i costi\", questo \u00e8 il primo episodio speciale, della durata di un'ora della serie, e cronologicamente appartiene alla seconda stagione. \u00c8 andato in onda in Prima TV il 15 febbraio 2013 negli Stati Uniti, mentre in Italia \u00e8 stato trasmesso il 6 luglio 2013 su Canale 5.\nDal 13 dicembre 2016, in Italia, l'episodio venne diviso in due parti con titoli differenti: \"Jessie debutta sul set\" per la prima parte e \"Jessie, il gorilla e altri animali\" per la seconda parte.\n\"G.I. Jessie\".\nConosciuto anche come, \"Una sorpresa da pap\u00e0\", questo \u00e8 il secondo episodio speciale di un'ora, nonch\u00e9 l'ultimo episodio della seconda stagione. Fu trasmesso in Prima TV il 13 settembre 2013 negli Stati Uniti, mentre in Italia il 1\u00ba marzo 2014 su Canale 5.\n\"I Ross in vacanza\".\n\u00c8 il terzo episodio speciale, stavolta formato da tre episodi, e fa parte della quarta stagione. Gli episodi sono stati mandati in onda dal 5 al 7 giugno 2015 negli Stati Uniti, mentre in Italia regolarmente il 17, 24 e 31 gennaio 2016 su Canale 5.\nCrossover.\n\"Austin &amp; Jessie &amp; Ally: Tutti insieme per Capodanno!\".\nNel novembre 2012, Disney Channel ha annunciato un crossover con \"Austin &amp; Ally\". L'episodio \u00e8 andato in onda in Prima TV il 7 dicembre 2012 negli Stati Uniti, come episodio speciale natalizio di un'ora. In Italia \u00e8 andato in onda il 21 dicembre 2013 su Canale 5\nNarra di Jessie e i Ross al concerto di Austin Moon dove non trovano Zuri, finito il concerto e ritrovata Zuri,Austin, Ally, Dez e Trish vanno a casa Ross dove rimangono un po', poi Jessie ruba a Zuri il suo tema e lo spaccia per una sua canzone che canter\u00e0 con Austin, a mistero scoperto cantano la canzone dando i meriti alla piccola scrittrice\n\"Buona fortuna Jessie: Natale a NY\".\nIl 29 ottobre 2013 \u00e8 stato annunciato un crossover natalizio di un'ora con la serie, \"Buona fortuna Charlie\", andato in onda il 29 novembre 2013. In Italia viene mandato in onda il 13 dicembre 2014 su Italia 1.La trama parla di Jessie che invita Teddy e Pj Duncan a dormire a casa Ross per natale, la mattina di natale non ricordano cosa sia successo e trovano i regali, poi ricordano che i regali erano alla pista di pattinaggio poich\u00e9 jessie aveva preparato una caccia al tesoro e non ricordavano nulla a causa di un esperimento di Ravi\n\"Notte di Halloween al Museo\".\n\u00c8 un crossover animato di Halloween con \"Ultimate Spider-Man\". \u00c8 il primo episodio di Jessie a cartone animato. Negli Stati Uniti \u00e8 andato in onda il 10 ottobre 2014. In Italia \u00e8 stato trasmesso su Disney XD il 16 maggio 2015.\nLe vacanze hawaiiane di Jessie.\n\u00c8 un episodio natalizio di un'ora di Jessie con ospiti Parker e Joey della serie \"Liv e Maddie\". \u00c8 stato girato nel febbraio 2014 ed e trasmesso il 28 novembre 2014 negli Stati Uniti, mentre in Italia \u00e8 stato trasmesso il 19 dicembre 2015 su Canale 5.\nJessie ottiene una parte alle Hawaii e va con i Ross li per natale dove trova Sheiley la sua amica, che l'accompagna sul set e il regista da a Sheiley la parte di Jessie licenziando la futura attrice\nKarate Kid-tastrofe.\nL'episodio \u00e8 il quinto della quarta stagione della serie e vede Jessie ed Emma raggiungere il Tipton Hotel, realizzando un crossover con la serie Zack e Cody al Grand Hotel. Jessie incontra il signor Moseby (Phill Lewis), uno dei protagonisti dell'altra serie.\n\"Monstrober Spooktacular Weekend\".\nPer la programmazione americana del mese di ottobre 2015, Disney Channel offre una serie di nuovi episodi imperniati sul periodo di Halloween, e considerati come dei mini-crossover.\n\"Jessie\" vanta due crossover:\nI 7 episodi della programmazione, sono tutti collegati tra di loro.\nProduzione.\nLa serie talevisiva statunitense\", Jessie,\" ha saltato la fase dell'episodio pilota, e messa direttamente in produzione da Disney Channel. Lo show venne registrato presso l'Hollywood Center Studios e si ambienta a New York. L'inizio della produzione della serie, venne annunciato il 9 giugno 2011. L'11 marzo 2012 venne annunciato la seconda stagione della serie, le cui riprese iniziarono, negli Stati Uniti, il 9 luglio 2012. La sigla \"Hey Jessie\" \u00e8 cantata da Debby Ryan.\nInizialmente la serie era stata pensata con caratteristiche dei personaggi diverse:\nSpin-off.\nAnnunciata il 25 febbraio 2015, la serie, Summer Camp nonch\u00e9 spin-off della serie madre, racconta le avventure di Emma, Zuri e Ravi che frequentano un campo estivo insieme ai loro nuovi amici. Lo spin-off, inoltre, \u00e8 ambientato dopo la fine di \"Jessie\" ed \u00e8 andato in onda su Disney Channel il 31 luglio 2015, mentre in Italia dal 6 marzo 2016.\nVersione indiana.\nIn India, \u00e8 stata prodotta una versione indiana della serie \"Oye Jassie\" con un cast indiano che interpretava gli stessi personaggi, con nomi diversi, ma con caratteristiche simili agli originali. Ogni episodio \u00e8 uguale ad un altro della versione americana ed ha lo stesso copione, infatti nella versione indiana all'inizio dell'episodio appare la scritta: \"''Ideato da Pamela Eells O' Connell\"\", cio\u00e8 la scrittrice e ideatrice della serie originale.\nControversie.\nL'episodio, \"Un passo importante\", inizialmente previsto per la trasmissione negli Stati Uniti d'America il 17 maggio 2013 ma disponibile online e on-demand, non \u00e8 stato trasmesso a causa di riferimenti, ritenuti offensivi, verso le persone affette da celiachia.\nSuccessivamente modificato, l'episodio \u00e8 stato mandato in onda il 5 luglio 2013, in una nuova versione."}
{"id": "3517536", "revid": "72396", "url": "https://it.wikipedia.org/wiki?curid=3517536", "title": "Villa Almerico Capra detta la Rotonda", "text": ""}
{"id": "3517539", "revid": "72396", "url": "https://it.wikipedia.org/wiki?curid=3517539", "title": "Kilimanjaro", "text": ""}
{"id": "3517541", "revid": "481666", "url": "https://it.wikipedia.org/wiki?curid=3517541", "title": "Hazel Neason", "text": "Biografia.\nHazel Neason nacque a Pittsburgh. Esord\u00ec nel cinema come attrice nel 1909 a 18 anni diretta da J. Stuart Blackton alla Vitagraph. Un anno dopo, gir\u00f2 il suo secondo film per la Independent Moving Pictures Co. of America (IMP). Lavor\u00f2 anche per la Kalem Company.\nNella sua carriera, durata fino al 1916, partecip\u00f2 a 58 film come attrice e ne firm\u00f2 4 come sceneggiatrice. Moglie di Albert E. Smith, uno dei fondatori della Vitagraph, una delle pi\u00f9 importanti case di produzione nate agli albori del cinema, Hazel Neason mor\u00ec nel 1920 a New York, a soli 28 anni, vittima dell'influenza spagnola."}
{"id": "3517544", "revid": "767487", "url": "https://it.wikipedia.org/wiki?curid=3517544", "title": "Delvin Ndinga", "text": "Carriera.\nDopo aver iniziato la carriera tra le file di CNFF e Diable Noirs, nell'estate del 2005 firma un contratto con l', esordendo solo nel 2009 in prima squadra. Con la compagine borgognona disputa quattro campionati, prima di trasferirsi al , appena retrocesso in Ligue 2. Al termine della stagione, conclusasi con la promozione in Ligue 1, Ndinga si trasferisce, con la formula del prestito, all'Olympiakos, formazione militante nel campionato greco. Terminata la stagione con la vittoria in campionato, Monaco e Olympiakos si accordano per rinnovare di un altro anno il prestito del calciatore. Terminato il prestito in Grecia, il lo cede nuovamente, questa volta al , con la formula del prestito con diritto di riscatto. Il 24 maggio 2016 viene riscattato dalla .\nNazionale.\nDopo aver disputato alcune partite con la nazionale Under-21, nel 2007 Ndinga esordisce in Nazionale maggiore. Nel 2015, il CT Claude Le Roy lo convoca per la Coppa d'Africa, svoltasi in Guinea Equatoriale e terminata con l'eliminazione ai quarti di finale ad opera della Repubblica Democratica del Congo."}
{"id": "3517546", "revid": "729019", "url": "https://it.wikipedia.org/wiki?curid=3517546", "title": "Aeroporto di Stoccolma-Bromma", "text": "L'aeroporto di Stoccolma-Bromma (IATA: BMA, ICAO: ESSB), \u00e8 un aeroporto situato nel quartiere Bromma della citt\u00e0 di Stoccolma in Svezia.\nL'impianto \u00e8 il pi\u00f9 vicino che serve Stoccolma, a soli 7,6 km a nord-ovest del centro della citt\u00e0.\nStoria.\nNel corso degli anni '30 divenne evidente la necessit\u00e0 di dotare di un aeroporto adeguato Stoccolma, la capitale della Svezia. L'aeroporto fu inaugurato nel 1936 da re Gustavo V e fu il primo aeroporto in Europa ad avere piste con pavimentazione artificiale fin dall'inizio.\nDurante la seconda guerra mondiale, numerosi aerei svedesi e britannici volarono verso il Regno Unito dall'aeroporto di Bromma. \nDal momento che questi voli a volte trasportavano rifugiati norvegesi e danesi, l'aeroporto suscit\u00f2 l'interesse delle spie tedesche infiltrate in Svezia e divenne oggetto di sabotaggi tra cui l'abbattimento di due Douglas DC-3 svedesi.\nDopo la guerra l'aeroporto ebbe un grande sviluppo e divenne la sede operativa delle due compagnie aeree nazionali, la Aktiebolaget Aerotransport (ABA), che in seguito divenne il partner svedese della Scandinavian Airlines System (SAS) e la Linjeflyg (principale compagnia aerea nazionale svedese che fu poi acquistata dal SAS).\nTuttavia la pista di Bromma divenne presto troppo breve per i nuovi aerei a reazione dei primi anni '60 e per il traffico intercontinentale tanto che tra il 1960 e il 1962 fu costruito il nuovo aeroporto di Stoccolma-Arlanda.\nCon l'apertura dell'aeroporto di Arlanda nel 1960-62, vi venne trasferito tutto il traffico internazionale, mentre il trasferimento dei voli interni fu completato nel 1983. \nBromma divenne cos\u00ec il dominio degli business jet, dell'aviazione generale, delle scuole di volo oltre che dei voli governativi.\nMolti dei vecchi hangar furono separati dalla zona aeroportuale e trasformati in outlet adiacenti all'aeroporto. \nCon l'inizio delle operazioni della compagnia Malm\u00f6 Aviation con i suoi voli verso G\u00f6teborg, Malm\u00f6 e London City Airport l'aeroporto ha vissuto una sorta di rinascita.\nNel 2002 \u00e8 stata costruita una nuova torre di controllo e il terminale che era diventato fatiscente dopo anni di abbandono \u00e8 stato ristrutturato. \nL'aeroporto ha subito ulteriori miglioramenti nel 2005 ed \u00e8 ora in grado di tenere separati i passeggeri che arrivano da dentro e da fuori dello spazio Schengen."}
{"id": "3517547", "revid": "1856513", "url": "https://it.wikipedia.org/wiki?curid=3517547", "title": "Rotkopf Aviation", "text": "La Rotkopf Aviation Italia era una compagnia aerea che operava voli a medio raggio verso le isole del Mediterraneo.\nStoria.\nLa compagnia \u00e8 stata fondata nel gennaio 2008 da un gruppo di paracadutisti professionisti italiani.\nNel giugno 2011 gli amministratori della compagnia sono accusati di aver pagato tangenti per assicurarsi il servizio di linea in partenza dall'aeroporto di Marina di Campo, sull'Isola d'Elba e patteggiano.\nNell'estate dello stesso anno L'ENAC ha revocato il Certificato di operatore aereo della compagnia.\nFlotta.\nLa flotta della compagnia era costituita da due Cessna 208 Caravan e, a seconda delle esigenze, da aerei noleggiati come il Let L-410 Turbolet, con capacit\u00e0 di carico fino a 19 passeggeri."}
{"id": "3517548", "revid": "1318658", "url": "https://it.wikipedia.org/wiki?curid=3517548", "title": "Societ\u00e0 Nazionale delle Ferrovie del Belgio", "text": "La Soci\u00e9t\u00e9 nationale des chemins de fer belges (in sigla SNCB), Nationale Maatschappij der Belgische Spoorwegen (NMBS), o anche Nationale Gesellschaft der Belgischen Eisenbahnen (NGBE), in italiano, Societ\u00e0 Nazionale delle Ferrovie del Belgio, \u00e8 una societ\u00e0 pubblica, nata nel 1926, che gestisce l'infrastruttura e gestisce la rete ferroviaria belga.\nNMBS/SNCB \u00e8 presente in:\nNMBS/SNCB in numeri (2008).\nAlcuni dati ufficiali:\nLa rete belga ha 3.374\u00a0km di linee, tra cui 3.002 elettrificati e 314\u00a0km di linee ad alta velocit\u00e0. L'elettrificazione \u00e8 principalmente a corrente continua 3000\u00a0V, con l'eccezione di nuove linee ad alta velocit\u00e0 (Lilla - Bruxelles, Bruxelles - Liegi e la Liegi - confine tedesco), ma anche la linea 42 Rivage - Gouvy e Athus Mosa (linee 166 e 165) che sono elettrificata a corrente alternata 25.000\u00a0V 50\u00a0Hz.\nStruttura del gruppo NMBS/SCNB.\nDal 1\u00ba gennaio 2005, l'organigramma della NMBS/SNCB ha subito una significativa revisione per soddisfare i requisiti della Commissione europea relativa alla liberalizzazione del trasporto ferroviario in Europa. \u00c8 ora costituita da"}
{"id": "3517549", "revid": "339392", "url": "https://it.wikipedia.org/wiki?curid=3517549", "title": "SNCB", "text": ""}
{"id": "3517550", "revid": "121944934", "url": "https://it.wikipedia.org/wiki?curid=3517550", "title": "Diego Rubio", "text": "Biografia.\nAnche suo nonno Ildefonso, suo padre Hugo e i suoi fratelli Eduardo e Mat\u00edas sono stati calciatori.\nCarriera.\nClub.\nNella stagione 2010-2011, con la maglia del Colo-Colo, gioca 8 partite del campionato cileno di massima serie e 2 nella Coppa Libertadores.\nNell'estate del 2011 viene acquistato dallo Sporting Lisbona. Il 3 febbraio 2014 passa in prestito ai norvegesi del Sandnes Ulf. Sceglie la maglia numero 11.\nNazionale.\nIl 1\u00ba giugno 2011 riceve la pre-convocazione per la Copa Am\u00e9rica 2011, in sostituzione dell'infortunato Mauricio Pinilla."}
{"id": "3517551", "revid": "288300", "url": "https://it.wikipedia.org/wiki?curid=3517551", "title": "Diego Iv\u00e1n Rubio Kostner", "text": ""}
{"id": "3517569", "revid": "1543377", "url": "https://it.wikipedia.org/wiki?curid=3517569", "title": "Best Thing I Never Had", "text": "Best Thing I Never Had \u00e8 un singolo della cantante statunitense Beyonc\u00e9, pubblicato il 1\u00ba giugno 2011 come terzo estratto dal quarto album in studio \"4\" .\nDescrizione.\nComposto da Babyface insieme a Beyonc\u00e9 stessa, il brano \u00e8 stato prodotto da Symbolyc One.\nLa copertina del singolo mostra \"una Beyonc\u00e9 molto bionda con un vestito che si guarda allo specchio e scrive 'King B' sullo stesso con un rossetto rosso\".\nIl brano ha ricevuto prevalentemente critiche positive.\nVideo musicale.\nIl videoclip \u00e8 stato diretto da Diane Martel e filmato il 15 giugno 2011 nella Contea di Westchester e il 16 giugno 2011 a Fort Greene, a Brooklyn."}
{"id": "3517570", "revid": "767487", "url": "https://it.wikipedia.org/wiki?curid=3517570", "title": "Siluri umani", "text": "Siluri umani \u00e8 un film di guerra del 1954 diretto da Antonio Leonviola.\nTrama.\nIl film ricostruisce l'attacco degli incursori della Regia Marina Italiana, nel 1941, alla flotta Inglese, ancorata nella baia di Suda a Creta, effettuata con dei veloci \"barchini esplosivi\" e che si risolse con l'affondamento dell'incrociatore pesante inglese \"York\".\nProduzione.\nProdotto da Carlo Ponti e De Laurentiis, con l'assistenza tecnica e storica dell'ammiraglio Bragadin, il film fu girato nella primavera del 1954. Dopo Leonviola, che per contrasti con la produzione abbandon\u00f2 il set a film quasi finito, le ultime scene furono girate dall'aiuto regista, l'allora debuttante Carlo Lizzani.\nDoppiaggio.\nVi sono alcune curiosit\u00e0 riguardanti il doppiaggio del film:\nDistribuzione.\nIl film usc\u00ec nelle sale cinematografiche italiane il 29 dicembre del 1954.\nAccoglienza.\nIl film riscosse un discreto successo di pubblico, risultando il 64\u00b0 maggior incasso della stagione cinematografica italiana 1954-55."}
{"id": "3517574", "revid": "767487", "url": "https://it.wikipedia.org/wiki?curid=3517574", "title": "La saggezza del capitano Barnacle", "text": "La saggezza del capitano Barnacle (\"Captain Barnacle, Diplomat\") \u00e8 un cortometraggio muto del 1911 diretto da Van Dyke Brooke che ne \u00e8 anche l'interprete principale. Tra gli altri attori, Maurice Costello, Hazel Neason e l'attore bambino Paul Kelly che, all'epoca del film, aveva dodici anni.\nProduzione.\nIl film fu prodotto dalla Vitagraph Company of America\nDistribuzione.\nIl film - un cortometraggio in una bobina - usc\u00ec nelle sale cinematografiche USA il 30 ottobre 1911, distribuito dalla General Film Company."}
{"id": "3517581", "revid": "767487", "url": "https://it.wikipedia.org/wiki?curid=3517581", "title": "Aunt Huldah, the Matchmaker", "text": "Aunt Huldah, the Matchmaker \u00e8 un cortometraggio muto del 1911 diretto da Edwin R. Phillips.\nProduzione.\nIl film fu prodotto dalla Vitagraph Company of America.\nDistribuzione.\nIl film - un cortometraggio in una bobina - usc\u00ec nelle sale cinematografiche USA il 25 ottobre 1911, distribuito dalla General Film Company."}
{"id": "3517583", "revid": "212348", "url": "https://it.wikipedia.org/wiki?curid=3517583", "title": "Dieci piccoli negretti", "text": ""}
{"id": "3517592", "revid": "767487", "url": "https://it.wikipedia.org/wiki?curid=3517592", "title": "Forgotten; or, An Answered Prayer", "text": "Forgotten; or, An Answered Prayer \u00e8 un cortometraggio muto del 1911 diretto da Van Dyke Brooke.\nProduzione.\nIl film fu prodotto dalla Vitagraph Company of America.\nDistribuzione.\nIl film - un cortometraggio in una bobina - usc\u00ec nelle sale cinematografiche statunitensi il 22 settembre 1911, distribuito dalla General Film Company."}
{"id": "3517612", "revid": "1718925", "url": "https://it.wikipedia.org/wiki?curid=3517612", "title": "Guglielmo Spoletini", "text": "Carriera.\nRomano, \u00e8 noto per la sua partecipazione nel film \"Rugantino\" di Pasquale Festa Campanile, dove interpreta il ruolo di Gnecco. Ha preso parte a circa trenta film, spesso sotto pseudonimi come \"William Bogart\" (o \"Bogard\") e \"William Spoletin\" (o \"Spolt\"). Ha preso parte a diversi western, nonch\u00e9 al film dell'orrore \"Il presagio\" di Richard Donner."}
{"id": "3517618", "revid": "599013", "url": "https://it.wikipedia.org/wiki?curid=3517618", "title": "Pampos Pittas", "text": "Carriera.\nClub.\nGioc\u00f2 dal 1986 al 2002 con l'Apollon Limassol e dal 2002 al 2005 con l'AEL Limassol.\nNel 2005 si \u00e8 ritirato.\nNazionale.\nGioc\u00f2 82 partite con la Nazionale cipriota, segnando 7 gol .\nCon la sua nazionale ottenne il record di presenze, che poi fu battuto da Ioannis Okkas.\nEsord\u00ec in nazionale a 20 anni, il 14 gennaio 1987 ad Atene contro la Grecia .\nIl 22 ottobre 1988 segn\u00f2 il suo primo gol, che regal\u00f2 alla sua squadra un pareggio per 1-1 contro la Francia .\nGioc\u00f2 la sua ultima partita l'8 settembre 1999 a Badajoz contro la Spagna, in una partita persa 8-0 .\n\u00c8 stato un giocatore della Nazionale cipriota per 12 anni e 237 giorni."}
{"id": "3517619", "revid": "1869172", "url": "https://it.wikipedia.org/wiki?curid=3517619", "title": "Juraj Pap\u00e1nek", "text": "Biografia.\nNacque in una famiglia nobilitata nel XVII secolo per i meriti acquisiti nelle guerre contro i turchi.\nStudi\u00f2 nei licei di Mikulov e di Presburgo, l'odierna Bratislava. In seguito studi\u00f2 filosofia a Buda, giurisprudenza ad Eger e teologia a P\u00e9cs. Nel 1763 fu ordinato presbitero e negli anni dal 1763 al 1767 fu viceparroco a Tolna e B\u00f3ly, dal 1767 al 1772 parroco a Zmajevac e successivamente parroco di Olasz fino alla morte.\nAttivit\u00e0.\nGrazie ai suoi numerosi scritti storici Pap\u00e1nek \u00e8 ritenuto il primo storico slovacco. Fra tutti questi scritti \u00e8 particolarmente importante l'\"Historia gentis Slavae\", pubblicato nel 1780. \u00c8 questa la prima trattazione completa della storia slovacca. Qui l'autore svolge la teoria secondo cui gli slovacchi sarebbero un popolo autoctono dei Carpazi e che i popoli slavi avessero assolutamente origine da questa regione. Di conseguenza la lingua slovacca sarebbe stata la lingua slava pi\u00f9 vicina a quella originaria. Vedeva una continuit\u00e0 tra gli stati slovacchi a partire dal IX secolo e riteneva che gli slovacchi avessero cofondato il Regno d'Ungheria. Inoltre in punto cruciale della sua opera era la storia della Grande Moravia e la missione dei santi Cirillo e Metodio agli slavi.\nCon questa opera storica Pap\u00e1nek contribu\u00ec al Risorgimento nazionale ed ebbe un ruolo non trascurabile nella formazione dello spirito nazionale slovacco. Certamente Pap\u00e1nek era lontano da un evidente patriottismo. Pensava a s\u00e9 stesso come a uno slovacco per nascita, tedesco per educazione, ungherese per nobilt\u00e0 e illirico per ministero."}
{"id": "3517625", "revid": "515699", "url": "https://it.wikipedia.org/wiki?curid=3517625", "title": "Every Teardrop is a Waterfall", "text": ""}
{"id": "3517627", "revid": "599013", "url": "https://it.wikipedia.org/wiki?curid=3517627", "title": "Giannak\u012bs Giagkoudak\u012bs", "text": "Carriera.\nClub.\n\u00c8 il recordman di presenze nella Divisione A con 450 gettoni."}
{"id": "3517632", "revid": "46931", "url": "https://it.wikipedia.org/wiki?curid=3517632", "title": "Kricatij\u00ea", "text": ""}
{"id": "3517633", "revid": "46931", "url": "https://it.wikipedia.org/wiki?curid=3517633", "title": "Kricati", "text": ""}
{"id": "3517634", "revid": "46931", "url": "https://it.wikipedia.org/wiki?curid=3517634", "title": "P\u00f5cat\u00eaj\u00ea", "text": ""}
{"id": "3517640", "revid": "125061772", "url": "https://it.wikipedia.org/wiki?curid=3517640", "title": "Banner Mania", "text": "Banner Mania era un software di elaborazione grafica per la creazione di striscioni . Fu rilasciato da Br\u00f8derbund nel 1989 e fu sviluppato da Pixellite Group e Presage Software Development e scritto da Christopher Schardt e Dane Bigham .\nIl software fu sviluppato in stile wizard, in modo da creare in maniera semplice striscioni stampabili. Nonostante girasse sotto MS-DOS, il programma aveva una interfaccia utente discretamente sviluppata e funzionale, interamente WYSIWYG e dotata di supporto per il mouse. Consentiva la scelta tra 19 font diversi e 16 colori per gli effetti grafici . La possibilit\u00e0 di scegliere fra una discreta gamma di font e stili, il supporto alle pi\u00f9 comuni stampanti ad aghi ed a laser, la possibilit\u00e0 di stampa diretta anche su modulo continuo ne fecero un software versatile e pratico per uso domestico, non paragonabile comunque a software di grafica professionali.\nNonostante le potenzialit\u00e0, il software era in grado di girare su macchine senza particolari risorse (un PC con processore 80286 ed 1 MB di memoria ram era pi\u00f9 che sufficiente)."}
{"id": "3517641", "revid": "228587", "url": "https://it.wikipedia.org/wiki?curid=3517641", "title": "Riccardo Forte (giornalista)", "text": "Biografia.\nLascia gli studi di ingegneria al Politecnico di Milano per seguire la vocazione di giornalista. \u00c8 aiuto-corrispondente del Resto del Carlino da Parigi e poi corrispondente de \"La Stampa\" da Parigi e in seguito da Madrid (1932). La guerra civile segner\u00e0 la sua carriera. Porta la famiglia al sicuro in Francia a Saint-Jean-de-Luz e fa la spola sui vari fronti. Cattolico praticante e antifascista descrive nei suoi libri le atrocit\u00e0 della guerra civile commesse da entrambe le parti. Si stabilisce a Barcellona e poi a Lisbona, rientra in Italia nel 1944 su una nave militare statunitense che rimpatriava prigionieri di guerra italiani.\nNel dopoguerra dirige numerose testate come il \"Gazzettino di Venezia\", il \"Corriere di Sicilia\" di Catania, la \"Gazzetta del Mezzogiorno\" a Bari, la \"Gazzetta del Popolo\" a Torino. Sul finire degli anni '50 fonda la NEA, agenzia di stampa indipendente specializzata in articoli di approfondimento, lavorando con numerosi quotidiani, soprattutto della provincia dell'Italia settentrionale e della Svizzera italiana. \nNegli ultimi anni di attivit\u00e0 si dedica alla redazione delle effemeridi, ricercando le notizie quotidiane per la rassegna con gli eventi di 10 e 100 anni prima e l'approfondimento del \"Santo del giorno\", collezionando migliaia di storie di santi.\n\u00c8 autore di \"La mia amica ulcera\" (Nea Editrice), \"Sposer\u00f2 mia moglie\" (Nea Editrice), \"Terrore a Madrid\" (Edizioni Carroccio) e alcune raccolte dei suoi articoli. \nMuore nel 1993 a Roma, nella villa di famiglia di Prato Lauro. Tra i suoi nipoti \u00e8 Niccol\u00f2 Rinaldi, anch'egli giornalista, oltre che politico e scrittore italiano. "}
{"id": "3517642", "revid": "1543377", "url": "https://it.wikipedia.org/wiki?curid=3517642", "title": "Avital Ronell", "text": "Professoressa di filosofia presso la European Graduate School a Saas-Fee e professoressa di tedesco, letteratura comparata e inglese alla New York University, dove ha co-diretto la ricerca in \"Trauma and Violence project\".\nBiografia.\nAvital Ronell \u00e8 nata a Praga da diplomatici israeliani ed \u00e8 stata una performer prima di intraprendere la carriera accademica. Si \u00e8 diplomata alla Rutgers Preparatory School nel 1971. Ha conseguito un bachelor all'Universit\u00e0 di Middlebury e ha studiato con Jacob Taubes all'Istituto Ermeneutico dell'Universit\u00e0 libera di Berlino. Ottenne il suo Ph.D. in tedesco sotto la considerazione di Stanley Corngold all'Universit\u00e0 di Princeton nel 1979, insieme al suo amico e filosofo Laurence Rickels e poi continu\u00f2 i suoi studi con Jacques Derrida e H\u00e9l\u00e8ne Cixous a Parigi.\n\u00c8 stata amica della sperimentale e controversa scrittrice Kathy Acker della quale riprese numerose tecniche di scrittura. \u00c8 entrata alla facolt\u00e0 di letteratura comparata all'Universit\u00e0 della California, Berkeley dove ha insegnato e studiato con Philippe Lacoue-Labarthe e Jean-Luc Nancy. Successivamente si trasfer\u00ec all'Universit\u00e0 di New York nel 1995 dove ha co-insegnato in un corso con Jacques Derrida fino al 2004. \u00c8 un membro centrale della European Graduate School.\nNel 2018 la professoressa Ronell \u00e8 stata riconosciuta responsabile di molestie sessuali, sia fisiche sia verbali, continuate nell'arco di tre anni contro un suo studente, Nimrod Reitman, e per tale motivo sospesa dall'anno accademico successivo."}
{"id": "3517645", "revid": "33689", "url": "https://it.wikipedia.org/wiki?curid=3517645", "title": "Nubel", "text": "Se il suo nome \u00e8 correttamente ricostruito nell'iscrizione , era cristiano. Secondo l'iscrizione era figlio di un Saturnino \"vir perfectissimus\" e, insieme alla moglie Nonnica, port\u00f2 un frammento della Vera croce dalla Palestina a Rusguniae in Mauretania Cesariense, dove eresse una basilica per ospitare la reliquia.\nEbbe figli legittimi e da concubine; tra questi, Zammac, Firmo (che uccise Zammac e si ribell\u00f2 a Valentiniano I), Gildone (che si ribell\u00f2 all'imperatore Onorio), Mazuca, Mascezel, Dius e la figlia Cyra."}
{"id": "3517648", "revid": "767487", "url": "https://it.wikipedia.org/wiki?curid=3517648", "title": "King Lear (film 1916)", "text": "King Lear \u00e8 un film muto del 1916 diretto da Ernest C. Warde e interpretato da suo padre, Frederick Warde, famoso attore shakespeariano.\nTrama.\nIrato con la figlia Cordelia che non gli dimostra in maniera plateale il proprio affetto, re Lear lascia il trono e il regno alle altre due sorelle, Regana e Gonerilla, molto pi\u00f9 espansive di lei. Le due, per\u00f2, ora che si sono assicurate l'eredit\u00e0 paterna, perdono ben presto qualsiasi interesse verso il vecchio padre che non vogliono pi\u00f9 accogliere in casa. Cordelia, diventata intanto regina di Francia, muove con le sue truppe contro gli inglesi. Sconfitta e catturata, Cordelia \u00e8 condannata all'impiccagione da Edmund. Solo allora re Lear si rende conto di quanto la figlia lo abbia amato e, sconvolto, muore di dolore.\nProduzione.\nIl film fu prodotto dalla Thanhouser Film Corporation\nDistribuzione.\nIl film usc\u00ec nelle sale cinematografiche USA il 17 dicembre 1916, distribuito dalla Path\u00e9 Exchange.\nIl film \u00e8 stato riversato in DVD, distribuito nel settembre 2007 dalla Thanhouser in una versione di 36 minuti insieme ad altri film del periodo 1910-1917, per un totale complessivo di 302 minuti.\nIl 2 ottobre 2007, \u00e8 uscito in una versione di 64 minuti, distribuito da TeleVista."}
{"id": "3517652", "revid": "767487", "url": "https://it.wikipedia.org/wiki?curid=3517652", "title": "Rhoufi", "text": "Il canyon o balcone di Rhoufi o Ghoufi, dal nome dell'omonimo villaggio nel territorio del comune di T'kout nel Wilaya di Batna in Algeria, \u00e8 una lunga e profonda gola scavata dallo oued Abiod nel suo corso attraverso i contrafforti meridionali del massiccio dell'Aur\u00e8s\nLe gole di Rhoufi sono scavate tra rocce metamorfiche e sedimentarie. La vegetazione sul fondo della gola \u00e8 quella tipica delle oasi, caso unico in questa regione.\nIl fondo del canyon ospita un grande palmeto ed alcuni villaggi ora abbandonati, meta di un numero crescente di turisti.\nLe gole di Rhoufi e di El Kantara con i relativi villaggi ed il parco dell'Aures sono stati inseriti dall'Algeria tra le Candidature alla lista dei patrimoni dell'umanit\u00e0 (30/12/2002)"}
{"id": "3517657", "revid": "1543377", "url": "https://it.wikipedia.org/wiki?curid=3517657", "title": "Jozef Urbanovsk\u00fd", "text": "Biografia.\nDi nobile famiglia, fu ordinato presbitero cattolico nel 1817. Originariamente svolse il suo ministero presso la sua famiglia, a Star\u00e1 Tur\u00e1 e a Modra. Dal 1824 fu parroco a Meste\u010dko (l'attuale Leopoldov), quindi dal 1833 al 1850 fu parroco di \u010cachtice. Nelle sue parrocchie propangadava tecniche agricole innovative, in particolare relative agli alberi da frutta, e l'apicoltura.\nEra promotore della lingua slovacca codificata da Anton Bernol\u00e1k (\"bernol\u00e1kov\u010dina\") come lingua ufficiale e lingua liturgica nelle terre abitate dagli slovacchi. Fu promotore di un avvicinamento tra i cattolici e i protestanti, in vista del movimento nazionale slovacco. Perci\u00f2 dal 1844 si avvicin\u00f2 alle iniziative dell'associazione \"Tatr\u00edn\" e fu stretto collaboratore della cerchia di \u013dudov\u00edt \u0160t\u00far. Di conseguenza diede il suo appoggio alla nuova codificazione dello stesso \u013dudov\u00edt \u0160t\u00far (\"\u0161t\u00farov\u010dina\").\nOspit\u00f2 nella sua parrocchia di \u010cachtice la storica quarta assemblea dell'associazione Tatr\u00edn, una pietra miliare nella definizione di una lingua slovacca letteraria. Secondo il verbale erano presenti 61 persone. Le importanti personalit\u00e0 convenute si accordarono sull'ortografia slovacca e decisero di \"elevare lo slovacco scritto al rango di lingua\", stabilendo i principii dell'ortografia. Fu qui accolto anche il concetto del principio etimologico.\nParteciparono fra gli altri Michal Miloslav Hod\u017ea, \u013dudov\u00edt \u0160t\u00far, Jozef Miloslav Hurban, J\u00e1n Kalin\u010diak, J\u00e1n Francisci-Rimavsk\u00fd, Andrej Caban, Eugen Gerometta, Jozef \u0160\u010dasn\u00fd, Ctiboh Zoch, Samo Bohdan Hrobo\u0148, Martin Hattala.\nIn seguito al suo coinvolgimento nel movimento nazionale slovacco, il 28 novembre 1850 J\u00e1n Krstite\u013e Scitovsk\u00fd, arcivescovo di Strigonio, lo priv\u00f2 della parrocchia. Si ritir\u00f2 allora nel paese natio di Urbanov, dove mor\u00ec quindici anni pi\u00f9 tardi."}
{"id": "3517658", "revid": "1573940", "url": "https://it.wikipedia.org/wiki?curid=3517658", "title": "Rafetus swinhoei", "text": "La tartaruga dal guscio molle gigante dello Yangtze (Rafetus swinhoei ) \u00e8 una rarissima tartaruga della famiglia dei Trionichidi diffusa in Cina e Vietnam. Viene chiamata anche tartaruga dal guscio molle gigante del Fiume Rosso, tartaruga dal guscio molle di Shanghai o tartaruga dal guscio molle di Swinhoe. In cinese \u00e8 nota come tartaruga dal guscio molle punteggiata (\"B\u0101n B\u012be\", \u6591\u9c49). Ne sono noti solamente tre esemplari e di conseguenza, sulla Lista Rossa della IUCN, viene classificata tra le specie in pericolo critico. Gli studiosi speravano che la coppia allevata allo Zoo di Suzhou riuscisse a riprodursi, ma il 15 aprile 2019 la femmina conservata allo zoo di Suzhou \u00e8 morta, lasciando cos\u00ec poche speranze per la salvaguardia della specie dall'estinzione. Gli altri due esemplari rimasti, di cui non si conosce il genere, vivono liberi in Vietnam; alcuni studiosi considerano la popolazione vietnamita, nota come tartaruga del lago Hoan Kiem, una specie separata (\"Rafetus leloii\"). \nDescrizione.\nLa tartaruga dal guscio molle gigante dello Yangtze si caratterizza per la sua testa larga, con il muso simile a quello di un maiale e gli occhi in posizione dorsale. Misura oltre 100\u00a0cm di lunghezza e 70 di larghezza e pesa circa 70\u2013100\u00a0kg. Un esemplare catturato in Vietnam pesava pi\u00f9 di 200\u00a0kg. Il carapace, o guscio, pu\u00f2 crescere per pi\u00f9 di 50\u00a0cm sia in lunghezza che in larghezza. La testa pu\u00f2 misurare pi\u00f9 di 20\u00a0cm di lunghezza e 10\u00a0cm di larghezza. I maschi, generalmente, sono pi\u00f9 piccoli delle femmine ed hanno la coda pi\u00f9 lunga e pi\u00f9 larga.\nDistribuzione e habitat.\nLa tartaruga dal guscio molle gigante dello Yangtze viveva nel Fiume Azzurro (fiume Yangtze) e nel lago Taihu, situato al confine tra le province di Jiangsu e Zhejiang, nella Cina orientale, e nelle localit\u00e0 di Gejiu, Yuanyang, Jianshui e Honghe, nella provincia di Yunnan, in Cina meridionale.\nL'ultimo esemplare in natura di cui siamo a conoscenza venne catturato nel 1998 nel Fiume Rosso, tra Yuanyang e Jianshui, e venne subito rimesso in libert\u00e0. In Vietnam e Cina sopravvivono solamente quattro esemplari noti, due in Vietnam, rispettivamente nel lago Hoan Kiem e a Son Tay (nei pressi di Hanoi), e gli altri due nello zoo di Suzhou, in Cina.\nUn esemplare allo zoo di Pechino \u00e8 morto nel 2005 ed un altro allo zoo di Shanghai \u00e8 morto nel 2006; entrambi erano stati catturati a Gejiu negli anni '70.\nNel 1999, 2000 e 2005 vennero filmate delle tartarughe che emersero eccezionalmente dal lago Hoan Kiem, suscitando una vasta audience nel Paese. Si ritiene, per\u00f2, che nel lago rimanga solo un unico esemplare. Nell'aprile del 2011 esso \u00e8 stato catturato, poich\u00e9 aveva sul corpo delle piaghe aperte che necessitavano di trattamento medico.\nBiologia.\nAlimentazione.\nSi nutre di pesci, granchi, chiocciole, giacinti d'acqua, rane e foglie.\nRiproduzione.\nLa tartaruga dal guscio molle gigante dello Yangtze pu\u00f2 deporre da 60 a pi\u00f9 di 100 uova per covata. Esse vengono deposte nel corso della notte o durante la mattina.\nNel 2008, una femmina fertile, proveniente dallo zoo di Changsha, \u00e8 stata introdotta nel recinto dell'unico esemplare maschio conosciuto della Cina, un individuo di 100 anni residente allo zoo di Suzhou. La femmina, che ha pi\u00f9 di 80 anni, ha sopportato benissimo il viaggio di 965\u00a0km e i biologi sperano che un giorno si riprodurr\u00e0 con successo. Lo spostamento \u00e8 stato coordinato dalla Wildlife Conservation Society e dalla Turtle Survival Alliance.\nRelazioni con l'uomo.\nDescrizione scientifica e sistematica.\nLa specie divenne nota alla scienza occidentale nel 1873, quando John Edward Gray, l'esperto di tartarughe del British Museum, descrisse un esemplare proveniente da Shanghai inviatogli da Robert Swinhoe. Egli la battezz\u00f2 \"Oscaria swinhoei\" e la descrisse come \u00abla pi\u00f9 bella specie di trionichide che sia mai esistita\u00bb.\nNel 1880 il gesuita francese Pierre Marie Heude, residente a Shanghai, ricevette alcuni esemplari di questa tartaruga provenienti dal fiume Huangpu (vicino a Shanghai) e dal lago Taihu (nei pressi di Suzhou). Egli, per\u00f2, li ritenne abbastanza differenti tra loro da descriverli come appartenenti a ben cinque specie distinte: \"Yuen leprosus\", \"Yuen maculatus\", \"Yuen elegans\", \"Yuen viridis\" e \"Yuen pallens\". Il nome generico, \"Yuen\", deriva probabilmente dal cinese \u9f0b (trascritto come \"y\u00fcen\" nel sistema Wade-Giles o come \"yuan\" nel moderno Pinyin Hanyu), che significa \u00abgrossa tartaruga\u00bb.\nGli zoologi successivi classificarono questa specie nei generi \"Trionyx\", \"Pelodiscus\" e \"Pelochelys\"; fu solo nel 1987 che Meylan la categorizz\u00f2 sotto il genere \"Rafetus\".\nMinacce principali.\nLa tartaruga dal guscio molle gigante dello Yangtze \u00e8 stata portata sull'orlo dell'estinzione dalla distruzione dell'habitat, dalla caccia di sussistenza e per consumo locale, e dall'impiego del carapace e delle ossa in medicina. Il suo cranio viene spesso esibito come un trofeo. In Cina, un altro fattore di rischio \u00e8 costituito da un recente progetto per la costruzione di una centrale idroelettrica sul Fiume Rosso costituita da 12 dighe: l'attuazione del progetto comporterebbe l'allagamento di tutto l'areale della specie e muterebbe per sempre l'ecosistema delle pianure del Vietnam.\nProgetti di conservazione.\nTutti i progetti di conservazione riguardanti questa specie sono concentrati sulla riproduzione in cattivit\u00e0 negli zoo cinesi e sulla ricerca di eventuali esemplari sopravvissuti allo stato selvatico. L'unica femmina rimasta di cui siamo a conoscenza \u00e8 stata trasferita dallo zoo di Changsha a quello di Suzhou, con lo scopo di farla accoppiare con il maschio l\u00e0 presente. Altri programmi sono stati condotti per migliorare le condizioni di accoppiamento nello zoo e nel Tempio Occidentale di Suzhou. Un gruppo di lavoro sulla conservazione di \"Rafetus\" nello Yunnan \u00e8 stato costituito dalla CI-Shanshui. In questa provincia gli scienziati locali sono tuttora alla ricerca degli ultimi esemplari rimasti. I due esemplari dello zoo di Suzhou, una volta accoppiatisi, furono in grado di produrre due covate di uova, delle quali pi\u00f9 della met\u00e0 fertili; sfortunatamente, tutti gli embrioni perirono prima della schiusa. La Turtle Survival Alliance rilasci\u00f2 un comunicato; in esso veniva dichiarato che \u00abun certo numero delle uova era dotato di gusci molto sottili; ci\u00f2 significa che la dieta dei due animali prima della riproduzione non era ottimale\u00bb. Le due tartarughe vennero allora preparate ad una nuova serie di accoppiamenti; durante la preparazione furono nutrite con una dieta ricca di calcio allo scopo di rendere pi\u00f9 resistenti le uova. Liu Jinde, il direttore dello zoo, disse: \u00abStiamo lavorando duramente e dovremmo riuscire nel nostro intento. Le tartarughe sono in ottima salute\u00bb.\nGli scienziati fecero nuovamente accoppiare le tartarughe nel maggio del 2009, periodo che coincide con la stagione degli amori di questa specie. Nell'autunno del 2009, per\u00f2, lo zoo annunci\u00f2 che nonostante fossero state deposte 188 uova, queste erano sterili e non si schiusero. La Turtle Survival Alliance rilasci\u00f2 un'altra dichiarazione nella quale veniva spiegato che la sterilit\u00e0 era in parte dovuta alla dieta povera di nutrienti; inoltre, l'associazione espresse preoccupazione riguardo ai visitatori dello zoo che avevano gettato rifiuti all'interno del recinto delle tartarughe, i quali, se ingeriti, avrebbero potuto danneggiare la salute dei rettili. Il 15 giugno del 2010 la femmina depose 63 uova. Met\u00e0 di queste vennero lasciate nella sabbia per essere incubate in maniera naturale, mentre le altre, rimosse, vennero poste in un'incubatrice, dove furono incubate a vari gradi di temperatura ed umidit\u00e0. Ancora una volta, per\u00f2, le uova risultarono sterili.\nLa leggenda di Kim Qui.\nI vietnamiti ritengono che l'esemplare di tartaruga presente nel lago Hoan Kiem sia il leggendario Kim Qui (in cinese J\u012bn Gu\u012b, \u91d1\u9f9c), o Dio Tartaruga d'Oro, che apparve in vari momenti opportuni della storia del Paese. La Tartaruga d'Oro fece la sua prima comparsa durante il regno di An D\u01b0\u01a1ng V\u01b0\u01a1ng (257-207 a.C.) e assistette il re nella costruzione delle mura difensive dell'antica capitale di Co Loa. Quando Co Loa venne attaccata, Kim Qui aiut\u00f2 il re a costruire una balestra magica che scagliava miriadi di frecce, con la quale il sovrano pot\u00e9 respingere gli invasori con un colpo solo. Quando la figlia del re cospir\u00f2 contro il padre, Kim Qui comparve ancora una volta per informare An Duong Vuong del tradimento; di conseguenza, il re uccise la figlia, ma poi si tolse a sua volta la vita gettandosi in mare.\nNel XV secolo, un contadino di nome L\u00ea L\u1ee3i ricevette una spada magica chiamata \u00abVolont\u00e0 dei Cieli\u00bb, trovata in un lago da un pescatore. L\u00ea L\u1ee3i utilizz\u00f2 questa spada per guidare una ribellione contro le armate cinesi che occupavano il Vietnam. Dopo aver rovesciato il dominio cinese e fondato la Dinastia L\u00ea, L\u00ea L\u1ee3i, divenuto imperatore, ritorn\u00f2 al lago; Kim Qui, emerso dalle acque, chiese a L\u00ea L\u1ee3i di riavere indietro la spada. L'imperatore sguain\u00f2 l'arma e la scagli\u00f2 contro Kim Qui. Kim Qui afferr\u00f2 rapidamente la spada con i denti, poi si immerse. In seguito L\u00ea L\u1ee3i chiam\u00f2 il lago \u00abLago della Spada Ritornata\u00bb, o Hoan Kiem."}
{"id": "3517665", "revid": "442595", "url": "https://it.wikipedia.org/wiki?curid=3517665", "title": "Carta (topologia)", "text": ""}
{"id": "3517666", "revid": "767487", "url": "https://it.wikipedia.org/wiki?curid=3517666", "title": "La padrona \u00e8 servita", "text": "La padrona \u00e8 servita \u00e8 un film del 1976 del regista Mario Lanfranchi."}
{"id": "3517668", "revid": "181699", "url": "https://it.wikipedia.org/wiki?curid=3517668", "title": "J\u00e1n Kalin\u010diak", "text": "Biografia.\nNacque in una famiglia contadina, suo padre era un pastore protestante e sua madre una nobile. Studi\u00f2 a Horn\u00e9 Z\u00e1tur\u010die, a Necpaly, a Gemer, poi a Levo\u010da e dal 1839 a Presburgo, l'odierna Bratislava. Per alcuni anni studi\u00f2 all'universit\u00e0 di Halle, in Germania. Lavor\u00f2 come precettore e dal 1846 (grazie all'intervento di \u013dudov\u00edt \u0160t\u00far) come professore di filosofia e preside del liceo di Modra, subentrando a Karol \u0160t\u00far. Dal 1858 al 1869 fu preside del liceo di Cieszyn nella Slesia, dove incontr\u00f2 Michal Miloslav Hod\u017ea. Quando raggiunse la pensione si trasfer\u00ec a Martin e divenne redattore del mensile \"Orol\". Fu sepolto nel Cimitero nazionale di Martin.\nAttivit\u00e0 letteraria.\nL'opera letteraria di Kalin\u010diak si inquadra nell'ambito di romanticismo slovacco. Il maggiore influsso sulla formazione letteraria dell'autore provenne dalle sue frequentazioni con la cerchia di \u013dudov\u00edt \u0160t\u00far, di cui era molto amico. I suoi rapporti con \u0160t\u00far furono complicati, ma l'amicizia si rafforz\u00f2 nel corso degli anni 1850, durante il soggiorno di \u0160t\u00far a Modra. Negli ultimi anni della vita di \u0160t\u00far tradusse in ceco il suo volume \"O n\u00e1rodn\u00fdch povestiach a pies\u0148ach plemien slovansk\u00fdch\".\nLe prime opere di Kalin\u010diak furono pubblicate su \"\u00dastav\" e sul giornale manoscritto \"Buben\". I temi principali di questi primi lavori erano l'appartenenza slava, il folklore, la letteratura, la Slovacchia. Trascrisse anche fiabe popolari slovacche e le tradusse. Inizialmente scriveva soprattutto in ceco, tuttavia nel 1843 pubblic\u00f2 la prima poesia in slovacco: fu quindi fra i primi autori che scrissero nella nuova lingua.\nNelle sue opere si incontrano i profondi dilemmi di Kalin\u010diak e le loro soluzioni, per cui non mancano gli elementi del titanismo romantico. La sua opera pu\u00f2 essere accostata a quella di altri poeti romantici, come Andrej Sl\u00e1dkovi\u010d e soprattutto Janko Kr\u00e1\u013e.\nComunque la parte principale dei suoi scritti \u00e8 costituita dalla prosa, che \u00e8 la pi\u00f9 vasta e nel contempo la pi\u00f9 importante prosa slovacca del periodo romantico. Le sue opere hanno spesso temi autobiografici e i motivi principali sono i contrasti tra personale e impersonale, tra amore e dovere, tra la legge e la deroga per ragioni morali superiori."}
{"id": "3517669", "revid": "80598", "url": "https://it.wikipedia.org/wiki?curid=3517669", "title": "Conchita Velez", "text": ""}
{"id": "3517673", "revid": "767487", "url": "https://it.wikipedia.org/wiki?curid=3517673", "title": "L'ultima stazione (film)", "text": "L'ultima stazione (titolo originale in lingua tedesca: \"Die letzte Station\") \u00e8 una commedia drammatica rumena-tedesca del 1999 diretta dal regista rumeno Bogdan Dreyer.\nTrama.\nLa vicenda \u00e8 ambientata in Romania, negli anni successivi alla caduta di Nicolae Ceau\u0219escu. Il giovane Nelu vive in uno sperduto villaggio contadino. La morte del nonno segna la fine della giovinezza. Il giorno dopo il funerale del nonno (cerimonia preceduta, poche ore prima e nella stessa chiesa, dal matrimonio della sorella), Nelu si reca a Bucarest, la capitale rumena che dopo la caduta di Ceau\u0219escu sta attraversando un periodo tumultuoso di sviluppo economico, per trovare lavoro.\nGi\u00e0 al suo arrivo nella stazione ferroviaria di Bucarest a Nelu viene offerto un lavoro: affiggere manifesti pubblicitari per l'agenzia di pompe funebri \u00abBalan\u00bb. Mentre Nelu \u00e8 intento nel suo nuovo lavoro, da un'automobile scendono tre dipendenti di una ditta concorrente (la \u00abTraian Miciu\u00bb) che aggrediscono Nelu e lo gettano nel fiume. Condotto nella sede della prima ditta funeraria perch\u00e9 si rifocilli, l'aspetto triste e gentile di Nelu colpisce Balan, il proprietario dell'agenzia funeraria, che assume Nelu come rappresentante. Balan introduce Nelu all'arte funeraria: all'estetica (\"Tu non lo sai, ma questo \u00e8 un gran bel mestiere. C'\u00e8 gente che fa carte false per andare in Egitto a vedere delle tombe: le Piramidi\") e all'etica (\"Cosa c'\u00e8 di pi\u00f9 importante nella vita della morte? La scimmia \u00e8 scesa dall'albero quando l'uomo ha dovuto seppellire il proprio padre. Poi un giorno ti arrivano i comunisti e da allora tutte bare uguali. Per fortuna adesso c'\u00e8 il mercato libero. Tu vuoi l'aria condizionata? E io ti do una bara con l'aria condizionata\").\nNelu si dedica al lavoro dando prove di spirito di iniziativa e fedelt\u00e0 all'azienda, in difficolt\u00e0 per la concorrenza spietata da parte della ditta \u00abTraian Miciu\u00bb. Nelu tronca dapprima una relazione sentimentale con Geda, una donna sposata quando apprende che la donna \u00e8 moglie di Traian Miciu, il titolare della ditta funeraria concorrente della \u00abBalan\u00bb. Riallaccia pi\u00f9 tardi i rapporti con Geda e le carpisce il segreto commerciale della ditta rivale (importazione clandestina dalla Turchia di bare rubate).\nL'arrivo del padre, venuto a far visita al figlio che non ha pi\u00f9 data notizie di s\u00e9, ricorda a Nelu gli affetti e le tradizioni familiari. Il padre improvvisamente muore e Nelu decide di riportarne al villaggio natio il cadavere del padre perch\u00e9 riceva l'ufficio funebre tradizionale. Cerca di trasportare in paese la salma su un treno notturno accompagnandolo in una carrozza viaggiatori, come se fosse ancora vivo; ma il cadavere paterno non giunger\u00e0 mai a destinazione."}
{"id": "3517674", "revid": "80598", "url": "https://it.wikipedia.org/wiki?curid=3517674", "title": "Isa Merletti", "text": ""}
{"id": "3517676", "revid": "729019", "url": "https://it.wikipedia.org/wiki?curid=3517676", "title": "Fon (casa discografica)", "text": "La Fon \u00e8 stata una casa discografica italiana, attiva negli anni quaranta\nStoria della Fon.\nLa Fon nacque come etichetta satellite della Cetra, che ne curava la distribuzione.\nPer l'etichetta incisero tra gli altri Enzo Amadori, Italia Vaniglio e Nilla Pizzi; quest'ultima, per motivi contrattuali (era infatti legata alla Voce del Padrone) utilizz\u00f2 lo pseudonimo Isa Merletti.\nAlla fine del decennio l'etichetta venne chiusa.\nI dischi pubblicati.\nPer la datazione ci siamo basati sull'etichetta del disco, o sul vinile o, infine, sulla copertina; qualora nessuno di questi elementi avesse una datazione, ci siamo basati sulla numerazione del catalogo; se esistenti, abbiamo riportato oltre all'anno il mese e il giorno (quest'ultimo dato si trova, a volte, stampato sul vinile)."}
{"id": "3517679", "revid": "709565", "url": "https://it.wikipedia.org/wiki?curid=3517679", "title": "P. Craig Russell", "text": "Laureato in Pittura all'Universit\u00e0 di Cincinnati, inizia a disegnare fumetti per la Marvel Comics, su albi di nicchia (Killraven e Dottor Strange) che gli valgono l'ammirazione di critica e pubblico per le influenze neoclassiche, e la chiarezza del segno, desunta dalla cultura Art Nouveau.\nRefrattario a realizzare titoli mainstream (disegna ed inchiostra anche Batman e Fantastici Quattro), \u00e8 notato dagli editor della linea Epic Comics della Marvel Comics, che riprende il gusto adulto della francese M\u00e9tal Hurlant in opere fantasy e di Sword and sorcery, ed infatti Russell dedica alcuni anni ad illustrare Elric, gi\u00e0 apparso sulle pagine del comic book Conan.\nUn ampio uso di riferimenti fotografici per corpi e visi aggiunge al metodo classico del ritratto la totale libert\u00e0 con cui Russel disegna citt\u00e0 incantate, con l'approccio dell'illustrazione per l'infanzia ottocentesca.\nQuesto stile lo motiva, sempre per etichette collaterali o editori indipendenti, ad attuare una commistione tra il fumetto puro alla Krazy Kat (vigorose onomatopee, ampio uso di personaggi e panorami appena tratteggiati, come espediente registico e volumetrico), e pure tematiche letterarie - gli ultimi tre libri de \"Il libro della giungla\" di Rudyard Kipling, e gli adattamenti di opere di Mozart (\"Il flauto magico\"), Strauss (\"Salom\u00e8\") e Wagner (\"L'anello del Nibelungo\").\nLa vocazione al fumetto sofisticato per l'infanzia, evocativamente colorato, attirer\u00e0 l'interesse di colleghi come Frank Miller, secondo il quale Philip Graig Russell merita di essere seguito in ogni suo nuovo percorso artistico."}
{"id": "3517681", "revid": "767487", "url": "https://it.wikipedia.org/wiki?curid=3517681", "title": "Venezia, carnevale, un amore", "text": "Venezia, carnevale, un amore \u00e8 un film per la televisione del 1981 (trasmesso il 26 dicembre 1981 su Rai 1) del regista Mario Lanfranchi.\nTrama.\nDue insegnanti di Storia dell'Arte si incontrano e si innamorano a Venezia, durante il Carnevale. La magica atmosfera li porter\u00e0 in un mondo fiabesco in cui egli \u00e8 Casanova ed ella una bella odalisca.\nProduzione.\nForse perch\u00e9 amo il balletto, o forse, perch\u00e9 amo tutto ci\u00f2 che \u00e8 bello veramente, fatto sta, che durante le riprese di quel bellissimo lavoro \"Venezia, carnevale, un amore\" \u00e8 stato come vivere in un sogno. Difficile pensare alle proprie mansioni. Ogni giorno ed in esclusiva Carla Fracci e Rudolf Nureyev, danzavano per noi; una piccola troupe li riprendeva mentre loro danzavano all\u2019interno e all\u2019esterno dei palazzi veneziani. Mai Venezia \u00e8 stata pi\u00f9 bella per me! Si propose di girare una scena di ballo dentro Ca\u2019 Rezzonico, uno dei magnifici palazzi che si affacciano sul Canal Grande, ma i pavimenti del primo piano di Ca\u2019 Rezzonico sono in pietra, uno splendido mattonato veneziano, mentre un ballerino ha bisogno di un pavimento di legno, come quello del palcoscenico, elastico, flessibile e ruvido, assolutamente non sdrucciolevole. Una sfida impossibile, un danzatore pu\u00f2 anche farsi male, ricadendo da un grand jet\u00e8, o da un tour en l\u2019air, o un entrechat, procurarsi uno strappo ad una caviglia o una slogatura. Nureyev non si tirava indietro davanti a nulla; la sua vita era una sfida continua, era insito nel suo carattere. Il set \u00e8 pronto, Nureyev fa il suo ingresso nel salone per iniziare a provare il ballo e si arresta. Il pavimento \u00e8 tirato a lucido e incerato: \u201cNon si pu\u00f2 ballare su un pavimento con la cera!\u201d grida Nureyev ai responsabili della regia e della produzione. La troupe \u00e8 atterrita e silenziosa, Nureyev \u00e8 un divo, tutti conoscono per sentito dire le sue terribili sfuriate. Lui freme come una tigre e non parla, si aggira per il salone guatandolo, osservandolo, soppesandolo. Una belva nel suo territorio. Prima si lascia scivolare con i piedi, poi con tutto il corpo, saggia il pavimento, si rialza, comincia a misurare con grandi passi un cerchio immaginario, che solo lui vede; infine chiede un secchio con acqua bollente, sapone e strofinacci. Tutti gli inservienti si offrono di lavarlo. Lui rifiuta e chiede a tutti di farsi da parte: prende lo straccio, lo immerge nell\u2019acqua e comincia a strofinare il perimetro del cerchio immaginario che ha tracciato nella sua mente. Lava e strofina quell\u2019immaginario cerchio perfetto, con estrema cura. Solo quando \u00e8 di nuovo asciutto e pulito lo saggia di nuovo e, circa ogni due metri, comincia a sputare lungo quella circonferenza che sa solo lui. Ora va a strofinare i piedi, l\u00ec dove ha segnato con gli sputi, i suoi punti di riferimento. Chiede il play back della musica ed inizia una serie di \u201ctour en l\u2019air\u201d lungo il percorso circolare, volando come un angelo ed atterrando, ogni volta solo nei punti che ha segnato con gli sputi. Infine si ferma, soddisfatto. Ora possono cominciare le riprese di questa parte del ballo. Tutti al trucco e sartoria per vestirlo, truccarlo ed imparruccarlo, ma la mia parrucca non \u00e8 pronta: distratto ed affascinato da quanto descritto, avevo dimenticato di andare a prepararla! \nColonna sonora.\nLa canzone \"Poi Venezia si sveglia\" \u00e8 cantata da Charles Aznavour."}
{"id": "3517683", "revid": "119982", "url": "https://it.wikipedia.org/wiki?curid=3517683", "title": "Schizm", "text": ""}
{"id": "3517688", "revid": "125802523", "url": "https://it.wikipedia.org/wiki?curid=3517688", "title": "Stefanie Scott", "text": "Biografia.\nStefanie Scott \u00e8 nata il 6 dicembre 1996 a Chicago, Illinois, ha due fratelli maggiori. Ha vissuto a Indialantic, in Florida, e ha frequentato Holy Trinity Episcopal Academy. \u00c8 apparsa in \"Beethoven - A caccia di Oss... car! \", un film del 2008, mentre nel 2010 nella pellicola \"Il primo amore non si scorda mai\" diretto da Rob Reiner cos\u00ec come nel film intitolato \"Amici, amanti e...\", dove ha interpretato una versione giovane del personaggio principale.\nOriginariamente doveva interpretare Tinka Hessenheffer nella serie Disney 2010 \"Shake It Up\" ma \u00e8 stata successivamente sostituita da Caroline Sunshine. Invece ha preso parte ad un'altra serie Disney andata in onda dal 2011 al 2014, \"A.N.T. Farm - Accademia Nuovi Talenti\", nel ruolo di Lexi Reed. \nInoltre nel 2012 ha interpretato un altro ruolo da protagonista nel film che \u00e8 stato trasmesso su Disney Channel il 13 gennaio 2012, \"Nemici per la pelle\", che vede come co-protagonisti Bella Thorne, Zendaya, Mary Matilyn Mouser e Nick Robinson. Interpreter\u00e0 Kimber nel film tratto dal cartone animato anni ottanta \"Jem e le Holograms\".\nNel 2015 recita il ruolo di protagonista in \"Insidious 3 - L'inizio\", un film di Leigh Whannell. In seguito appare come protagonista del video musicale: Girls like Girls di Hayley Kiyoko. Reciter\u00e0 insieme a Tim Roth, nel 2017, nel film \"A un miglio da te\".\nStefanie \u00e8 anche una cantautrice e ha scritto i testi di numerose canzoni tra cui \"Shoulda Woulda Coulda\" e \"The Girl I Used To Know\".\nDoppiatrici italiane.\nNelle versioni in italiano dei suoi lavori, Stefanie Scott \u00e8 stata doppiata da:"}
{"id": "3517689", "revid": "247222", "url": "https://it.wikipedia.org/wiki?curid=3517689", "title": "Where You Are (album)", "text": ""}
{"id": "3517690", "revid": "105611", "url": "https://it.wikipedia.org/wiki?curid=3517690", "title": "Partei der Arbeit", "text": ""}
{"id": "3517697", "revid": "174925", "url": "https://it.wikipedia.org/wiki?curid=3517697", "title": "Osteofiti", "text": ""}
{"id": "3517710", "revid": "304380", "url": "https://it.wikipedia.org/wiki?curid=3517710", "title": "APBiscom", "text": ""}
{"id": "3517713", "revid": "1566286", "url": "https://it.wikipedia.org/wiki?curid=3517713", "title": "Ken Clark", "text": "Biografia.\nDopo una breve carriera hollywoodiana, Ken Clark si trasfer\u00ec in Italia diventando famoso per i suoi ruoli nel cinema di spionaggio e western. Esord\u00ec sul grande schermo italiano nella pellicola \"Lo sterminatore dei barbari\" (1964), dove interpret\u00f2 la parte del nobile Astolfo. Di seguito partecip\u00f2 ad alcuni film peplum in ruoli sempre secondari o di \"spalla\" quali \"Maciste contro i mongoli\" (1964), \"Maciste nell'inferno di Gengis Khan\" (1964), \"Ercole l'invincibile\" (1964). Collabor\u00f2 con Mario Bava, interpretando un bandito nordamericano nel lungometraggio \"La strada per Fort Alamo\" (1964), uno dei primi film western italiani. \nInterpret\u00f2 altri due western, \"Ringo del Nebraska\" (1966) e \"Sledge\" (1970), quest'ultimo prodotto da Dino De Laurentiis. Negli anni sessanta Clark interpret\u00f2 inoltre il personaggio dell'Agente 077, e partecip\u00f2 cos\u00ec a tre pellicole dirette da Sergio Grieco, imperniate su questo personaggio. Clark recit\u00f2 anche in altri film analoghi, quali \"Tiffany memorandum\" (1967) e \"Rapporto Fuller, base Stoccolma\" (1968). Lavor\u00f2 inoltre nel lungometraggio \"Attentato ai tre grandi\" (1967) di Umberto Lenzi, dove interpret\u00f2 il capitano Fritz Schoeller. Apparve per l'ultima volta al cinema nel film \"Arena\" (1989)."}
{"id": "3517714", "revid": "48344", "url": "https://it.wikipedia.org/wiki?curid=3517714", "title": "Agia Triada (Macedonia Occidentale)", "text": "Agia Triada () \u00e8 un ex comune della Grecia nella periferia della Macedonia occidentale di 6.117 abitanti secondo i dati del censimento 2001.\n\u00c8 stato soppresso a seguito della riforma amministrativa detta Programma Callicrate in vigore dal gennaio 2011 ed \u00e8 ora compreso nel comune di Kastoria."}
{"id": "3517716", "revid": "48344", "url": "https://it.wikipedia.org/wiki?curid=3517716", "title": "Agioi Anargyroi (Macedonia Occidentale)", "text": "Agioi Anargyroi () \u00e8 un ex comune della Grecia nella periferia della Macedonia occidentale di 2.845 abitanti secondo i dati del censimento 2001.\n\u00c8 stato soppresso a seguito della riforma amministrativa detta Programma Callicrate in vigore dal gennaio 2011 ed \u00e8 ora compreso nel comune di Kastoria."}
{"id": "3517719", "revid": "110157", "url": "https://it.wikipedia.org/wiki?curid=3517719", "title": "Ion Dragoumis", "text": "Ion Dragoumis () \u00e8 un ex comune della Grecia nella periferia della Macedonia Occidentale di 3.457 abitanti secondo i dati del censimento 2001.\n\u00c8 stato soppresso a seguito della riforma amministrativa detta Programma Callicrate in vigore dal gennaio 2011 ed \u00e8 ora compreso nel comune di Orestida.\nIl nome del comune deriva dal diplomatico e rivoluzionario omonimo."}
{"id": "3517720", "revid": "713168", "url": "https://it.wikipedia.org/wiki?curid=3517720", "title": "Kleisoura (Kastoria)", "text": "Kleisoura (, in arumeno: \"Klisoura\", in slavomacedone: \"Klisura\", \"\u041a\u043b\u0438\u0441\u0443\u0440\u0430\") \u00e8 un ex comune della Grecia nella periferia della Macedonia occidentale di 576 abitanti secondo i dati del censimento 2001.\n\u00c8 stato soppresso a seguito della riforma amministrativa detta Programma Callicrate in vigore dal gennaio 2011 ed \u00e8 ora compreso nel comune di Kastoria."}
{"id": "3517732", "revid": "729019", "url": "https://it.wikipedia.org/wiki?curid=3517732", "title": "Battaglia di Cabira", "text": "La battaglia di Cabira fu uno scontro tra l'esercito della Repubblica romana, comandato da Lucio Licinio Lucullo, e quello di Mitridate VI del Ponto, combattuto nel 72 a.C. nei pressi della citt\u00e0 di Cabira, che vide le forze romane prevalere.\nContesto storico.\nLa vittoria ottenuta da Mitridate su Lucio Licinio Murena durante la seconda guerra mitridatica, rafforz\u00f2 il convincimento nel re asiatico che i Romani non fossero invincibili, e la sua speranza di creare un grande regno asiatico che potesse contrastare la crescente egemonia romana nel bacino del Mediterraneo. Da qui il re prese le mosse per una nuova politica espansionistica in chiave anti-romana.\nAttorno all'80 a.C. il re del Ponto decise, cos\u00ec, di tornare a sottomettere tutte le popolazioni libere che gravitavano attorno al Ponto Eusino. Nominato quindi quale generale di questa nuova impresa suo figlio Macare, si spinse alla conquista di quelle colonie greche che si diceva discendessero dagli Achei, di ritorno dalla guerra di Troia, al di l\u00e0 della Colchide. La campagna per\u00f2 si rivel\u00f2 disastrosa, poich\u00e9 furono perduti due contingenti armati, una parte in battaglia e per la severit\u00e0 del clima, un'altra in seguito ad un'imboscata. Quando fece ritorno nel Ponto, invi\u00f2 ambasciatori a Roma per firmare una nuova pace.\nContemporaneamente il re Ariobarzane I, mand\u00f2 nuovi ambasciatori per lamentarsi che la maggior parte dei territori della Cappadocia, non gli erano stati completamente consegnati da Mitridate, come promesso al termine della seconda fase della guerra. Poco dopo (nel 78 a.C.) invi\u00f2 una nuova ambasceria per firmare gli accordi, ma poich\u00e9 Silla era appena morto e il Senato era impegnato in altre faccenda, i pretori non ammisero i suoi ambasciatori e non se ne fece nulla. Mitridate, che era venuto a conoscenza della morte del dittatore romano, persuase il genero, Tigrane II d'Armenia, ad invadere la Cappadocia come se fosse una sua azione indipendente. Ma questo artificio non riusc\u00ec ad ingannare i Romani. Il re armeno invase il paese e trascin\u00f2 via con s\u00e9 dalla regione, oltre ad un grosso bottino, anche 300.000 persone, che poi port\u00f2 nel suo paese, stabilendole, insieme ad altre, nella nuova capitale, chiamata Tigranocerta (\"citt\u00e0 di Tigrane\"), dove aveva assunto il diadema di re d'Armenia.\nE mentre queste cose avvenivano in Asia, Sertorio, il governatore della Spagna, che incitava la provincia e tutte le vicine popolazioni a ribellarsi ai Romani del governo degli \"optimates\", istitu\u00ec un nuovo Senato ad imitazione di quella di Roma. Due dei suoi membri, un certo Lucio Magio e Lucio Fannio, proposero a Mitridate di allearsi con Sertorio, con la prospettiva comune che una guerra combattuta su due fronti opposti (ad Occidente, Sertorio ed a Oriente, Mitridate) avrebbe portato ad ampliare i loro domini sui paesi confinanti, in Asia come in Spagna.\nMitridate, allettato da tale proposta, invi\u00f2 suoi ambasciatori a Sertorio, per valutare quali possibilit\u00e0 vi fossero per porre sotto assedio il potere romano, da Oriente ed Occidente. Fu cos\u00ec stabilita tra le parti un patto di alleanza, nel quale Sertorio si impegnava a concedere al re del Ponto tutti i territori romani d'Asia, oltre al regno di Bitinia, la Paflagonia, la Galatia ed il regno di Cappadocia, ed inviava anche un suo abile generale, un certo Marco Vario (o \"Mario\"), oltre a due altri consiglieri, Magio e Fannio Lucio, per assisterlo militarmente e diplomaticamente.\n\"Casus belli\".\nAll'inizio della primavera del 74 a.C., Mitridate si affrett\u00f2 a marciare contro la Paflagonia con i suoi due generali, Tassile ed Ermocrate, disponendo poi di invadere anche la Bitinia, divenuta da poco provincia romana, in seguito alla morte del suo re, Nicomede IV, che aveva lasciato il suo regno in eredit\u00e0 ai Romani. L'allora governatore provinciale, Marco Aurelio Cotta, uomo del tutto imbelle, non pot\u00e9 far altro che fuggire a Calcedonia con quante forze aveva a disposizione. Mitridate, dopo aver attaccato inutilmente la citt\u00e0 e le forze romane, si diresse a Cizico dove, dopo quasi un anno di inutile assedio, fu sconfitto pi\u00f9 volte dalle accorrenti truppe romane del console Lucio Licinio Lucullo (73 a.C.).\nQuando venne la primavera (72 a.C.), Lucullo lasci\u00f2 a Murena il compito di portare a termine l'assedio di Amiso, e marci\u00f2 attraverso le montagne contro Mitridate, il quale aveva creato alcune postazioni per ostacolarne l'avanzata, con torri di avvistamento utilizzabili anche per fornire segnalazioni con il fuoco nel caso qualcosa di importante potesse accadere. L'esercito del proconsole romano non era per\u00f2 soddisfatto di questa decisione, poich\u00e9 Lucullo aveva loro ancora negato di saccheggiare i territori appena attraversati, Amiso compresa, negando cos\u00ec la possibilit\u00e0 di un ricco bottino. Frattanto Mitridate pose un membro della famiglia imperiale, chiamato Fenice, a presiedere il comando di questo contingente avanzato. E quando Lucullo cominci\u00f2 ad avvicinarsi Fenice diede prima il messaggio con i segnali di fuoco a Mitridate, poco dopo si arrese a Lucullo con l'intero suo contingente a disposizione.\nBattaglia.\nLucullo, passato quindi senza difficolt\u00e0 attraverso le montagne, raggiunse Cabira (nuovo quartier generale di Mitridate), sebbene fosse stato battuto in uno scontro tra cavallerie, da un contingente di Mitridate. Decise allora di tornare tra le montagne. Il suo \"magister equitum\", un certo Pomponio, era stato ferito, preso prigioniero e portato alla presenza di Mitridate. Il re gli chiese quale favore Pomponio potesse fargli per risparmiare la sua vita. Pomponio rispose: \"Un'unica grande cosa, se farai pace con Lucullo, ma se continui ad essere suo nemico, non voglio nemmeno prendere in considerazione la tua domanda\". I soldati di Mitridate, sentendo tali parole reagirono, chiedendo di metterlo a morte, ma il re rispose che non avrebbe fatto violenza ad un uomo tanto coraggioso. Il sovrano, subito dopo, schier\u00f2 il suo esercito per diversi giorni nella pianura di fronte a Cabira, forte di 40.000 fanti e 4.000 cavalieri, aspettando di venire a battaglia con Lucullo, ma quest'ultimo non si mosse, costringendo Mitridate a salire egli stesso tra le montagne, per andare a stanarlo.\nA questo punto uno scita (dei Dandari), di nome Olcaba, che aveva disertato rivolgendosi a Lucullo qualche tempo prima ed aveva salvato la vita a molti nel recente scontro di cavalleria, era stato premiato da Lucullo, il quale gli aveva permesso di sedersi alla sua tavola. Il generale romano gli aveva anche dato una tale fiducia da confidargli i propri piani segreti, ed Appiano di Alessandria racconta che, una volta, mentre si recava dal comandante romano nella sua tenda, indossando un corto pugnale alla cintura, come era sua abitudine, fu fermato dalle guardie, che gli impedirono di entrare. Olcaba irritato, mont\u00f2 a cavallo e torn\u00f2 subito da Mitridate, dove poco dopo denunci\u00f2 un altro scita, un certo Sobdaco, il quale meditava anch'egli di scappare da Lucullo, facendolo arrestare.\nLucullo esitava a scendere in pianura dato che il nemico era molto superiore per cavalleria, ma trov\u00f2 un cacciatore di nome Artemidoro, che abitava in una caverna a cui i percorsi di montagna erano familiari. Da questi si fece condurre attraverso una discesa tortuosa, per sentieri impervi, sulla \"testa\" di Mitridate. Evit\u00f2 cos\u00ec direttamente la pianura a causa della cavalleria nemica, ma riusc\u00ec a scendere a valle dove scelse una localit\u00e0 dove porre il proprio accampamento, nei pressi di un ruscello che scorreva di fronte alla montagna. Intanto, poich\u00e9 era a corto di approvvigionamenti, mand\u00f2 in Cappadocia una delegazione per ottenere del frumento, e contemporaneamente si difendeva dai frequenti attacchi del nemico. Plutarco racconta che in uno di questi scontri, un legato romano di nome Sornazio, a capo di 10 coorti, mise in fuga un esercito di Pontici, che era stato inviato dal generale di Mitridate, Menandro, e ne fece grande strage.\nDopo questa sconfitta delle forze reali, Mitridate raggiunse i suoi di corsa dal campo. Il re del Ponto allora, con parole di rimprovero, li radun\u00f2 di nuovo e si lanci\u00f2 all'attacco generando un grande terrore e panico tra i Romani, i quali fuggirono per il fianco della montagna. La fuga dei Romani gener\u00f2 in Mitridate una tale euforia, da indurlo ad inviare ovunque bollettini di guerra che ne annunciassero questa \"vittoria\". Mand\u00f2 poco dopo un distaccamento, composto dal pi\u00f9 coraggioso dei suoi cavalieri, ad intercettare il convoglio romano degli approvvigionamenti, con la speranza di far patire la fame a Lucullo, come quest'ultimo era riuscito a fare con le truppe mitridatiche durante l'assedio di Cizico.\nMitridate, avendo deciso di tagliare al comandante romano gli approvvigionamenti provenienti dalla Cappadocia, decise di inviare la sua cavalleria (sotto il comando di Menemaco e Mirone), la quale venne a contatto con l'avanguardia del convoglio romano, sotto il comando di un certo Adriano, in una gola stretta. La sorte volle che, se soltanto le truppe pontiche avessero atteso i Romani nella vicina pianura, i loro cavalli non sarebbero risultati cos\u00ec inutili in uno spazio tanto ristretto, dove i Romani organizzarono in tutta fretta uno schieramento compatto su una linea, pronti alla battaglia. Essi riuscirono, poi, a respingere l'attacco nemico, uccidendo alcuni cavalieri pontici, altri sospingendoli gi\u00f9 dai vicini precipizi e mettendone altri in fuga. Questi, rientrati in tutta fretta la notte stessa presso gli accampamenti di Mitridate, ne annunciarono la grande sconfitta.\nSentito ci\u00f2, Mitridate, poich\u00e9 temeva che Lucullo venisse informato del terribile massacro occorso ai suoi cavalieri e decidesse di approfittarne, passando al contrattacco, cadde nel panico e decise di fuggire, comunicandolo ai suoi pi\u00f9 fidati consiglieri, i quali senza attendere oltre il segnale convenuto, quando era ancora notte, mandarono i propri bagagli personali fuori dal campo. Frattanto Plutarco racconta che, Mitridate assistette ad una sorta di parata vittoriosa da parte del legato romano, Adriano, accompagnato dalla carovana degli approvvigionamenti di grano. E quando i soldati appresero i piani di evacuazione del loro re, pieni di terrore, misto a rabbia poich\u00e9 a loro non era stato comunicato nulla, demolirono tutto, arraffarono ogni cosa che poterono e si precipitarono fuori dall'accampamento, disperdendosi in ogni direzione per la pianura, senza aver ricevuto alcun ordine dai loro comandanti. In questa situazione sembra che mor\u00ec il generale pontico Dorilao. Quando Mitridate venne a sapere della fuga disordinata dei suoi, si precipit\u00f2 fuori dalla sua tenda in mezzo a loro, tentando di fermarli, ma nessuno lo ascolt\u00f2, tanto che alla fine egli stesso dovette, in mezzo alla folla in fuga, salire a cavallo e scappare sui vicini monti con pochi seguaci.\nQuando Lucullo venne a sapere del successo del suo convoglio sulle forze mitridatiche e della fuga del nemico, invi\u00f2 gran parte della sua cavalleria all'inseguimento dei fuggitivi, mentre quelli che si trovavano ancora nel campo nemico, intenti a raccogliere i propri bagagli, furono circondati dalla fanteria romana, la quale aveva l'ordine di astenersi dal saccheggio, ma poteva uccidere indiscriminatamente. Tito Livio parla addirittura di pi\u00f9 di 60.000 soldati pontici uccisi nel corso di questa battaglia.\nConseguenze.\nI soldati romani, per\u00f2, vedendo vasi d'oro e d'argento in abbondanza, oltre a vestiti molto costosi, non si curarono degli ordini. Addirittura un gruppo di soldati che aveva catturato lo stesso Mitridate, vedendo un mulo carico d'oro del suo seguito, impegnati a dividersi il bottino, permisero al re del Ponto di fuggire e recarsi a \"Comana\".\nIntanto il re, raggiunta Comana, trov\u00f2 rifugio presso Tigrane II d'Armenia, insieme a 2.000 cavalieri. Sembra per\u00f2 che il re armeno non lo ammise alla sua presenza, pur offrendogli una delle sue residenze imperiali, seppure in regioni paludose. Mitridate, perduto ormai il suo regno, mand\u00f2 il suo eunuco Bacco (o B\u00e0cchide) al palazzo reale, mettendo a morte le sue sorelle, mogli e concubine. Queste, con grande devozione, si uccisero con pugnali, veleni e cappi: tra queste le sorelle Rossana e Statira, due mogli della Ionia, le famiglie di Berenice da Chio e Moim\u00e9 da Mileto. Plutarco racconta che l'unica a salvarsi fu una sorella del re, una certa Nissa, che fu catturata dai Romani e fu la sua salvezza. Quando i comandanti del presidio di Mitridate videro ci\u00f2, si arresero in massa a Lucullo, tranne pochi. Una volta occupata Cabira e la maggior parte delle roccaforti intorno, qui trov\u00f2 grandi tesori e molti prigionieri, tra cui molti Greci."}
{"id": "3517737", "revid": "697352", "url": "https://it.wikipedia.org/wiki?curid=3517737", "title": "Larry (SpongeBob)", "text": ""}
{"id": "3517738", "revid": "2166030", "url": "https://it.wikipedia.org/wiki?curid=3517738", "title": "Milas", "text": "Milas (anticamente \"Milasa\", in greco \"\u039c\u03cd\u03bb\u03b1\u03c3\u03b1\"), \u00e8 una citt\u00e0 della Turchia, centro dell'omonimo distretto della provincia di Mu\u011fla.\nLa citt\u00e0 fu la prima capitale dell'antica Caria e del beylik anatolico di Mente\u015feo\u011fullar\u0131 in epoca medievale.\nL'abitato di Milas presenta le caratteristiche generali di una citt\u00e0 con economia focalizzata sull'agricoltura e acquacoltura, con le relative attivit\u00e0 industriali, servizi, trasporti (in particolare dopo l'apertura dell'aeroporto di Milas-Bodrum), turismo e cultura.\nIl centro \u00e8 a una distanza di circa venti chilometri dalla costa ed \u00e8 effettivamente pi\u00f9 vicino all'aeroporto di Bodrum stessa. Molti passeggeri in arrivo nel periodo estivo sempre pi\u00f9 optano per rimanere a Milas anzich\u00e9 a Bodrum, dove \u00e8 probabile che sia difficile trovare alloggio.\nEtimologia.\nIl nome Milasa, con il vecchio suffisso anatolico terminante in \"- asa\" \u00e8 una prova sufficiente della sua fondazione molto antica. Sulla base della sillaba \"-mil\", trovata anche nel nome con cui i Lici chiamavano se stessi (\"Trmili\"), una teoria sostenuta da alcuni collega il nome di Milasa con il passaggio dei Lici da Mileto, che secondo Eforo fu fondata dai Lici stessi col nome di Millawanda prima di dirigersi verso la loro destinazione finale nel sud dell'Anatolia. \nMa niente altro fa supporre un'origine licia per il nome Milasa.\nStefano di Bisanzio nel suo \"Ethnica\" dice che la citt\u00e0 prese il nome da un certo Mylasus, figlio di Crisaore e discendente di Sisifo ed Eolo: una spiegazione che alcune fonti ritengono inconsistente per una citt\u00e0 della Caria.\nStoria.\nLa prima datazione storica della citt\u00e0 \u00e8 posta all'inizio del VII secolo a.C., quando viene menzionato un regnante della Caria a Milasa, di nome Arselis, che avrebbe aiutato Gige re di Lydia nella sua contesa per il trono di Lidia. \nL'episodio stesso \u00e8 all'origine dei racconti che riguardano l'inizio del culto e dell'erezione della statua di Zeus Labrandeo nella vicina citt\u00e0 di Labranda, ritenuto sacro dai popoli che attraversarono l'Anatolia occidentale, con la statua dedicata, i labrys portate dagli Arselis dalla Lidia.\nZeus Labrandeo (a volte anche detto \"Zeus Stratios\") \u00e8 una delle tre divinit\u00e0 proprie di Milasa, tutte denominate Zeus, ma ciascuna recante caratteristiche indigene. \nDi queste, il culto di \"Zeus Cario\" fu anche notevole per essere esclusivamente riservato, al di fuori dei Cariani, a loro congiunti della Lidia e della Misia. \nUno dei templi pi\u00f9 belli \u00e8 anche quello dedicato a Zeus Osogoa (originariamente solo \"Osogoa\"), riconducibile a quando i Cariani erano stati navigatori, e che ha richiamato per il geografo Pausania l'Acropoli di Atene.\nPeriodo persiano.\nSotto i dominatori Achemenidi, Milasa divenne la principale citt\u00e0 della Caria.\nUn governatore nominato dall'Imperatore persiano (satrapo) govern\u00f2 la citt\u00e0 con diversi gradi di sottomissione all'imperatore. \nTra 460-450 a.C., Milasa era membro di spicco a livello regionale della Lega Delio-Attica, come una delle citt\u00e0 pi\u00f9 importanti della Caria, ma il dominio persiano fu ripristinato verso la fine del secolo stesso.\nDinastia ecatomnide.\nLa dinastia chiamata ecatomnide, fondata dal cario Ecatomno, continu\u00f2 sotto i suoi figli e figlie che erano ufficialmente Satrapi dell'Impero persiano. \nMilasa era allo stesso tempo loro citt\u00e0 natale e la loro capitale. \nMa soprattutto durante il lungo Regno di Mausolus divennero di fatto governatori della Caria e di un'estesa regione circostante tra il 377-352 a.C.\nFu durante il Regno di Mausolo che la capitale fu spostata a Alicarnasso, ma Milasa mantenne la sua importanza. \nMausolo fu il costruttore del celebre \"Mausoleo\". \nLa parola \"Mausoleo\" deriva da questo sovrano della Caria.\nPeriodo Romano.\nNel 40 a.C. Milasa sub\u00ec gravi danni quando fu conquistata da Labieno durante la Guerra civile romana. \nNel periodo greco-romano, anche se la citt\u00e0 \u00e8 stata contesa tra i successori di Alessandro Magno, ha goduto di una stagione di grande prosperit\u00e0, e le tre citt\u00e0 limitrofe di Euromos, Olymos e Labranda sono stati incluse nei suoi confini.\nMilasa \u00e8 frequentemente citata dagli antichi scrittori. \nAll'epoca di Strabone la citt\u00e0 vantava due oratori famosi, Euthydemos (\u0395\u1f50\u03b8\u03cd\u03b4\u03b7\u03bc\u03bf\u03c2) e Hybreas (\u1f59\u03b2\u03c1\u03ad\u03b1\u03c2). \nVarie iscrizioni ci dicono che i culti della Frigia erano rappresentati dal culto di Sabazio; l'Egiziano, derivante da quello di Iside e Osiride. \nC'era anche un tempio dedicato a Nemesi. \nUn'iscrizione di Milasa fornisce uno dei pochi dati certi sulla vita di Cornelio Tacito; lo qualifica come governatore dell'Asia.\nEra cristiana.\nTra i vescovi di antichi di Milasa vi era sant'Efrem (V secolo), la cui commemorazione viene tenuta il 23 gennaio, e le cui reliquie furono venerate nella vicina citt\u00e0 di Leuke. \nCirillo e il suo successore, Paolo, sono menzionati da Niceforo Callisto Xanthopoulos e nella \"Vita di Santo Xene\". \nMichel Le Quien cita i nomi di altri tre vescovi, e le iscrizioni scoperte del periodo si riferiscono anche ad altri due, uno anonimo, l'altro di nome Basilio, che ha costruito una chiesa in onore di Santo Stefano. \nSan Xene di cui sopra era una nobildonna romana che, per sfuggire al matrimonio che i suoi genitori le volevano imporre, indossando abbigliamento maschile lasci\u00f2 il suo paese, cambi\u00f2 il suo nome da Eusebia a Xene (\"lo straniero\") e visse in primo luogo sull'isola di Cos, poi a Milasa. \nDopo la Quarta crociata, Milasa \u00e8 rimasta una Sede titolare della Chiesa cattolica, \"Mylasensis\"; la sede \u00e8 rimasta vacante dopo la morte dell'ultimo vescovo nel 1966.\nPeriodo turco.\nBey di Mente\u015fe.\nMilas e la regione circostante \u00e8 stata conquistata dai turchi sotto il comando di Mente\u015fe Bey nella met\u00e0 del XIII secolo, che poi ha dato il suo nome al beilikato (Mente\u015fe) stabilendo la sua capitale in citt\u00e0. \nIl centro amministrativo dei suoi discendenti fu il castello di Be\u00e7in che si trova nei dintorni della cittadina omonima a una distanza di 5\u00a0km da Milas perch\u00e9 era pi\u00f9 facile da difendere.\nImpero Ottomano.\nMilas, insieme con l'intero Beylikato di Mente\u015fe \u00e8 stata conquistata dall'Impero ottomano nel 1390. \nTuttavia, dodici anni dopo, Tamerlano e i suoi eserciti sconfissero gli Ottomani nella Battaglia di Ankara poi restitu\u00ec il controllo di questa regione ai governanti precedenti, (Mente\u015fe) Bey, come fece per altri Beilikati. \nMilas fu riportata sotto controllo ottomano, questa volta nel 1420, dal Sultano Mehmed I. \nUno dei primi atti degli Ottomani fu trasferire la sede amministrativa regionale a Mu\u011fla.\nAll'inizio del XX secolo, secondo i dati del 1912, il centro urbano dei Milas aveva una popolazione di 9.000 abitanti, dei quali circa 2.900 erano greci, pi\u00f9 un migliaio di ebrei, ma la maggioranza era costituita da turchi. \nI greci di Milas furono scambiati con i turchi che vivevano in Grecia, ai sensi dell'accordo del 1923 per la scambio di popolazioni greche e turche tra i due paesi, mentre la considerevole comunit\u00e0 ebraica \u00e8 rimasta presenza stabile fino al 1950, data dalla quale ci fu l'emigrazione verso Israele; Gli ebrei originari di Milas ancora oggi tornano a visitarla."}
{"id": "3517739", "revid": "1442080", "url": "https://it.wikipedia.org/wiki?curid=3517739", "title": "Croatia Open Umag 1994 - Doppio", "text": "Il doppio del torneo di tennis Croatia Open Umag 1994, facente parte dell'ATP Tour, ha avuto come vincitori Diego P\u00e9rez e Francisco Roig che hanno battuto in finale Karol Ku\u010dera e Paul Wekesa 6-2, 6-4."}
{"id": "3517740", "revid": "6923", "url": "https://it.wikipedia.org/wiki?curid=3517740", "title": "Adenostyles leucophylla", "text": "Il cavolaccio lanoso (nome scientifico Adenostyles leucophylla (Willd.) Rchb., 1831) \u00e8 una pianta erbacea, perenne appartenente alla famiglia delle Asteraceae.\nEtimologia.\nL'origine del nome del genere \u00e8 di derivazione ellenica e fa riferimento alle ghiandole che ricoprono lo stilo del fiore (\"adeno\" = ghiandole; \"styles\" = stilo). L'epiteto specifico (\"leucophylla\") significa, sempre nella lingua greca, \u201cfoglie bianche\u201d e fa riferimento alle foglie bianco-lanose della pianta.\nIl binomio scientifico attualmente accettato (\"Adenostyles leucophylla\") \u00e8 stato proposto inizialmente dal botanico, farmacista e micologo tedesco Carl Ludwig Willdenow (1765-1812), e perfezionato in seguito dal botanico, ornitologo e illustratore tedesco Heinrich Gottlieb Ludwig Reichenbach (1793\u20131879) nella pubblicazione \"\u201dFlora Germanica Excursoria\u201d\" del 1831.\nDescrizione.\nQuesta pianta pu\u00f2 raggiungere un'altezza variabile da 2 a 4 dm. La forma biologica \u00e8 emicriptofita scaposa (H scap) : ossia \u00e8 una pianta perennante tramite gemme posizionate al livello del terreno con fusto allungato e mediamente foglioso.\nRadici.\nLe radici sono secondarie da rizoma.\nFoglie.\nSia le foglie basali che quelle cauline su entrambe le facce sono bianco-lanose.\nInfiorescenza.\nL'infiorescenza \u00e8 formata da densi corimbi di capolini portati da peduncoli pelosi. I capolini (molto numerosi) sono composti normalmente da 12 \u2013 15 fiori (massimo 32) raccolti e sostenuti da un involucro ovoide circondato da squame obovate disposte su 1 \u2013 2 serie. Il ricettacolo (la parte che raccoglie e sostiene i singoli fiori) \u00e8 nudo, ossia senza peli e pagliuzze. Diametro del capolino: 3 \u2013 5\u00a0mm.\nFiore.\nI fiori sono tutti del tipo tubuloso (il tipo ligulato, i fiori del raggio, presente nella maggioranza delle Asteraceae, qui \u00e8 assente), sono inoltre ermafroditi, tetra-ciclici (calice \u2013 corolla \u2013 androceo \u2013 gineceo), pentameri e attinomorfi. \nFrutti.\nI frutti sono degli acheni striati sormontati da un pappo di peli denticolati. I peli del pappo sono disposti in diversi ranghi sono inoltre lunghi e ricoprono fino a met\u00e0 la corolla del fiore.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della \"Adenostyles leucophylla\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). Il genere \"Adenostyles\" comprende non pi\u00f9 di una ventina di specie distribuite nell'emisfero boreale di cui tre sono proprie della flora italiana.\nIl numero cromosomico di \"A. leucophylla\" \u00e8: 2n = 38\nIl basionimo per questa specie \u00e8: \"Cacalia leucophylla\" \nIbridi.\nNell'elenco seguente sono indicati alcuni ibridi interspecifici:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nLe altre due specie del genere \"Adenostyles\" presenti nella flora spontanee italiana, come forma non sono molto diverse da quelle di questa voce che comunque si distingue per la colorazione biancastra sia del fusto che delle foglie.\nUsi.\nGiardinaggio.\nQueste piante sono usate soprattutto nei giardini rocciosi in quanto il loro ampio fogliame ha una buona funzione ornamentale. La coltivazione inoltre non \u00e8 molto difficile se allevate entro un composto terroso ricco di torba, ma capace di mantenere fresche e umide le radici. Si propagano sia per seme che per divisione di piede.\nAltre notizie.\nIl cavolaccio lanoso in altre lingue viene chiamata nei seguenti modi:"}
{"id": "3517742", "revid": "124488690", "url": "https://it.wikipedia.org/wiki?curid=3517742", "title": "US Open 1994 - Doppio misto", "text": "Helena Sukov\u00e1 e Todd Woodbridge erano i detentori del titolo, ma solo Woodbridge ha partecipato in coppia con Jana Novotn\u00e1.\nNovotn\u00e1 e Woodbridge hanno perso in finale 6\u20132, 6\u20134 contro Elna Reinach e Patrick Galbraith."}
{"id": "3517752", "revid": "247222", "url": "https://it.wikipedia.org/wiki?curid=3517752", "title": "Robot sociali", "text": ""}
{"id": "3517753", "revid": "1543377", "url": "https://it.wikipedia.org/wiki?curid=3517753", "title": "Vestito American Express di Lizzy Gardiner", "text": "Il Vestito American Express Gold di Lizzy Gardiner \u00e8 l'abito indossato dalla costumista statunitense in occasione della 67\u00aa edizione della cerimonia di premiazione degli Oscar, il 27 marzo 1995. L'abito era interamente fatto da carte di credito \"American Express Gold\", reali ma scadute. \u00c8 stato citato dai media come uno dei vestiti pi\u00f9 ricordati nella storia degli Oscar, bench\u00e9 generalmente considerato uno dei peggiori.\nStoria.\nil vestito era stato originariamente realizzato per far parte dei costumi del film \"Priscilla, la regina del deserto\" insieme ad una serie di altri bizzarri abiti, compreso uno interamente composto da infradito rosa, ma prima dell'inizio delle riprese, la American Express aveva negato il proprio consenso. La costumista Lizzy Gardiner rivel\u00f2, \"Ero al verde, e non avevo niente da mettermi. Cos\u00ec ho proceduto con la mia lista di buone idee avute in passato.\" Indossando quell'abito, Lizzy Gardiner, insieme al collega Tim Chappel ha ricevuto l'Oscar per i migliori costumi 1995 proprio per il suo lavoro per \"Priscilla, la regina del deserto\". Il vestito \u00e8 stato battuto all'asta per beneficenza nel marzo 1999 per 12.650 dollari, ed il ricavato \u00e8 andato alla Fondazione americana per la ricerca sull'AIDS.\nDesign.\nIl vestito \u00e8 stato realizzato con 254 carte di credito American Express gold scadute. L'unica parte del vestito a non essere di quel \"materiale\" erano le spalline, realizzate in tessuto dorato. Lizzy Gardiner ha accompagnato la mise con uno scialle dorato bordato con altre carte di credito American Express Gold e con un paio di scarpe con la zeppa, anch'esse dorate.\nRicezione.\nLa rivista \"Cosmopolitan\" ha citato l'abito come uno dei peggiori mai apparso sul palco degli oscar, dicendo, \"\u00c8 un abito fatto di carte American Express Gold. Non siamo sicuri su cos'altro altro da dire su questo, salvo che la lezione pi\u00f9 ovvia \u00e8 questa: Per l'amor di Dio, non progettare il proprio vestito per il red carpet.\"\nAnche la rivista \"Time\" ha votato l'abito come uno dei peggiori degli Oscar di tutti i tempi, dicendo: \"Il nostro problema con l'abito che la Gardiner indossava per accettare il suo premio non \u00e8 che il suo vestito era fatto di un materiale bizzarro e non tradizionale. Il nostro problema \u00e8 che il materiale scelto erano le carte di credito American Express Gold. \u00c8 di cattivo gusto. E come ha fatto a sedersi in quella cosa?\"\nVedendo le potenzialit\u00e0 promozionali del vestito, \u00e8 stato riportato che la American Express ha voluto mettere in mostra l'abito nei suoi uffici negli Stati Uniti."}
{"id": "3517756", "revid": "2060217", "url": "https://it.wikipedia.org/wiki?curid=3517756", "title": "Planet Earth (Duran Duran)", "text": "Planet Earth \u00e8 il primo singolo dei Duran Duran, estratto nel 1981 dall'omonimo album di debutto della band inglese, pubblicato nello stesso anno.\nIl disco raggiunse la posizione numero 12 nella UK Singles Chart e la posizione numero 8 nella Australian charts."}
{"id": "3517758", "revid": "1305772", "url": "https://it.wikipedia.org/wiki?curid=3517758", "title": "Tonaca", "text": "Tonaca, spesso sinonimo di tunica, pu\u00f2 riferirsi a:\nAnatomia.\nIn anatomia tonaca \u00e8 una guaina, composta da alcuni strati cellulari, che riveste un organo o una sua porzione."}
{"id": "3517759", "revid": "287204", "url": "https://it.wikipedia.org/wiki?curid=3517759", "title": "Bartholomew", "text": ""}
{"id": "3517760", "revid": "767487", "url": "https://it.wikipedia.org/wiki?curid=3517760", "title": "The Vicar of Wakefield (film 1917)", "text": "The Vicar of Wakefield \u00e8 un film muto del 1917 diretto da Ernest C. Warde e interpretato da suo padre, il famoso attore teatrale Frederick Warde.Questa \u00e8 la settima versione cinematografica dell'opera di Oliver Goldsmith: la Thanhouser aveva prodotto gi\u00e0 nel 1910 la prima trasposizione per lo schermo del romanzo.\nTrama.\nPerseguitato dalla sfortuna, il vicario di Wakefield prima vede andar via di casa, a causa di una delusione amorosa, il figlio pi\u00f9 grande, poi anche Olivia, la figlia maggiore, sedotta dallo squire Wilmot. Il terzo figlio, il pi\u00f9 giovane, sperpera il denaro che doveva servire a pagare gli studi delle sorelle. Il vicario, alla ricerca di Olivia, si aggrega a una compagnia di guitti ritrovando finalmente la figlia che, nel frattempo, \u00e8 stata abbandonata da Wilmot. Quando padre e figlia tornano a casa, la vedono bruciare in un incendio. Riappare lo squire che, dopo aver preteso il denaro dell'affitto della casa bruciata, getta in prigione per debiti il vicario. Sar\u00e0 l'arrivo di Mr. Burchell a rimettere le cose a posto: Burchell, che \u00e8 in realt\u00e0 lo zio di Wilmot, costringe il nipote a render conto delle sue cattive azioni, la reputazione di Olivia viene salvata con un matrimonio riparatore e il figlio maggiore torna anche lui a casa, potendo alla fine sposare la ragazza che ama.\nProduzione.\nIl film fu prodotto da Edwin Thanhouser per la sua compagnia, la Thanhouser Film Corporation.\nDistribuzione.\nDistribuito dalla Path\u00e9 Exchange, il film usc\u00ec nelle sale cinematografiche USA il 25 febbraio 1917. Copia del film, ancora esistente, \u00e8 conservata negli archivi dell'EmGee Film Library.\u00c8 stato riversato in DVD e distribuito nel 2006 dalla Thanhouser Company Film Preservation Inc., compreso in un'antologia, \"The Thanhouser Collection - DVD Volumes 4, 5 and 6 - (1910-1917)\" in NTSC per un totale di 289 minuti .\nDifferenti versioni.\nIl romanzo di Goldsmith venne portato sullo schermo in diverse versioni:"}
{"id": "3517766", "revid": "460676", "url": "https://it.wikipedia.org/wiki?curid=3517766", "title": "Premium Serie B", "text": ""}
{"id": "3517772", "revid": "1305772", "url": "https://it.wikipedia.org/wiki?curid=3517772", "title": "Hungry like the Wolf", "text": "Hungry like the Wolf \u00e8 il secondo singolo dei Duran Duran estratto nel 1982 dall'album \"Rio\".\nVideo Musicale.\nIl video musicale \u00e8 diretto da Russell Mulcahy e filmato nella giungla dello Sri Lanka, ed evoca l'atmosfera del film \"I predatori dell'arca perduta\". Sebbene inizialmente non sia riuscito a sfondare nel mercato statunitense, MTV ha dato al video un'ampia rotazione radiofonica facendo guadagnare al gruppo molta visibilit\u00e0. La canzone \u00e8 arrivata terza nella classifica di \"Billboard\" Hot 100 nel marzo 1983, e i Duran Duran sono diventati una realt\u00e0 internazionale. Nel 1984 il videoclip di \"Hungry like the Wolf\" insieme a \"Girls on Film\" ha vinto il primo Grammy Award for Best Short Form Music Video."}
{"id": "3517773", "revid": "125726519", "url": "https://it.wikipedia.org/wiki?curid=3517773", "title": "I Libri della Spiga", "text": "La collana I Libri della Spiga \u00e8 una storica collezione di classici - italiani, greci e latini, delle letterature occidentali - dell'Editore Garzanti Libri. Nata nel 1982 su impulso dello stesso Livio Garzanti, il titolo prende il nome, e il logo della spiga di grano, dall'indirizzo dello storico palazzo della Garzanti a Milano, in via della Spiga n. 30, nella sede ricostruita dopo la seconda guerra mondiale dall'architetto Gio Ponti e affrescata negli anni ottanta da Tullio Pericoli. I volumi erano esteticamente riconoscibili per le coste color carta da zucchero e i cofanetti di cartone.\nLa collana si avvalse della consulenza di studiosi e specialisti prestigiosi, come Dante Isella e Lucio Felici. Volle presentare in densi tomi le raccolte di opere di autori eccellenti, seguendo scelte eclettiche. L'ultimo titolo ristampato risale al 1998, quando giunse alla direzione editoriale della Garzanti Oliviero Ponte di Pino, pur se non furono date comunicazioni ufficiali sulla sua chiusura. La cura della carta e dei caratteri di stampa, la rilegatura con sovraccoperta trasparente e cofanetto di cartoncino a stampa, fecero de \"I Libri della Spiga\" delle edizioni di lusso, ma il suo valore maggiore risiedette nelle ottime curatele, tra cui spiccarono l'edizione critica dello \"Zibaldone di pensieri\" di Leopardi e le opere complete di Carlo Emilio Gadda.\nNel 2021 \u00e8 ripresa la pubblicazione della collezione - rinnovata nella veste grafica ed editoriale, firmata da Giacomo Callo - con una raccolta di novelle di Proust, inedite in Italia, primo di 4 titoli usciti in quest'anno."}
{"id": "3517777", "revid": "767487", "url": "https://it.wikipedia.org/wiki?curid=3517777", "title": "Cordura", "text": "Cordura (\"They Came to Cordura\") \u00e8 un film western del 1959 diretto da Robert Rossen e ispirato all'omonimo romanzo di Glendon Swarthout.\nTrama.\nNel 1916 alcuni reparti di cavalleria dell'esercito statunitense si battono con le bande messicane di Pancho Villa. Al maggiore Thomas Thorn viene affidato l'incarico di seguire la cavalleria durante le operazioni militari e di segnalare al comando eventuali atti eroici, degni di essere premiati: si vuole in tal modo raccogliere efficaci esempi da proporre all'esercito appena riorganizzato. Durante l'attacco a una fattoria tenuta dai messicani, Thorn \u00e8 testimone di quattro episodi di temeraria audacia, cui se ne era aggiunto un quinto nel precedente scontro di Guerrero.\nCessata la battaglia con la sconfitta dei messicani, il maggiore chiama a s\u00e9 i cinque valorosi e con loro si incammina alla volta di Cordura, sede delle retrovie americane. Della comitiva fa parte anche Adelaide Geary, proprietaria della fattoria, accusata di aver collaborato con il nemico. Thorn ha l'animo diviso da un profondo conflitto spirituale: egli stesso si \u00e8 comportato da vile durante una battaglia e ora vorrebbe comprendere che cosa sia in realt\u00e0 l'eroismo. Intanto le privazioni della dura marcia verso la lontana Cordura, gli agguati dei guerriglieri, la presenza di una donna, vanno logorando in ciascuno degli eroi il sentimento della disciplina e dell'onore militare, e ciascuno appare quale \u00e8 veramente: un attaccabrighe, un egoista, un ipocrita, un violento, un debole.\nAd un certo punto gli uomini si ribellano al maggiore, del quale conoscono la vilt\u00e0 dimostrata in battaglia. Solo Adelaide comprende che vi \u00e8 pi\u00f9 coraggio nella meditata e cosciente fermezza di Thorn che negli istintivi atti di coraggio compiuti durante il combattimento. Bench\u00e9 minacciato di morte, con implacabile energia il maggiore riesce a guidare fino a Cordura i suoi uomini, che alla fine riacquistano il senso della disciplina e sono presi da ammirazione per la ferrea tempra del comandante.\nProduzione.\nIl film aveva una durata di due ore e mezzo ma venne ridotto a circa due ore; nel 1966 il regista Robert Rossen lo rimont\u00f2 nella lunghezza originaria ma mor\u00ec prima della riedizione.\nRiprese.\nLe riprese avvennero in gran parte in Arizona, a Wolf Hole e nella Paiute Wilderness Area; altre scene vennero girate nel Nevada, nella Moapa Valley, nello Utah, a St. George e a Sonora (in Messico).\nCast.\nIl ruolo del maggiore Thorn fu originariamente offerto a Montgomery Clift, il quale per\u00f2 rifiut\u00f2 l'offerta. Fu quindi scelto Cooper, nonostante fosse stato giudicato anziano per il personaggio (aveva 57 anni, mentre il Maggiore Thorn doveva essere sulla trentina). Cooper era malato ma prese ugualmente parte alle riprese nonostante il parere contrario dei propri medici.\nDistribuzione.\nIl film venne distribuito nelle sale cinematografiche statunitensi nell'ottobre del 1959; in Italia il film usc\u00ec il 27 novembre 1959."}
{"id": "3517781", "revid": "647542", "url": "https://it.wikipedia.org/wiki?curid=3517781", "title": "What Happens Tomorrow", "text": "What Happens Tomorrow \u00e8 un brano musicale dei Duran Duran uscito nel 2005 come secondo singolo dall'album \"Astronaut\" uscito nel 2004.\nPosizioni in classifica.\nIl brano non riesce ad entrare nella Top10 britannica (#11 posizione), ma ottiene grande successo: un trionfante primo posto nella classifica greca, 2\u00ba posto in Italia e 3\u00b0 nel Canada."}
{"id": "3517782", "revid": "466539", "url": "https://it.wikipedia.org/wiki?curid=3517782", "title": "Andrew Scott (attore)", "text": "\u00c8 conosciuto soprattutto per il ruolo del Professor Moriarty nella serie televisiva \"Sherlock\" e per il ruolo del \"Prete\" nella serie tv Fleabag, ruolo per cui ha ricevuto una nomination ai Golden Globe. Molto attivo anche in campo teatrale, nel 2020 ha vinto il Laurence Olivier Award al miglior attore per la commedia di No\u00ebl Coward \"Il divo Garry\".\nBiografia.\nScott ha debuttato come attore a diciassette anni nel film irlandese \"Korea\". Dopo aver fatto una piccola parte nel film di Steven Spielberg \"Salvate il soldato Ryan\", ha lavorato con il produttore teatrale Karel Reisz in \"Long Day's Journey into Night\" per il quale \u00e8 risultato il miglior attore dell'anno: ha ricevuto un Independent/Spirit of Life Awards e una nomination all'Irish Times Award come attore non protagonista.\nScott \u00e8 apparso nel piccolo ruolo di Michael Blodgett nel film \"Nora\" con Ewan McGregor e in un adattamento televisivo di \"The American\" di Henry James insieme a Diana Rigg e Matthew Modine; ha poi debuttato in teatro a Londra in \"Dublin Carol\" di Conor McPherson con Brian Cox al Royal Court Theatre. Ha fatto poi parte del cast della tragedia \"Longitude\", vincendo il British Academy Television Awards come miglior attore non protagonista nel 2012 per \"Sherlock\", e della pluripremiata miniserie della HBO \"Band of Brothers - Fratelli al fronte\". \nNel 2017 ha interpretato \"Amleto\" prima all'Almeida Theatre e poi all'Harold Pinter Theatre. Nel 2019 \u00e8 entrato a far parte del cast della multipremiata serie televisiva \"Fleabag\", in un ruolo che gli \u00e8 valso la vittoria di un Critics' Choice Awards e una nomination ai Golden Globe.\nNello stesso anno prende parte alla serie TV \"His Dark Materials - Queste oscure materie\" nel ruolo di John Parry.\nDoppiatori italiani.\nNelle versioni in italiano delle opere in cui ha recitato, Andrew Scott \u00e8 stato doppiato da:\nCome doppiatore \u00e8 sostituito da:"}
{"id": "3517785", "revid": "425388", "url": "https://it.wikipedia.org/wiki?curid=3517785", "title": "Libri della spiga", "text": ""}
{"id": "3517786", "revid": "290351", "url": "https://it.wikipedia.org/wiki?curid=3517786", "title": "James Jordan", "text": ""}
{"id": "3517787", "revid": "46931", "url": "https://it.wikipedia.org/wiki?curid=3517787", "title": "Jim Jordan (politico)", "text": ""}
{"id": "3517788", "revid": "1573940", "url": "https://it.wikipedia.org/wiki?curid=3517788", "title": "Lasius flavus", "text": "Lasius flavus , \u00e8 una formica della sottofamiglia Formicinae, diffusa in tutta l'Europa ed in alcune parti del Nord America e dell'Asia e dell'Africa del Nord.\nDescrizione.\nLe regine hanno una lunghezza media dai 7 ai 9\u00a0mm, i maschi dai 3 ai 4\u00a0mm mentre le operaie variano dai 2 ai 4\u00a0mm.\nIl colore varia dal giallo rossiccio fino al marrone. I maschi e le regine generalmente sono di colore pi\u00f9 scuro. La specie \u00e8 monomorfa, non esistono i soldati.\nHabitat.\nLa specie predilige fare i nidi nei prati o nei campi evitando terreni aridi. Trattandosi di formiche ipogee, i nidi sono raramente visibili poich\u00e9 situati quasi completamente sottoterra.\nBiologia.\nAlimentazione.\nSi nutrono di melata di afidi, con cui vivono in simbiosi, e di insetti ed aracnidi di piccole o medie dimensioni che riescono a predare.\nFondazione.\nDopo il volo nuziale \u00e8 abbastanza frequente che due o pi\u00f9 regine si associno per iniziare una fondazione insieme. Dopo la nascita di un sufficiente numero di operaie, queste ultime decideranno quale regina rimarr\u00e0 uccidendo le altre, si tratta di pleometrosi.\nQuesto comportamento che pu\u00f2 sembrare insensato porta invece a dei benefici, in quanto la fase iniziale di fondazione \u00e8 quella pi\u00f9 difficile e le specie le cui regine fanno tutto autonomamente rimanendo sfinite, hanno un alto tasso di fallimenti."}
{"id": "3517789", "revid": "46931", "url": "https://it.wikipedia.org/wiki?curid=3517789", "title": "Jim Jordan", "text": ""}
{"id": "3517792", "revid": "38120", "url": "https://it.wikipedia.org/wiki?curid=3517792", "title": "Hijack My Heart", "text": ""}
{"id": "3517798", "revid": "599013", "url": "https://it.wikipedia.org/wiki?curid=3517798", "title": "Julio Venini", "text": "Caratteristiche tecniche.\nGiocava come difensore, ma era in grado di ricoprire anche il ruolo di centrocampista, in cui si afferm\u00f2 al River Plate; era un centromediano.\nCarriera.\nClub.\nVenini inizi\u00f2 la propria carriera nel calcio professionistico nel 1948, nell'Estudiantes di La Plata; vi rimase per tre stagioni, assommando 28 presenze e 1 gol. Nel 1951 si trasfer\u00ec al River Plate, dove divenne la prima scelta nel ruolo di centromediano: con Y\u00e1cono e Ferrari compose il terzetto di centrocampo. Presenzi\u00f2 nell'incontro decisivo del campionato 1952, giocando da titolare. L'anno seguente accadde lo stesso, con Venini affiancato da Roberto Tesouro e Pascasio Sola. Nel 1955 cambi\u00f2 ruolo, passando da centrocampista a difensore, divenendo centrale sinistro; in tale posizione prese parte al decisivo Supercl\u00e1sico dell'8 dicembre 1955, giocando accanto a Federico Vairo in terza linea. Venini lasci\u00f2 il club nel 1955, e nel 1960-1961 fu nella rosa del Cemento Armado, ove gioc\u00f2 come centromediano titolare."}
{"id": "3517800", "revid": "71433", "url": "https://it.wikipedia.org/wiki?curid=3517800", "title": "Let Me Entertain You (Queen)", "text": ""}
{"id": "3517801", "revid": "287204", "url": "https://it.wikipedia.org/wiki?curid=3517801", "title": "Hockey Club Monza", "text": "L'Hockey Club Monza era una squadra di hockey su pista e di hockey in-line italiana che aveva sede a Monza. Il club fu fondato nel 1933 e cess\u00f2 l'attivit\u00e0 nel 2004. Nel suo palmar\u00e8s figurano 7 vittorie nel campionato italiano, 3 Coppe Italia, 1 Coppa CERS e 1 Coppa delle Nazioni.\nStoria.\nL'hockey su pista arriv\u00f2 a Monza nel 1932 grazie ad alcuni giocatori delle squadre milanesi dell'epoca, e nel 1933 fu fondato l'Hockey Club Monza (col nome di \"Skating Hockey Club Monza\") da Ambrogio Mauri e Giovanni Redaelli, che erano i titolari dello skating nel salone delle dodici colonne di Piazza Garibaldi.\nL'Hockey Club Monza gioc\u00f2 la sua prima partita il 3 marzo 1933 perdendo 6-5 contro il Gloria di Milano. La rivincita avvenne il 9 marzo seguente e il Monza vinse 3-0 con questa formazione: Riva (portiere), Kullmann (terzino), Mauri (medio-centro), Fossati (ala destra), Colzani (ala sinistra).\nIl primo giocatore monzese a vestire la maglia della Nazionale fu il portiere Mario Massironi nel 1934 ma, prima dello scoppio della seconda guerra mondiale anche Kullmann, Arnaboldi, Haver e Radaelli vennero convocati in azzurro.\nNel 1941 divent\u00f2 presidente Claudio Galimberti, che si dimise nel 1944 costringendo il Commissario prefettizio a nominare il giocatore Kullmann commissario straordinario malgrado fosse un ufficiale dell'Esercito alla macchia (non ripresentato ai repubblichini dopo l'8 settembre). \nL'attivit\u00e0 riprese nel 1945: il rag. Franco Castoldi fu eletto presidente e il 24 giugno l'H.C. Monza vinse il Trofeo San Giovanni sulla pista casalinga di Via Boccaccio, superando Hockey Novara e il Pirelli di Milano.\nNel 1946 l'Hockey Club Monza si aggiudic\u00f2 il Torneo pasquale di Montreux, il Trofeo \"Zavattaro\" di Novara, il Torneo di Genova, il campionato lombardo e due edizioni del torneo internazionale di Ginevra.\nNel 1947 i biancorossi si classificarono terzi alla Coppa delle Nazioni e nel 1951 conquistarono il primo scudetto. \nIl 1956 vide l'arrivo alla presidenza del rag. Mario Feraboli, il 1962 il secondo posto alla Coppa delle Nazioni di Montreux e il 1966 l'abbinamento con la Candy, che port\u00f2 la squadra a vincere altri scudetti e ad essere la prima squadra italiana a disputare una coppa europea, raggiungendo due finali consecutive nella neonata Coppa dei Campioni. In entrambe le occasioni i monzesi furono per\u00f2 sconfitti da squadre spagnole: nel 1966 dal Voltreg\u00e0 e nel 1967 dal Reus Deportiu. Nel 1969 fu ancora una squadra spagnola, il Villanova, ad eliminare i biancorossi.\nTra i giocatori che nella storia hanno militato in maglia biancorossa si ricordano anche: i fratelli Aldo e Maurizio Gelmini, i fratelli Castoldi, Bolis, il portoghese Ant\u00f3nio Livramento (uno dei migliori giocatori di tutti i tempi), il portiere Citterio e, in tempi pi\u00f9 recenti, Federico Paghi, Massimo ed Enrico Mariotti e Pino Marzella.\nCon questi ultimi giocatori arriv\u00f2 in bacheca la Coppa CERS, ultimo trofeo conquistato dalla squadra del presidente Fossati, che si avvi\u00f2 a una triste retrocessione al termine del campionato 1990-1991.\nNel 1997 la Societ\u00e0 decise di interrompere l'attivit\u00e0 su pista per dedicarsi all'hockey in-line fino al 2003-2004, poi la cessazione definitiva.\nColori e simboli.\nI colori sociali erano: maglia rossa con bordi bianchi, calzoncini bianchi o rossi e calzettoni rossi.\nStrutture.\nLa prima pista del Monza fu il \"salone di piazza Garibaldi\", utilizzato per i primi allenamenti di selezione dai milanesi Orazio Zorloni e Natale Gaudenzi alla fine della stagione 1932.\nIl \"salone\" aveva per\u00f2 il problema non indifferente: la presenza di ingombranti colonne che impedivano l'omologazione da parte della Federazione all'epoca avente sede a Milano. I biancorossi furono perci\u00f2 costretti a giocare i primi due campionati e le partite ufficiali \"fuori casa\", utilizzando il salone solo per partite amichevoli.\nCon il passaggio sotto l'egida delle organizzazioni sportive fasciste comunali, fu il F.G.C. \"Bernardo Mazzorana\" a essere il primo a chiedere nel 1934 al Comune di Monza la possibilit\u00e0 di patrocinare la costruzione del primo campo sportivo nello spazio libero fra gli edifici scolastici di fronte all'attuale piscina N.E.I., ma per tutta risposta l'ufficio sportivo provinciale fascista rifiut\u00f2 la realizzazione del progetto (costo 18 000 lire), perch\u00e9 la disciplina sportiva non rientrava fra quelle sviluppate e promosse dal regime fascista.\nLa \"pista di via Boccaccio\" fu progettata solo nel gennaio del 1935 e il progetto prevedeva un costo complessivo di lire 25 000. Le gerarchie fasciste furono convinte in questa occasione a sostenere la spesa grazie alle affermazioni conseguite a Montreux e contro lo Zurigo, ma soprattutto per i giovani pattinatori forniti alle rispettive nazionali di corsa su strada e hockey trascritti in un memoriale dei primi due anni d'attivit\u00e0 e dato al podest\u00e0 Ulisse Cattaneo dal presidente Giovanni Radaelli.\nPartita la gara al ribasso, fu la ditta Marchesi a costruire la pista per 24 000 lire (scontando 1 000 lire) da pagare in 3 anni consegnando al Comune la pista in occasione dei \"Campionati Europei di pattinaggio su strada\" che si svolse a Monza nella seconda quindicina di settembre 1935. \nA tribuna terminata all'ultimo momento fu poi stipulata la convenzione tra il Comune e il G.R.F. \"Michele Bianchi\" avallando l'obbligo a concedere l'accesso gratuito a tutti gli affiliati ad organizzazioni fasciste e sportivi per loro tesserati.\nLa pista rimase scoperta e soggetta ad intemperie per molti anni, e disattesi tutti gli inviti dei biancorossi al Comune a coprirla. Al club arriv\u00f2 perci\u00f2 a fine campionato 1979 dalla FIHP l'ultimo avviso: o lo coprite prima dell'inizio della stagione 1979-1980 oppure dovrete trovarvi un altro campo omologato. Sciolta la convenzione nel 1979 l'H.C. Monza fu costretto a trasferirsi alla palestra di via Ardig\u00f2 (capienza solo circa 500 spettatori) e solo al completamento del palazzetto di \nBiassono utilizzarlo a partire dalla stagione 1982-1983.\nPalmar\u00e8s.\nTitoli nazionali.\n10 trofei\nTitoli internazionali.\n2 trofei"}
{"id": "3517802", "revid": "106908", "url": "https://it.wikipedia.org/wiki?curid=3517802", "title": "Lost Opportunity", "text": ""}
{"id": "3517810", "revid": "729019", "url": "https://it.wikipedia.org/wiki?curid=3517810", "title": "Open di Francia 2011 - Doppio ragazzi", "text": "I detentori del titolo erano Duilio Beretta e Roberto Quiroz ma non hanno preso parte al torneo.\nAndr\u00e9s Artu\u00f1edo e Roberto Carballes hanno sconfitto in finale Mitchell Krueger e Shane Vinsant per 5-7, 7-65, [10-5]"}
{"id": "3517811", "revid": "1318658", "url": "https://it.wikipedia.org/wiki?curid=3517811", "title": "Attilio Lapadula", "text": "Biografia.\nAttilio Lapadula era nato a Pisticci (MT) l'8 aprile 1917. Il padre Donato Lapadula (Pisticci 1873 - Roma 1949) aveva un laboratorio di falegnameria che produceva mobili e come modelli utilizzava, tra l'altro, quelli pubblicati nella rivista tedesca \"Jugend\". Attilio Lapadula ha sempre attribuito grande importanza all'influenza che quelle immagini, viste da ragazzo, avevano esercitato sulla sua opera successiva. Di questo periodo \u00e8 una serie di paesaggi dipinti ad acquerello.\nNel 1931 aveva raggiunto a Roma il fratello Ernesto Lapadula che si era laureato in Architettura l'anno precedente. Entrato al Liceo artistico Ripetta consegu\u00ec la maturit\u00e0 nel 1935 e segu\u00ec anche un corso di Scenografia all'Accademia di belle arti di Roma. Nel 1934 aveva partecipato con varie opere ai \"Ludi juveniles\", vincendo il primo premio con una scultura. Iscrittosi alla Facolt\u00e0 di Architettura della Sapienza - Universit\u00e0 di Roma, si laure\u00f2 con 110 e lode nel 1940.\nPartecip\u00f2 alla seconda guerra mondiale, come sottotenente del 10\u00ba Reggimento Genio Guastatori, in varie zone di guerra della Calabria. Di quel periodo \u00e8 una serie di disegni a penna di paesaggi.\nSuper\u00f2 l'esame di stato per l'abilitazione all'esercizio della professione di architetto nel 1948 a Napoli. Sempre nel 1948 spos\u00f2 Mariagrazia Oliva, nipote della pittrice Bice Lazzari e dell'architetto Carlo Scarpa. Lo studio Lapadula aveva cominciato l'attivit\u00e0 nel campo dell'Architettura e dell'Urbanistica nel 1930 con Ernesto, del quale Attilio fu, fin dall'inizio, il pi\u00f9 stretto collaboratore. Dopo la laurea Attilio inizi\u00f2 un'autonoma attivit\u00e0 professionale, firmando nello stesso tempo alcuni importanti progetti insieme al fratello, fino alla partenza di quest'ultimo per l'Argentina, nel 1949.\nInsegnamento universitario.\nDal 1940 al 1981, con la sola parentesi della guerra, ha svolto attivit\u00e0 di docenza presso la Facolt\u00e0 di Architettura dell'Universit\u00e0 di Roma, prima come assistente dei corsi di Urbanistica tenuti da Plinio Marconi, Luigi Piccinato e Gabriele Scimemi poi, dal 1959, come libero docente e, infine dal 1969, come professore associato di Urbanistica. Il suo rapporto con gli studenti era fondato contemporaneamente su un grande rigore scientifico e una profonda umanit\u00e0. Celebre fu la frase che nel 1968, in piena contestazione studentesca, comparve sui muri della facolt\u00e0: \"Lapadula aiutaci tu\".\nSi \u00e8 occupato della storia urbanistica di Roma e del suo territorio, studiando in particolare il periodo in cui Roma e il Dipartimento del Tevere (corrispondente a grandi linee all'attuale Regione Lazio) vennero annessi da Napoleone I all'Impero francese.\nOpere.\nOggi, quando oramai prevale un'esasperata specializzazione, non \u00e8 facile comprendere appieno la figura di un architetto che riusciva a coprire una gamma di interessi culturali e di attivit\u00e0 professionali ampie e complesse che comprendevano l'attivit\u00e0 didattica, la ricerca storica, la partecipazione a concorsi nazionali e internazionali, la progettazione architettonica, l'arredamento e la pianificazione urbanistica.\nPrincipali edifici realizzati.\nNello studio Lapadula, del quale fu unico titolare dal 1949 al 1981, ha svolto una vastissima attivit\u00e0 di progettazione nei settori dell'edilizia residenziale pubblica e privata, dell'edilizia scolastica, ospedaliera, alberghiera, commerciale, religiosa e industriale, specializzandosi in particolare in quella per uffici, nel cui ambito ha approfondito gli aspetti della distribuzione funzionale, della definizione delle strutture (prefabbricazione e strutture in acciaio), dello studio dei particolari costruttivi e decorativi (specialmente nelle facciate continue in alluminio e vetro) e dell'allestimento degli interni.\nArredamenti.\nSoprattutto nei primi anni, lo studio fu attivo nella progettazione di ville e stabilimenti balneari, nell'arredamento di negozi, bar e ristoranti (oggi in gran parte perduti) e navi. In queste attivit\u00e0 si avvalse della collaborazione di numerosi artisti (come Afro Basaldella, Pericle Fazzini, Bice Lazzari, Leoncillo Leonardi, Roberto Matta, Angelo Savelli, Amerigo Tot e molti altri) per la realizzazione di affreschi, mosaici, bassorilievi, ceramiche, bronzi e altri elementi decorativi.\nPiani urbanistici.\nNel 1942 era diventato membro effettivo dell'Istituto Nazionale di Urbanistica (INU) e dal 1972 membro dell'Association Internationale des Urbanistes (AIU). Dal 1963 al 1968 ha fatto parte della Commissione urbanistica del Comune di Roma. \nArchivio.\nLa maggior parte dei suoi progetti (disegni preparatori a colori, elaborati tecnici, documentazione fotografica, relazioni tecniche e alcuni plastici) e i documenti delle sue ricerche sono conservati presso lo studio di Roma, che \u00e8 stato dichiarato di \"rilevante interesse storico\" e quindi bene culturale. Tutta la documentazione relativa alla sua attivit\u00e0 di progettista, studioso e docente \u00e8 stata vincolata dalla Soprintendenza archivistica del Lazio il 2 dicembre 1992. Il responsabile attuale dell'archivio e dello studio \u00e8 l'architetto Bruno Filippo Lapadula che, sino al 1981, era stato il suo pi\u00f9 stretto collaboratore.\nFilmografia.\nAlcune sue opere sono state utilizzate come location di film, sceneggiati televisivi e documentari. In particolare: lo stabilimento balneare Kursaal, per il quale aveva inventato il famoso trampolino circolare, \u00e8 diventato, a partire dagli anni cinquanta, un'icona del Lido di Roma (Ostia) e della \"dolce vita\"."}
{"id": "3517813", "revid": "767487", "url": "https://it.wikipedia.org/wiki?curid=3517813", "title": "The Vicar of Wakefield (film 1916)", "text": "The Vicar of Wakefield \u00e8 un film muto del 1916 diretto da Fred Paul. Il regista (1880-1967) nato a Losanna, utilizzando famosi attori teatrali si era specializzato nelle trasposizioni cinematografiche di opere letterarie, di cui \"The Vicar of Wakefield\" \u00e8 uno degli esempi pi\u00f9 significativi.\nProduzione.\nIl film fu prodotto dalla Ideal Films, Limited.\nDistribuzione.\nCopia del film esiste ancora.\nDifferenti versioni.\nIl romanzo di Goldsmith venne portato sullo schermo in diverse versioni:"}
{"id": "3517820", "revid": "767487", "url": "https://it.wikipedia.org/wiki?curid=3517820", "title": "Atilio Bernasconi", "text": "Carriera.\nClub.\nCresce nelle giovanili del Newell's.\nDopo l'esperienza con questa maglia passa al Torino, con il club italiano conta 5 presenze ed una rete segnata nell'esordio in \"granata\" avvenuto il 17 settembre 1933 nella partita Torino-Fiorentina (4-1). L'ultima partita la gioca il 19 novembre 1933 contro il Milan perdendo 4-0 in trasferta.\nDopo l'esperienza italiana passa al Rennes dove conta 6 presenze e 2 reti. Sfior\u00f2 la Coupe de France perdendo in finale contro il Marsiglia per 3-0 nella stagione 1934-1935. Con questa maglia subisce anche la retrocessione in seconda divisione francese nella stagione 1936-1937, dopo questo evento passa al Lione dove non conta nemmeno una presenza."}
{"id": "3517821", "revid": "1543377", "url": "https://it.wikipedia.org/wiki?curid=3517821", "title": "Bernhard Pankok", "text": "Biografia.\nDal 1889 studi\u00f2 arte alle accademie di D\u00fcsseldorf e Berlino. Nel 1892 si stabil\u00ec a Monaco di Baviera, dove apr\u00ec un \"atelier\" e nel 1897 fu tra i fondatori della \"Vereinigte Werkst\u00e4tten f\u00fcr Kunst im Handwerk \" (Laboratori uniti per l'arte nell'artigianato) di Monaco. Nel 1901 fu chiamato ad insegnare a Stoccarda agli Studi Sperimentali reali, che accorp\u00f2 sotto la sua direzione nel 1913 alla \"Kunstgewerbeschule\" (Scuola d'Arte e artigianato). Nel 1923 fu uno dei membri fondatori gruppo di artisti chiamato \"Secessione di Stoccarda\"."}
{"id": "3517822", "revid": "228587", "url": "https://it.wikipedia.org/wiki?curid=3517822", "title": "Carla (disambigua)", "text": ""}
{"id": "3517824", "revid": "33689", "url": "https://it.wikipedia.org/wiki?curid=3517824", "title": "City University, London", "text": ""}
{"id": "3517828", "revid": "1494169", "url": "https://it.wikipedia.org/wiki?curid=3517828", "title": "City University", "text": ""}
{"id": "3517829", "revid": "110157", "url": "https://it.wikipedia.org/wiki?curid=3517829", "title": "Campionato mondiale di pallavolo femminile Under-20 2011", "text": "Il campionato mondiale di pallavolo femminile Under-20 2011 si \u00e8 svolto dal 22 al 31 luglio 2011 a Lima e Trujillo, in Per\u00f9. Al torneo hanno partecipato 16 squadre nazionali juniores e la vittoria finale \u00e8 andata per la prima volta all'Italia.\nQualificazioni.\nAl torneo hanno partecipato la nazionale del paese organizzatore, due nazionali africane, tutte qualificate tramite il campionato continentale 2010, tre nazionali asiatiche ed oceaniane, tutte qualificate tramite il campionato continentale 2010, sei nazionali europee, una qualificata tramite il campionato continentale 2010 e cinque qualificate tramite i gironi di qualificazione, tre nazionali nordamericane, tutte qualificate tramite il campionato continentale 2010, e una nazionale sudamericana, qualificata tramite il campionato continentale 2010.\nGironi.\nI gironi sono stati sorteggiati il 26 maggio 2011 a Lima. Dopo la prima fase le prime due di ogni girone hanno composto i gironi E e F, mentre le ultime due classificare i gironi G e H. Le prime due classificate dei gironi E e F hanno disputato semifinali e finali per il primo e terzo posto; le ultime due classificate dei gironi E e F hanno disputato semifinali e finali per il quinto e settimo posto; le prime due classificate dei gironi G e H hanno disputato semifinali e finali per il nono e l'undicesimo posto; le ultime due classificate dei gironi G e H hanno disputato semifinali e finali per il tredicesimo e quindicesimo posto.\nPodio.\nCampione.\nItalia(Primo titolo)\nSecondo posto.\nBrasile\nTerzo posto.\nCina"}
{"id": "3517832", "revid": "33689", "url": "https://it.wikipedia.org/wiki?curid=3517832", "title": "EMG, Inc.", "text": ""}
{"id": "3517834", "revid": "122488357", "url": "https://it.wikipedia.org/wiki?curid=3517834", "title": "Chiquititas (telenovela messicana)", "text": "Chiquititas \u00e8 uno spin-off della serie argentina \"Chiquititas\", prodotta da Pedro Dami\u00e1n. Trasmessa nel 1998 dalla rete Azteca 7. Non ha avuto tanto successo. Dalla serie \u00e8 uscito la colonna sonora"}
{"id": "3517843", "revid": "33689", "url": "https://it.wikipedia.org/wiki?curid=3517843", "title": "Mirnyj (Kono\u0161skij rajon, Oblast di Archangel'sk)", "text": ""}
{"id": "3517844", "revid": "729019", "url": "https://it.wikipedia.org/wiki?curid=3517844", "title": "Open di Francia 2011 - Doppio ragazze", "text": "Le detentrici del titolo erano T\u00edmea Babos e Sloane Stephens ma non hanno preso parte al torneo.\nIrina Chroma\u010d\u00ebva e Maryna Zanevs'ka hanno sconfitto in finale Viktorija Kan e Demi Schuurs per 6-4, 7-5."}
{"id": "3517847", "revid": "33689", "url": "https://it.wikipedia.org/wiki?curid=3517847", "title": "Distretto di Kono\u0161a", "text": ""}
{"id": "3517848", "revid": "287204", "url": "https://it.wikipedia.org/wiki?curid=3517848", "title": "Flash (brano musicale)", "text": ""}
{"id": "3517851", "revid": "33689", "url": "https://it.wikipedia.org/wiki?curid=3517851", "title": "Palazzo Lanzara, ex Castelrodrigo", "text": ""}
{"id": "3517853", "revid": "33689", "url": "https://it.wikipedia.org/wiki?curid=3517853", "title": "Castelrodrigo", "text": ""}
{"id": "3517854", "revid": "76963", "url": "https://it.wikipedia.org/wiki?curid=3517854", "title": "Saeko Chiba", "text": "Cresciuta a Tokyo, Saeko Chiba si \u00e8 sposata il giorno del suo trentesimo compleanno, il 26 agosto 2007. \u00c8 sotto contratto con l'agenzia Space Craft Group. Viene affettuosamente chiamata dai suoi fan col vezzeggiativo \"Sae-chan\".\nBiografia.\nDa giovanissima, Saeko Chiba studia danza con l'ambizione di entrare a far parte della compagnia Takarazuka Revue. Tuttavia, dopo non essere riuscita a superare l'esame di ammissione alla Takarazuka Music School al suo terzo anno di scuole medie, decide di entrare nella una compagnia teatrale per ragazze adolescenti.\nAvendo avuto numerosi ruoli da protagonista nei tre anni passati con la compagnia, Saeko Chiba viene scelta come protagonista nel doppiaggio del videogioco per Dreamcast \"Kita e\". A quel punto, la Chiba decide di abbandonare la carriera di attrice teatrale e dedicarsi a tempo pieno al doppiaggio.\nIl suo debutto nell'animazione giapponese avviene con il personaggio di Tsubaki Sakura in \"Le situazioni di Lui &amp; Lei\" a cui seguono Kitsune no Akane in \"Angel Tales\" ed Elliot Chapman in \"Sci-Fi Harry\". Per il suo aspetto, Saeko viene spesso chiamata ad interpretare personaggi tsundere.\nSaeko ha anche intrapreso la carriera di cantante con la collaborazione della compositrice Yuki Kajiura, che aveva scritto le musiche per alcune rappresentazioni della compagnia Nansh\u014d. Il suo primo singolo \u00e8 stato \"Koi no Kiseki\", tema di apertura del videogioco per PlayStation \"Meguri Aishite\". In seguito la cantante ha pubblicato altri nove singoli e due album, oltre a varie image song e drama CD. Ha inoltre interpretato le sigle di \"\" e \"Atelier Judie\".\nSaeko fa anche parte del gruppo tiaraway insieme ad un altro ex membro della compagnia Nansh\u014d Yuuka Nanri. Inizialmente nate con il nome 'Saeko Chiba &amp; Yuuka Nanri' per la registrazione della sigla di \"Memories Off 2nd\", il duo ha successivamente pubblicato altri tre singoli, prima di sciogliersi il 6 marzo 2005."}
{"id": "3517855", "revid": "106908", "url": "https://it.wikipedia.org/wiki?curid=3517855", "title": "Stealin'", "text": ""}
{"id": "3517857", "revid": "46931", "url": "https://it.wikipedia.org/wiki?curid=3517857", "title": "Isola di Saint Paul", "text": ""}
{"id": "3517859", "revid": "15756", "url": "https://it.wikipedia.org/wiki?curid=3517859", "title": "Mucopolisaccaridosi I", "text": "Con mucopolisaccaridosi I si raggruppano alcune mucopolisaccaridosi, costituite dalle seguenti varianti:"}
{"id": "3517861", "revid": "41099208", "url": "https://it.wikipedia.org/wiki?curid=3517861", "title": "Mucopolisaccaridosi I H", "text": ""}
{"id": "3517863", "revid": "41099216", "url": "https://it.wikipedia.org/wiki?curid=3517863", "title": "Mucopolisaccaridosi I S", "text": ""}
{"id": "3517864", "revid": "33689", "url": "https://it.wikipedia.org/wiki?curid=3517864", "title": "Parallels, Inc.", "text": ""}
{"id": "3517867", "revid": "116216077", "url": "https://it.wikipedia.org/wiki?curid=3517867", "title": "Parallels", "text": ""}
{"id": "3517869", "revid": "46931", "url": "https://it.wikipedia.org/wiki?curid=3517869", "title": "Isola di St. Paul (Alaska)", "text": ""}
{"id": "3517870", "revid": "767487", "url": "https://it.wikipedia.org/wiki?curid=3517870", "title": "The Vicar of Wakefield (film 1912)", "text": "The Vicar of Wakefield \u00e8 un cortometraggio muto del 1912 diretto da Frank Powell. \u00c8 la seconda trasposizione cinematografica per il romanzo di Oliver Goldsmith.\nProduzione.\nIl film fu prodotto dalla Britannia Films.\nDistribuzione.\nDistribuito dalla Path\u00e9 Pictures International.\nDifferenti versioni.\nIl romanzo di Goldsmith venne portato sullo schermo in diverse versioni:"}
{"id": "3517871", "revid": "3535", "url": "https://it.wikipedia.org/wiki?curid=3517871", "title": "Terre di fonderia", "text": ""}
{"id": "3517872", "revid": "1543377", "url": "https://it.wikipedia.org/wiki?curid=3517872", "title": "Carmelo Comes", "text": "Biografia.\nSin da piccolo fu attratto dal disegno e dalla pittura, ma soltanto all'et\u00e0 di diciassette anni riusc\u00ec ad acquistare un pacchetto di acquerelli con i quali si present\u00f2 al pittore Giuseppe Fichera.\nNel frequentare la Biblioteca Universitaria di Catania pot\u00e9 venire a conoscenza di dipinti di artisti tedeschi e di altre nazioni europee, relativi alla seconda met\u00e0 del XIX secolo.\nNel frattempo, per mantenersi durante gli studi, si dedic\u00f2 ai pi\u00f9 svariati lavori facendo l'aiuto meccanico, il manovale nelle ferrovie, lo scrivano presso il catasto ed altre occupazioni del genere. Nel tempo libero dipingeva su supporti di fortuna che andavano dalla masonite al compensato, alla tavola di legno recuperata nelle discariche.\nSi impieg\u00f2 quindi presso un decoratore di soffitti, per potersi esercitare nella pittura, iniziando cos\u00ec un percorso che lo port\u00f2 ad addentrarsi nell'arte che doveva poi accompagnarlo per il resto della sua vita.\nPian piano riusc\u00ec a farsi conoscere e i suoi dipinti cominciarono ad entrare nelle case della borghesia catanese. Ci\u00f2 fece s\u00ec che venisse invitato alla VII e alla IX Quadriennale Nazionale d'Arte di Roma oltre che alla Biennale di Venezia (1950 e 1956).\nSi dedic\u00f2 poi all'insegnamento divenendo docente di decorazione pittorica presso l'Istituto Statale d'Arte di Catania.\nSuoi affreschi si trovano presso il Palazzo degli Elefanti sede del Comune di Catania, al Palazzo della Borsa, nel Palazzo di Giustizia e al Palazzo delle Scienze dell'Universit\u00e0 degli Studi di Catania (\"scena di Pitagora\" e \"figure allegoriche\"), oltre a diversi affreschi in edifici pubblici di Siracusa, Lentini ed altre citt\u00e0.\nAlcune sue opere sono presenti presso il Galleria d'arte moderna Sant'Anna di Palermo ed il Museo Guttuso di Bagheria oltre che in collezioni pubbliche e private, sia in Italia che all'estero."}
{"id": "3517873", "revid": "486946", "url": "https://it.wikipedia.org/wiki?curid=3517873", "title": "St Paul's Island", "text": ""}
{"id": "3517875", "revid": "486946", "url": "https://it.wikipedia.org/wiki?curid=3517875", "title": "Isola di St. Paul", "text": ""}
{"id": "3517876", "revid": "486946", "url": "https://it.wikipedia.org/wiki?curid=3517876", "title": "St. Paul's Island", "text": ""}
{"id": "3517877", "revid": "486946", "url": "https://it.wikipedia.org/wiki?curid=3517877", "title": "St. Paul Island", "text": ""}
{"id": "3517878", "revid": "33689", "url": "https://it.wikipedia.org/wiki?curid=3517878", "title": "Pello, \u00d6vertorne\u00e5", "text": ""}
{"id": "3517879", "revid": "486946", "url": "https://it.wikipedia.org/wiki?curid=3517879", "title": "St Paul Island", "text": ""}
{"id": "3517880", "revid": "33689", "url": "https://it.wikipedia.org/wiki?curid=3517880", "title": "Fantasia, BWV 572", "text": ""}
{"id": "3517881", "revid": "1429175", "url": "https://it.wikipedia.org/wiki?curid=3517881", "title": "La nostra amica Robbie", "text": "La nostra amica Robbie (\"Hallo Robbie!\") \u00e8 una serie televisiva tedesca, ideata da Christine Rohls e prodotta dal 2001 dalla Phoenix Film e dalla Grundy UFA TV Produktions.\nDella serie, nata come uno spin-off de \"Il nostro amico Charly\" (i protagonisti vengono infatti introdotti in una puntata de \"Il nostro amico Charly\" dal titolo \"Charly e Robbie\"), sono state prodotte 8 stagioni, per un totale di 76 episodi.\nIn Germania la serie \u00e8 andata in onda sull'emittente televisiva ZDF, che ha trasmesso i 76 episodi con cadenza settimanale (il marted\u00ec o il sabato) in fascia pre-serale. La prima puntata fu trasmessa il 29 dicembre 2001, l'ultima il 24 gennaio 2009.\nIn Italia, tutte le otto stagioni della serie sono andate in onda in prima TV da luned\u00ec 30 maggio a venerd\u00ec 16 settembre 2011 su Rai 2, che trasmetteva gli episodi in fascia mattutina dal luned\u00ec alla domenica.\nTrama.\nIl dottor Jens Lennart, un biologo marino separato dalla moglie Ulli, si trasferisce assieme alla figlia di dieci anni Laura da Berlino a Seehagen, un piccolo villaggio dell'isola di R\u00fcgen, nel Meclemburgo-Pomerania Anteriore. Suo compito sar\u00e0 quello di gestire un centro per l'accoglienza delle foche, chiamato \"Casa delle foche\", affiancato dalla dottoressa Carla Dux.\nI due vanno cos\u00ec ad abitare nell'agriturismo della famiglia Marten, composta dal capofamiglia, Uwe, dalla moglie Frauke, dal figlio Kai, che far\u00e0 subito amicizia con Laura, e poi, dalla figlia Lisa.\nUn giorno viene salvato dalle grinfie di alcuni contrabbandieri un esemplare femmina di leone marino della California, che Laura chiamer\u00e0 \"Robbie\".\nPer Robbie pare non esserci posto nel centro di Seehagen, ma la ricerca di una nuova sistemazione si riveler\u00e0 infruttuosa e il simpatico animale si unisce cos\u00ec ai Lennart e ai Marten, diventando la \"mascotte\" di casa. Robbie per\u00f2 non si far\u00e0 notare soltanto per il suo carattere \"giocherellone\", ma si riveler\u00e0 anche di grande aiuto nella soluzione delle situazioni pi\u00f9 difficili e di estremo pericolo.\nNella serie, c'\u00e8 spazio anche per le vicende sentimentali dei protagonisti: Jens si innamora dapprima della sua collaboratrice Carla e, in seguito, della Dott.ssa Anne Templin, giunta a Seehagen assieme ai nipotini Pauline e Max, mentre l'ex-moglie di Jens e madre di Laura, Ulli, si risposa dopo qualche tempo con Karsten Roiter.\nQuando Jens si trasferisce per lavoro in Norvegia, a Seehagen viene sostituito dal dott. Florian Helberg. Quella che all'inizio sembra essere una sostituzione temporanea, si riveler\u00e0 per\u00f2 definitiva, dopo che la piccola comunit\u00e0 di Seehagen viene raggiunta dalla notizia della tragica morte di Jens."}
{"id": "3517884", "revid": "33689", "url": "https://it.wikipedia.org/wiki?curid=3517884", "title": "La\u00f1as, Arteixo", "text": ""}
{"id": "3517886", "revid": "287204", "url": "https://it.wikipedia.org/wiki?curid=3517886", "title": "AEGON Championships 2011", "text": "L'AEGON Championships 2011 \u00e8 stato un torneo di tennis disputato su campi di erba, facente parte dell'ATP World Tour 250 Series, nell'ambito dell'ATP World Tour 2011. \u00c8 stata la 109\u00aa edizione dell'evento, e si \u00e8 giocato nell'impianto del Queen's Club a Londra, in Inghilterra, dal 6 al 12 giugno 2011.\nPartecipanti.\nAltri partecipanti.\nI seguenti giocatori hanno ricevuto una wild card:\nI seguenti giocatori sono passati dalle qualificazioni:\nCampioni.\nSingolare.\n Andy Murray ha battuto in finale Jo-Wilfried Tsonga per 3-6, 7-62, 6-4.\nDoppio.\n Bob Bryan / Mike Bryan hanno battuto in finale Mahesh Bhupathi / Leander Paes per 62-7, 7-64, [10-6]."}
{"id": "3517890", "revid": "767487", "url": "https://it.wikipedia.org/wiki?curid=3517890", "title": "The Vicar of Wakefield (film 1913 Wilson)", "text": "The Vicar of Wakefield \u00e8 un cortometraggio muto del 1913 diretto da Frank Wilson. \u00c8 la terza trasposizione cinematografica del romanzo di Oliver Goldsmith.\nProduzione.\nIl film fu prodotto dalla Hepworth.\nDistribuzione.\nVenne distribuito dalla Hepworth.\nDifferenti versioni.\nIl romanzo di Goldsmith venne portato sullo schermo in diverse versioni:"}
{"id": "3517892", "revid": "83419504", "url": "https://it.wikipedia.org/wiki?curid=3517892", "title": "Hallo Robbie!", "text": ""}
{"id": "3517893", "revid": "481666", "url": "https://it.wikipedia.org/wiki?curid=3517893", "title": "The Vicar of Wakefield", "text": ""}
{"id": "3517894", "revid": "128096", "url": "https://it.wikipedia.org/wiki?curid=3517894", "title": "Citt\u00e0 Vecchia di Varsavia", "text": ""}
{"id": "3517895", "revid": "33689", "url": "https://it.wikipedia.org/wiki?curid=3517895", "title": "Shipai (Dongguan)", "text": ""}
{"id": "3517896", "revid": "486946", "url": "https://it.wikipedia.org/wiki?curid=3517896", "title": "Centrale nucleare di Chernobyl", "text": ""}
{"id": "3517898", "revid": "1494169", "url": "https://it.wikipedia.org/wiki?curid=3517898", "title": "Shipai", "text": ""}
{"id": "3517906", "revid": "767487", "url": "https://it.wikipedia.org/wiki?curid=3517906", "title": "High School Musical - La sfida (film messicano)", "text": "High School Musical - La sfida (\"High School Musical: El Desaf\u00edo\") \u00e8 uno spin-off del film statunitense \"High School Musical\". \u00c8 uscito nel marzo del 2008. Il film \u00e8 stato trasmesso anche in Italia, insieme all'omominima versione argentina, il 23 dicembre 2009 su Disney Channel.\nPer partecipare al film gli attori hanno dovuto partecipare a \"High School Musical - La selecci\u00f3n\".\nLa trasmissione italiana del film presenta il formato video pan and scan, ritagliato dall'originale formato ."}
{"id": "3517907", "revid": "123524929", "url": "https://it.wikipedia.org/wiki?curid=3517907", "title": "Costanza di Bretagna", "text": "Origine.\nCostanza, secondo la \"Chronica Albrici Monachi Trium Fontium\" era l'unica figlia del Conte di Richmond, duca di Bretagna e Conte di Tr\u00e9guier e di Guingamp, Conan IV e della moglie, Margherita di Huntingdon, come ci confermano gli \"Annales de Burton\".\nMargherita di Huntingdon (1145 - 1201), era figlia del conte di Northumbria e di Huntingdon, Enrico di Scozia, e di Ada de Warenne (secondo l'abate e storico normanno, del XII secolo, priore dell'abbazia di Bec e sedicesimo abate di Mont-Saint-Michel, Robert de Torigny, Guglielmo I di Scozia era figlio di Enrico di Scozia e di Ada de Warenne e, sia secondo la \"Genealogia Comitum Richemundi\u00e6 post conquestum Angli\u00e6\", sia secondo \"The Chronicle of the reigns of Henry II and Richard I 1169-1192\", Margherita era la sorella di Guglielmo I).\nConan IV di Bretagna (1138 - 1171), secondo la \"Chronica sancti Sergii Andegavensis\", era figlio del primo conte di Richmond, Alano III (il Nero) e di Berta di Bretagna, che, secondo l'\"Ex Chronico Britannico Altero\", era figlia del duca di Bretagna, conte di Rennes e conte di Nantes, Conan III e della moglie (come conferma il monaco e cronista inglese, vissuto tra l'XI e il XII secolo, Orderico Vitale), Matilde FitzRoy ( \u2020 dopo il 1128), figlia illegittima del re d'Inghilterra e duca di Normandia, Enrico I Beauclerc, e di un'amante di cui non si conoscono n\u00e9 il nome n\u00e9 gli ascendenti.\nBiografia.\nNonostante che suo padre Conan IV ed il re d'Inghilterra e duca di Normandia, Enrico II, nel 1158, si fossero rappacificati, Enrico II continu\u00f2 a promuovere segretamente ribellioni nel ducato di Bretagna, sino a che, nel 1168, secondo il monaco benedettino, inglese, del XIII secolo, Matteo di Parigi, suo padre cedette, e dichiar\u00f2 erede Costanza, la sua unica figlia, di circa sette anni ed acconsent\u00ec il matrimonio (fidanzamento) di Costanza col figlio di Enrico II, Goffredo, di circa dieci anni; la decisione fu ben accolta in tutta la Bretagna.\nSuo padre Conan IV mor\u00ec poco dopo: nel 1169 (secondo la \"Chronica sancti Sergii Andegavensis\"), o nel 1171 (secondo Robert de Torigny, secondo l'\"Ex Chronico Britannico Altero\", secondo l'\"Ex Chronico Kemperlegiensis\", che precisa anche il giorno (20 febbraio) e ancora secondo l'\"Ex Chronico Ruyensis C\u0153nobii\") o ancora nel 1170, secondo la \"Genealogia Comitum Richemundi\u00e6 post conquestum Angli\u00e6\", che ci informa inoltre che fu sepolto nel monastero di B\u00e9gard.A Conan succedette la figlia Costanza, ma di fatto al governo del ducato ci fu il fidanzato, Goffredo, sotto la reggenza di Guglielmo Hammon.\nIl matrimonio tra Costanza e Goffredo, fu celebrato nel 1181, anche se Robert de Torigny, lo riporta nel 1182. Goffredo assunse il titolo di duca di Bretagna e conte di Richmond.\nNel 1186, a soli ventotto anni, il marito di Costanza mor\u00ec calpestato a morte da un cavallo durante una giostra, lasciando a Costanza il governo della Bretagna e della contea di Richmond, come reggente, per conto del figlio, Arturo, nato postumo.\nIl 3 febbraio del 1188 Costanza si spos\u00f2, in seconde nozze, con Ranulfo, conte di Chester, come ci confermano gli \"Annales Cestrienses or Chronicle of the Abbey of St Werburg at Chester\"; sempre secondo gli \"Annales Cestrienses\" Ranulfo, il primo gennaio di quell'anno, nei pressi di Caen, in Normandia, era stato creato cavaliere dal re, Enrico II, che aveva deciso di dargli in moglie, la vedova di suo figlio, Goffredo, Costanza, che gli avrebbe portato in dote la contea di Richmond. Questo secondo matrimonio viene confermato anche dalla \"Genealogia Comitum Richemundi\u00e6 post conquestum Angli\u00e6\". La coppia visse separata, poich\u00e9 il marito continuava a vivere in Inghilterra, governando le contee di Chester e Richmond, mentre Costanza viveva in Francia con i figli, governando il ducato di Bretagna.\nNel 1191 re Riccardo Cuor di Leone, allora trentaquattrenne e privo di discendenza, nomin\u00f2 suo erede il figlio di Costanza, il giovane Arturo in un documento siglato con il re di Francia Filippo II ed il Re di Sicilia, Tancredi.\nNel 1196, Costanza fece riconosciure Arturo duca di Bretagna. Il marito, Ranulfo, cattur\u00f2 Costanza a Pontorson sull'ordine di Riccardo Cuor di Leone e la imprigion\u00f2 in Normandia, nel castello di Beuvron, ma fu costretto a liberarla, nell'estate del 1198, per la reazione dei sudditi in Bretagna. Costanza chiese l'annullamento del proprio matrimonio con Ranulfo e, secondo la \"Genealogia Comitum Richemundi\u00e6 post conquestum Angli\u00e6\", ottenne il divorzio, causa adulterio.\nSempre secondo la \"Genealogia Comitum Richemundi\u00e6 post conquestum Angli\u00e6\", Costanza, nel 1199, si spos\u00f2, in terze nozze, con Guido di Thouars( \u2020 13 aprile 1213), un nobile francese, figlio secondogenito del visconte Goffredo di Thouars ( \u2020 dopo il 1173) e di Aumou, di cui non si conoscono gli ascendenti (secondo il documento n\u00b0 XXIV del \"cartoulaire du bas poitou\", il fratello di Guido il primogenito, il visconte di Thouars, Amalrico VII ( \u2020 21 marzo 1226) fece una donazione in cui asserisce di essere fratello di Guido e di essere figlio di Aumou e secondo il documento n\u00b0 LXXXII del \"Cartulaire de Saint-Laon de Thouars\", sempre il fratello di Guido, Amalrico VII, fece un'altra donazione in suffragio dell'anima del padre, Goffredo).Questa scelta corrispondeva alla linea politica di alleanza con la Francia perseguita dalla duchessa, gi\u00e0 avviata dal primo marito Goffredo e proseguita anche dai figli.\nQuando nel 1199 mor\u00ec il re Riccardo Cuor di Leone, Filippo II di Francia diede ad Arturo i contadi di Angi\u00f2, Maine e Poitou in cambio del giuramento di fedelt\u00e0 in qualit\u00e0 di vassallo. La sua ascesa al trono venne dunque osteggiata dai nobili inglesi, che temevano la sudditanza dell'Inghilterra entro l'orbita francese: lo zio Giovanni d'Inghilterra si insedi\u00f2 al suo posto nell'aprile del 1199. Arturo, bench\u00e9 ancora minorenne, costituiva ai suoi occhi una minaccia e per questo lo fece catturare a Mirabeau, il ragazzo venne quindi portato a Rouen sotto la custodia di Guglielmo de Braose, IV signore di Bramber e l\u00ec spar\u00ec misteriosamente, probabilmente ucciso, nell'aprile del 1203 dopo un anno di detenzione. Anche un'altra figlia di Costanza, Eleonora, venne catturata e rinchiusa nel castello di Corfe, dove rimase fino alla morte avvenuta parecchi anni dopo.\nCostanza mor\u00ec di parto, dando alla luce la figlia ultimogenita, all'et\u00e0 di quarant'anni, nel 1201, come ci confermano anche gli \"Annales de Burton\".La morte di Costanza viene confermata anche dalla \"Genealogia Comitum Richemundi\u00e6 post conquestum Angli\u00e6\", che ci informa che fu sepolta nel monastero di B\u00e9gard (poi dopo circa 25 anni, i resti furono traslati a Nantes), dall'\"Ex Chronico Britannico\", che indica il giorno della morte (3 settembre), dall'\"Ex Chronico Britannico Altero\", che indica un diverso giorno della morte (5 settembre) ed infine dall'\"Ex Chronico Ruyensis C\u0153nobii\", che ci informa che mor\u00ec nei pressi di Nantes.Dal primo luogo di sepoltura il monastero di B\u00e9gard, nell'ottobre del 1223, nel giorno della consacrazione della chiesa (fatta costruire da Costanza), la salma venne traslata nell'abbazia di Villeneuve a Les Sorini\u00e8res, Nantes.\nFamiglia.\nGuglielmo, fratello di Costanza.\nCome femmina, Costanza non poteva ereditare dopo la morte del padre se aveva un fratello. Una carta di Margherita di Huntingdon, madre di Costanza, indica che lei e Conan avevano avuto pi\u00f9 di un bambino: Margherita fece una donazione per la sua anima e quelle del duca Conan IV e \u201cfigli nostri\u201d o \u201cbambini nostri\u201d (\u201cpro salute anime\u201d... \u201cpuerorum\u201d... nostrorum\u201d). Secondo gli storici Michael Jones e Judith Everard, \u00e8 probabilmente allusione ad almeno un figlio morto durante l'infanzia, rendendo Costanza l'unica ereditiera del ducato di Bretagna.\nTuttavia, due carte di Costanza e del figlio Arturo menzionnano un fratello di Costanza, Guglielmo \u201cclericus\u201d. Come un maschio, Guglielmo avrebbe dovuto ereditare dopo la morte di Conan. Secondo la storica Judith Everard, Enrico II costrinse il padre di Costanza da abdicare nel 1166 per impedire a un figlio del duca di ereditare il ducato. Secondo Everard, il fatto che il fratello di Costanza si chiama Guglielmo sembra indicare che non \u00e8 un figlio illegittimo di Conan, poich\u00e9 Guglielmo era il nome di un fratello di Margherita de Huntingdon.\nDiscendenza.\nCostanza a Goffredo diede tre figli:\nA Ranulfo de Blondeville, ancora secondo la \"Genealogia Comitum Richemundi\u00e6 post conquestum Angli\u00e6\", non diede figli.\nA Guido di Thouars, diede due figlie:\nMargherita di Thouars.\nSecondo qualche storico, Costanza e Guido di Thouars aveva una terza figlia:\nSecondo gli storici Dom Morice, Charles-Louis Taillandier, Prudence-Guillaume de Roujoux e Arthur Le Moyne de La Borderie, Costanza di Bretagna e Guido di Thouars avevano una terza figlia, chiamata Margherita.\nGli storici Pierre Daru e Fran\u00e7ois Manet affermano che Costanza di Bretagna e Guido di Thouars avevano tre figlie, ma non precisano i loro nomi.\nMargherita \u00e8 chiamata sorella di Pietro I di Bretagna in una carta di 1232. Questo significa che era la sua sorella o la sua cognata (vedere \"Medieval Lands\").\nNella cultura di massa.\nNella la letteratura.\nCostanza di Bretagna appare in diverse opere, comprese:\nCostanza venne anche accennata nel poema \"Le petit Arthur de Bretagne \u00e0 la tour de Rouen\" (1822) di Marceline Desbordes-Valmore, il dramma \"Arthur de Bretagne\" (1885) di Louis Tiercelin e i romanzi \"Le Loup blanc\" (1843) di Paul F\u00e9val, \"Le Poids d\u2019une couronne (l\u00e9gende bretonne)\" (1867-1868) di Gabrielle d\u2019\u00c9tampes, il secondo volume della trilogia \"Le Ch\u00e2teau des Poulfenc\" (2009) di Brigitte Coppin e, con le figlie Matilda, Alice e Catarina et il marito Guido di Thouars, nel romanzo \"Dans l\u2019Ombre du Pass\u00e9\" (2020) di L\u00e9a Chaillou.\nNel teatro e nella televisione.\nCostanza venne interpretata da Julia Neilson nel cortometraggio muto \"King John\" (1899), che inscena la morte di Giovannia al fine dell\u2019opera di Shakespeare, Sonia Dresdel nella versione del \"BBC Sunday Night Theatre\" (1952) e Claire Bloom nella versione BBC Shakespeare (1984).\nNella serie \"Robin Hood\", appare in cinque puntate e venne interpretata da Dorothy Alison (prima e seconda stagioni), Pamela Alan (terza stagione) e Patricia Marmont (quarta stagione). venne anche interpretata da Paula Williams (giovana Costanza) e Nina Francis (adulta Costanza) nella serie televisiva drammatica della BBC \"The Devil's Crown\" (1978)."}
{"id": "3517912", "revid": "599013", "url": "https://it.wikipedia.org/wiki?curid=3517912", "title": "Jaros\u0142aw Lato", "text": "Carriera.\nClub.\nDyskobolia Grodzisk.\nDebutta con il Dyskobolia Grodzisk il 4 marzo 2006 nella sconfitta fuori casa per 2-1 contro il Wisla Cracovia.\nFa il suo primo gol con il Dyskobolia il 18 novembre 2006 nel pareggio casalingo per 1-1 contro il G\u00f3rnik \u0141\u0119czna.\nFa la sua ultima presenza, e gol, il 26 aprile 2008 nella vittoria per 3-0 contro il Widzew \u0141\u00f3d\u017a.\nPolonia Varsavia.\nDebutta con il Polonia Varsavia l'8 agosto 2008 nel pareggio fuori casa per 2-2 contro il Legia Varsavia.\nSegna il primo gol con il Polonia Varsavia il 17 ottobre 2008 nel pareggio casalingo per 1-1 contro il KS Cracovia.\nSegna l'ultimo gol con il Polonia Varsavia l'11 aprile 2009 nella vittoria fuori casa per 1-3 contro il Ruch Chorz\u00f3w.\nFa la sua ultima partita nel Polonia Varsavia il 13 settembre 2009 nella sconfitta casalinga per 0-1 contro lo Zag\u0142\u0119bie Lubin.\nJagiellonia Bia\u0142ystok.\nDebutta con lo Jagiellonia Bia\u0142ystok il 27 febbraio 2010 nella sconfitta fuori casa per 1-0 contro il Korona Kielce, quando viene sostituito all'80\u00ba da Remigiusz Jezierski.\nSegna il suo primo gol con i nuovi compagni la partita successiva, ovvero il 6 marzo 2010, nella vittoria fuori casa per 1-2 contro lo \u015al\u0105sk Breslavia.\nSegna l'ultimo gol con lo Jagiellonia il 12 marzo 2011 nella sconfitta fuori casa per 1-2 contro il Lechia Danzica.\nFa la sua ultima presenza con lo Jagiellonia Bia\u0142ystok il 29 maggio 2011 nella vittoria casalinga per 2-1 contro il Ruch Chorz\u00f3w."}
{"id": "3517916", "revid": "339392", "url": "https://it.wikipedia.org/wiki?curid=3517916", "title": "Aeroporto di Algeri-Dar El Be\u00efda", "text": ""}
{"id": "3517918", "revid": "46931", "url": "https://it.wikipedia.org/wiki?curid=3517918", "title": "La calda estate EP", "text": ""}
{"id": "3517925", "revid": "92723", "url": "https://it.wikipedia.org/wiki?curid=3517925", "title": "Episodi di White Collar (terza stagione)", "text": "La terza stagione della serie televisiva White Collar, composta da sedici episodi, \u00e8 stata trasmessa in prima visione negli Stati Uniti dal canale via cavo USA Network dal 7 giugno 2011 al 28 febbraio 2012; i primi dieci episodi sono stati trasmessi fino al 9 agosto 2011, mentre i restanti sei episodi sono stati trasmessi dal 17 gennaio 2012.\nIn Italia, la stagione \u00e8 stata trasmessa in prima visione dal canale satellitare Fox, della piattaforma Sky, dal 6 febbraio al 21 maggio 2012; in chiaro \u00e8 stata invece trasmessa da Italia 1 dal 19 febbraio al 12 marzo 2013.\nIn guardia.\nTrama.\nPeter sottopone Neal a molte ore di macchina della verit\u00e0 perch\u00e9 sospetta che le opere d'arte non siano bruciate ma che le abbia rubate e infine nascoste lui. Caffrey passa il test del poligrafo e nel tornare a casa, vi trova Mozzie. In quel momento si rende conto che \u00e8 stata tutta opera sua e che lo ha fatto perch\u00e9 quel tesoro \u00e8 la loro balena bianca; l'ultimo e il pi\u00f9 remunerativo. Mozzie informa Neal che ha intenzione di caricare tutto su un aereo da turismo per portare via le opere in un'isola lontano ricominciando una nuova vita con altri nomi lontano da New York.\nIl giorno dopo Neal si reca al lavoro come ogni giorno all'FBI ma Peter continua a trattarlo con sufficienza e sospetto. Intanto per\u00f2 lo avverte che un certo David Lawrence, che ha rubato ad una banca parecchi anni prima la somma di 60 milioni di dollari, ha mandato un'email ad un certo \"Gary Rydell\", noto contrabbandiere che altri non \u00e8 che uno degli alias di Neal Caffrey. Nell'email Lawrence lo avverte che ha bisogno del suo aiuto per far uscire i soldi dagli Stati Uniti. Neal si cala nel personaggio di Rydell e contatta Lawrence dicendogli che ha un piano per farlo scappare via mare.\nIntanto, Peter porta il pezzo del dipinto del Chrysler Building a casa e lo fa vedere ad Elizabeth, dicendole che \u00e8 proprio una parte del quadro che ha visto a casa di Neal la notte prima dell'esplosione. Elizabeth, data la sua esperienza come gallerista, prende un libro d'arte dallo scaffale e gli fa notare che il famoso grattacielo \u00e8 stato dipinto da parecchi artisti prima della seconda guerra mondiale e che quindi quel frammento potrebbe anche essere autentico. Gli chiede poi perch\u00e9 non lo vuole far autenticare dall'FBI e Peter le riferisce che se la sua intuizione risultasse vera, per Neal sarebbe la fine.\nElizabeth si incarica di farlo esaminare lei alla galleria d'arte in cui lavorava.\nCaffrey intuisce che se Peter \u00e8 cos\u00ec sospettoso \u00e8 perch\u00e9 ha qualche prova contro di lui. Va quindi a trovare Elizabeth con la scusa di parlare dell'agente Burke e lei, palesemente, gli nasconde il libro d'arte. Con una scusa, Neal la fa allontanare e scatta una foto al libro, procurandosene poi una copia. Trovandovi i quadri che raffigurano il Chrysler, si rende conto che Peter aveva visto e commentato la sua riproduzione a casa sua. Neal interroga Mozzie e lui gli confida che nel magazzino al porto ha dovuto inserire i quadri che Neal aveva dipinto in tutti quei mesi per poter far bruciare qualcosa, compreso quello del grattacielo. Neal chiede a Mozzie di seguire Elizabeth e lui nota che la donna ha proprio un frammento che raffigura la guglia del Chrysler. Caffrey escogita quindi un piano: chiede a Mozzie di recarsi al magazzino dove sono stipate le opere d'arte e di grattare via dalle tele originali risalenti al periodo tra il 1930 e il 1937 delle scaglie di colori primari per poter avere materiale per dipingere una copia del frammento. Una volta recuperati i colori, Neal si intrufola nel magazzino della galleria, prima che il pezzo parta per l'autenticazione e con calma, dipinge un pezzo di tela identico e poi ne brucia i bordi, sostituendolo.\nPoi, raggiunge Lawrence per poter organizzare le casse con i soldi ma l'agente Jones, che seguiva Neal per ordine di Peter, viene catturato e rischia di essere ucciso. Neal convince Lawrence a non fargli del male e a portarselo dietro come merce di scambio. Poi chiama Mozzie davanti a Lawrence facendogli capire che il loro piano di scappare con l'aereo \u00e8 saltato e che ora quel piano \u00e8 da usare per Lawrence, oltre a dirgli di avvertire Peter e l'FBI della loro imminente fuga.\nSulla pista, Mozzie, Neal, Jones e Lawrence tentano di scappare con il piccolo aereo, ma vengono fermati dall'FBI.\nJones ringrazia Neal e fa notare a Peter che se non era per lui sarebbe morto.\nTornando a casa, Peter viene informato da Elizabeth che l'autenticazione \u00e8 andata bene e che il frammento del quadro \u00e8 stato datato intorno al 1937, quindi non pu\u00f2 essere stato Neal a dipingerlo.\nPeter si reca a casa di Neal mentre lui non c'\u00e8. Da una serie di tele che il ragazzo ha per terra, ne estrae di nuovo la copia (che Neal ha ridipinto per averla in casa) del Chrysler. Neal rientra in quel momento e gli dice che se gli piace tanto, pu\u00f2 tenerselo. Poi nota che Peter ha un'espressione felice e intuisce che il suo piano ha funzionato. Peter si confida con lui senza entrare nei dettagli, dicendogli soltanto che \u00e8 contento che tutto sia finito bene. Neal gli dice che per lui, la sua porta \u00e8 sempre aperta.\nL'agente poi riceve una telefonata e si reca negli uffici dell'FBI. Qui Diana gli comunica il rinvenimento, tra i resti del sommergibile, di una lista parziale di carico con l'elenco di alcuni dipinti; non resta che avere pazienza e aspettare che qualcuno di questi ultimi venga messo in vendita per mettere le mani sul ladro. Nel frattempo Neal e Mozzie prendono in considerazione di vendere qualche pezzo per finanziare un secondo piano di fuga.\nUltime volont\u00e0.\nTrama.\nJosh Roland, ricco uomo d'affari, possiede il testamento del padre che gli attesta un lascito di diversi milioni di dollari. Anche suo fratello James per\u00f2, ne ha uno identico. Dato che i due fratelli non vanno d'accordo da molti anni, viene chiamato Neal in veste di consulente per verificare quale dei due sia l'originale. Dopo averli esaminati, avverte i fratelli che entrambi i testamenti sono dei falsi. Una volta raggiunto l'ufficio della White Collar Division, Peter e Neal si rendono conto che le firme dei testimoni poste su entrambi i documenti sono state fatte dalla stessa mano e che i nomi lasciati sono un anagramma che compongono il nome di Tycho Brahe, un astronomo danese del XVI secolo. In pi\u00f9 i fogli del testamento sono abbelliti con disegni agli angoli e con una rosa dei venti che sovrapposta agli altri fogli, compone una mappa.\nMozzie nel frattempo, inserisce una telecamera fissa nel magazzino dove \u00e8 custodito il tesoro per dare modo a Caffrey di guardarlo su un computer portatile, dato che non pu\u00f2 avvicinarsi per colpa della sua cavigliera. Gli riferisce anche che ha trovato un compratore per uno dei quadri di Degas\nPeter interpella i fratelli Roland e da loro viene a sapere che il loro padre era solito organizzare delle cacce al tesoro e quella che ha lasciato per trovare il vero testamento, sembrerebbe essere l'ultima.\nLa figlia di James Roland intanto, viene rapita e usata come merce di scambio per un riscatto che ammonta alla cifra della sua copia del riscatto. I vari indizi che Neal e Peter seguono li portano a trovare un manoscritto di Brahe in cui si potrebbero nascondere altre risposte all'enigma.\nMa il rapitore ha stabilito una scadenza e Neal, per accedere in fretta al manoscritto dell'astronomo, si introduce al museo, apre la teca che lo contiene e quest'ultimo si distrugge a causa della contaminazione dell'aria. Caffrey si rende conto che il libro era un falso. Sul dorso per\u00f2, vi trova una serie di simboli che a Peter ricordano una cavigliera che aveva visto indossare alla bambina e chiede ai Roland se quei simboli dicono qualcosa almeno a loro. Dai ricordi fanciulleschi, risalgono a una coppia di foto che ora sono appese alle estremit\u00e0 di una colonna in casa loro. La squadra dell'FBI trova il rapitore: si tratta di un certo Gelles, vecchio collaboratore di Roland senior. La bambina viene portata in salvo e i due fratelli finalmente scoprono nascosto nella colonna indicata il vero testamento e i veri manoscritti appartenenti a Brahe.\nTornati all'FBI, Neal nota una donna, l'agente Melissa Matthews, che parla con Peter nel suo ufficio e dalla cartellina che porta, capisce che arriva dallo Smithsonian Institution. Intuisce che se \u00e8 stata chiamata \u00e8 perch\u00e9 Peter ha bisogno della sua competenza per il tesoro perduto. Con una scusa, la incontra fuori dagli uffici e si fa dire il suo nome. Dopodich\u00e9, Caffrey si prepara un documento falso che lo identifica come agente dell'Interpol specializzato in crimini artistici e organizza un incontro fortuito con lei in un bar. Quando la donna vede in lui un collega, si sente a suo agio e Neal le fa credere che anche lui \u00e8 stato chiamato dall'FBI per una consulenza. La donna confessa a Neal che Peter possiede una lista incompleta di alcune delle opere d'arte sparite dal sottomarino nazista e che se chi ha rubato il tesoro provasse a piazzarne anche solo un pezzo, verrebbe subito preso.\nNeal quindi, avverte Mozzie di non vendere il Degas e di bloccare eventuali altri compratori.\nEffetti collaterali.\nTrama.\nPeter affida una copia della lista delle opere d'arte a Diana. Neal cerca in tutti i modi di venirne in possesso, chiedendo persino aiuto a Mozzie. Ma durante lo scambio per strada delle valigette in cui \u00e8 contenuto il documento, Diana viene raggiunta dalla sua fidanzata Christie e Neal blocca Mozzie. Con il suo solito modo cordiale, Caffrey le saluta e si fa invitare a cena dalle donne.\nIntanto, l'FBI viene incaricata di proteggere Helen Anderson, una giornalista che ha ricevuto minacce di morte. La donna non vuole collaborare dicendo che si \u00e8 trovata molte volte a combattere con delle minacce e riferisce che ogni volta che accadeva, era perch\u00e9 era vicina a scoprire una verit\u00e0 scomoda. Peter chiede a Diana di farsi assumere come sua assistente per tenerla d'occhio senza che la donna sappia che \u00e8 un agente dell'FBI. La squadra intanto indaga su ci\u00f2 al quale sta lavorando la Anderson e arrivano a scoprire una compagnia farmaceutica che ha distribuito sul mercato un medicinale che causa gravi effetti collaterali se preso con altre sostanze. L'azienda sta ritirando le scatole difettose ma per non far scoppiare scandali, non ha ritirato quelle fallate.\nNeal va a cena a casa di Diana e Christie con Sara. Guardandosi attorno si accorge che sulla libreria vi \u00e8 un dizionario tedesco/inglese e intuisce che l'agente sta traducendo i nomi delle opere d'arte. Non riesce comunque ad accedere alla copia. La Anderson intanto viene salvata da un tentativo di omicidio proprio da Diana che per farlo, scopre la sua copertura. La giornalista poi, si reca all'FBI per chiederle di lavorare ancora per lei perch\u00e9 non ha mai avuto un'assistente cos\u00ec capace ma Diana rifiuta.\nNeal avverte Mozzie di andare all'aeroporto e di scambiare la valigetta con quella della consulente dello Smithsonian Institution, la signorina Matthews, che intanto sta per lasciare New York con la lista. Mozzie \u00e8 disperato perch\u00e9 era gi\u00e0 all'aeroporto ma l'aereo \u00e8 partito in anticipo e quindi non ha potuto appropriarsi dell'elenco. Mentre \u00e8 ancora al telefono con lui, Neal guarda Peter che gli lancia uno sguardo come per fargli capire che sa benissimo che cosa sta tentando di fare.\nIl dentista di Detroit.\nTrama.\nMozzie vende alcune delle sue invenzioni a vari colleghi truffatori per poter racimolare del denaro da mandare a Isaac Jeffries, responsabile dell'orfanotrofio di Detroit in cui \u00e8 cresciuto e che ora versa in cattive acque.\nAll'FBI viene aperta un'indagine su un certo Frank De Luca, un mafioso di Detroit che ora \u00e8 a New York. Dal suo arrivo, viene trovato morto un allibratore e Neal, con una scusa, si reca da Mozzie con la foto dell'uomo ucciso chiedendogli cosa sta combinando, dato che il cadavere \u00e8 l'allibratore con il quale Mozzie ha avuto a che fare di recente. Durante questo scambio di battute, nel magazzino di Mozzie in cui altri ladri stanno comprando i suoi aggeggi, entra proprio De Luca junior che chiede a tutti di metterlo in contatto il famoso \"Dentista di Detroit\" altrimenti un suo amico verr\u00e0 ucciso e lascia una foto. Quando il mafioso esce, Mozzie prende la foto che raffigura proprio Jeffries. Neal \u00e8 allibito perch\u00e9 il \"Dentista di Detroit\" \u00e8 un personaggio molto famoso e leggendario nelle fasce malavitose e che \u00e8 sempre stato considerato un mito. Mozzie confida a Neal che si tratta di lui.\nNeal, anche se il suo amico non \u00e8 d'accordo, avverte Peter che mette Mozzie sotto protezione e avverte De Luca che il Dentista lo vuole incontrare. Intanto Isaac Jeffries scappa da Detroit per raggiungere New York, lasciando a Mozzie degli indizi sul dove incontrarsi una volta in citt\u00e0.\nDurante la forzata prigionia, Mozzie racconta a Peter e a Neal della sua infanzia e del motivo per il quale si \u00e8 dovuto inventare questo personaggio. Peter lo avverte che a carico del \"Dentista di Detroit\" vi sono centinaia di accuse, la maggior parte delle quali riguardano atti crudeli e stenta a credere che sia stato lui a perpetrarli. Mozzie lo avverte che dopo il suo colpo a De Luca senior di 500.000 dollari all'et\u00e0 di 12 anni, si era ritirato e che la maggior parte dei crimini di quelle zone venivano comunque attribuite ingiustamente al fantomatico personaggio.\nCaffrey si presenta all'appuntamento con De Luca junior per sapere cosa vuole dal Dentista, dicendogli che \u00e8 il suo assistente (infatti sarebbe troppo giovane per essere il vero Dentista). De Luca gli confida che \u00e8 a New York perch\u00e9 ha bisogno dell'aiuto dell'artista della truffa per fregare una somma ad un capo della mafia irlandese, tale Patrick O'Leary che ha a sua volta truffato De Luca senior con delle scommesse ai cavalli, molti anni prima. Neal, da intermediario, accetta di aiutarlo.\nL'FBI fa chiudere la sala scommessa di O'Leary e Neal si presenta a lui in veste di galoppino di un altro proprietario di sale da scommesse. Gli riferisce che la soffiata all'FBI l'ha fatta il suo capo per non avere concorrenza e gli fa credere di volerlo a sua volta fregare per poterlo vedere sul lastrico. L'uomo ci casca e lo segue. Peter e Neal hanno organizzato una sala scommesse e stanno per mettere in pratica la famosa truffa raccontata nel film \"La stangata\", dove Peter interpreter\u00e0 il personaggio che fu nel film di Paul Newman, mentre Neal avr\u00e0 l'incarico di impersonare il personaggio di Robert Redford.\nDurante la truffa, O'Leary per\u00f2 prende tempo e non scommette la cifra adeguata a far s\u00ec che la trappola riesca. Peter allora inscena una litigata (come nel film originale) scatenando la finta ira di Neal che risponde a tono. I due per\u00f2, recitando, si dicono cose che pensano sul serio l'uno dell'altro. O'Leary, vedendoli in rotta, scommette tutta la cifra che si era portato appresso, perdendoli e un uomo di De Luca che era presente, avverte il suo capo che la truffa \u00e8 riuscita.\nPeter per\u00f2 riconsegna i soldi a O'Leary dicendogli che era tutto un bluff. Mozzie scappa dall'appartamento in cui era tenuto al sicuro eludendo la guardia di un agente e va ad incontrare De Luca all'appuntamento stabilito per avere il denaro che crede di aver estorto a O'Leary. Una volta faccia a faccia, Mozzie chiede al mafioso se \u00e8 proprio quella la strada che vuole percorrere, dicendogli che se non smette adesso, non finir\u00e0 mai. L'uomo tenta di ucciderlo ma l'FBI interviene e lo arresta, grazie ad un appunto che Mozzie aveva lasciato prima di scappare. Isaac Jeffries \u00e8 in salvo e incontra Mozzie con affetto, dopo tanti anni.\nIn casa di Neal poi, Mozzie dice all'amico che anche se una persona scappa la sua vera natura lo trover\u00e0 sempre, lo fa riflettere sull'amicizia che lo lega a Peter dicendogli che anche se per adesso sembra la cosa migliore, prima o poi finir\u00e0 e che dovr\u00e0 godersela finch\u00e9 durer\u00e0.\nLa vedova nera.\nTrama.\nLa White Collar si trova a indagare su Selena Thomas, un'affascinante donna che ha seppellito gi\u00e0 quattro mariti con altrettanti alti conti in banca. Sospettata di tutti i decessi, quello che l'FBI non riesce a capire, \u00e8 il motivo del suo interessamento a far fuori i mariti se nessuno di loro ha mai lasciato un dollaro a lei nel proprio testamento.\nAttualmente in citt\u00e0, Selena \u00e8 sulle tracce di un quinto consorte e lo cerca in un'asta organizzata per vendere al miglior offerente dei facoltosi scapoli. Neal, Peter e Clinton si fingono tre ricconi per poter diventare la prossima preda della donna. Neal per\u00f2, per non essere preso di mira dalle altre pretendenti, decide di essere scortese con tutte tranne che con lei che per\u00f2 preferisce accalappiare Peter. L'agente cos\u00ec, diventa il suo prossimo obiettivo e avverte Elizabeth che dovr\u00e0 fingersi il fidanzato della sospettata per alcuni giorni. La donna non la prende bene all'inizio, credendo che sia in pericolo ma poi lo asseconda e lo aiuta. Quando Peter, per velocizzare le indagini, chiede a Selena di sposarlo, Elizabeth decide di organizzare il loro matrimonio e durante il colloquio con loro, si fa scappare che il suo matrimonio \u00e8 stato troppo sfarzoso e che avrebbe preferito che fosse pi\u00f9 intimo.\nDurante le indagini, Selena viene collegata al suo avvocato Gerald Jameson che altri non \u00e8 che l'organizzatore delle aste per scapoli facoltosi. Con la sua complicit\u00e0 infatti, la donna trovava uomini ricchi per sposarli e li convinceva poi a fare ingenti donazioni a organizzazioni benefiche che poi cessavano di esistere dopo la loro morte.\nAd indagine conclusa, Peter organizza a casa di Neal un secondo matrimonio con Elizabeth, facendole cos\u00ec esaudire il suo desiderio di una cerimonia intima. A celebrare la messa sar\u00e0 Mozzie, mentre Neal far\u00e0 da testimone degli sposi.\nRobin Hood.\nTrama.\nA New York, un nuovo e giovanissimo ladro di nome Scott Rivers comincia a stuzzicare l'FBI soprattutto per il suo modus operandi. Il ragazzo infatti ruba oggetti di scarsa utilit\u00e0 ma di valore molto alto a persone molto ricche. Poi, lascia un bigliettino sul luogo del delitto in cui avverte la propria vittima di aver fatto una donazione a nome del derubato. Convinti di averlo incastrato, l'FBI irrompe a casa sua ma vi trovano solo centinaia di foto del ragazzo con in mano gli oggetti che ha rubato. In ogni foto \u00e8 travestito in maniera diversa. Per l'intraprendenza e la giovane et\u00e0 di soli vent'anni, viene paragonato ad un giovane Neal Caffrey dal bureau. Neal viene preso in giro dai suoi colleghi in ufficio e ne rimane seccato. Tuttavia stila addirittura un profilo sul giovane dicendo che \u00e8 un ragazzino che per il momento se la sta spassando, senza rendersi conto che si \u00e8 messo nei guai.\nSuccessivamente, per poterlo acciuffare, la squadra degli agenti partecipa sotto copertura ad una festa di un ricco rampollo e tengono d'occhio il prossimo obiettivo di Scott: una costosissima motocicletta. Il ragazzo viene avvicinato da Neal che lo salva dal tentato avvelenamento di una donna e nella confusione dell'FBI che irrompe, Scott riesce a scappare con la moto.\nArrestata la donna si scopre che \u00e8 stata assunta per ucciderlo perch\u00e9 ha rubato un bustino tempestato di diamanti ad un ricco imprenditore di nome Carlisle. L'uomo per\u00f2, non pu\u00f2 denunciare il furto perch\u00e9 i diamanti li aveva rubati a sua volta e voleva solo vendicarsi. Continuando a paragonarlo a Scott, Peter chiede a Caffrey cosa sarebbe successo se lui lo avesse arrestato qualche anno prima e Neal gli confida che non sarebbe cambiato nulla.\nIntanto, Scott chiede un incontro con il famoso Neal Caffrey, avendolo riconosciuto durante il party. Neal acconsente e lo incontra nel suo appartamento con Mozzie e Sara. Mozzie dice a Neal che Scott \u00e8 uno di loro e gli chiede di aiutarlo. Sara suggerisce che se Scott restituir\u00e0 il bustino a Carlisle, non potr\u00e0 essere considerato un ladro e in pi\u00f9, l'FBI potr\u00e0 arrestare proprio il presunto vero proprietario. Questo piano non passa inosservato a Peter che sospetta che Neal stia aiutando il ragazzo. Durante la restituzione, l'agente rintraccia Caffrey sotto casa di Carlisle e gli chiede che sta combinando. Neal lo prega di dargli un'ora di tempo, dopodich\u00e9 convincer\u00e0 Scott a costituirsi. I quattro riescono nel loro intento e Carlisle viene arrestato. Scott per\u00f2, non ascolta i consigli di Neal e scappa. Dopo poche ore per\u00f2, si costituisce da solo a Peter e incontrando Neal all'FBI lo ringrazia per avergli fatto capire che la vita del ladro non \u00e8 un futuro tutto rose e fiori.\nA casa di Neal, Mozzie lo avverte che anche se non hanno ancora messo le mani sulla lista delle opere d'arte che aveva Peter, ha per\u00f2 una buona notizia per quanto riguarda la loro fuga perfetta. Riferisce infatti di aver trovato il modo per procurarsi due nomi falsi che non avranno modo di essere rintracciati da nessuno. Neal gli ricorda che per fare ci\u00f2, c'\u00e8 bisogno di un certificato di nascita di un bambino morto e che lui non ha mai voluto fare una cosa tanto orribile. Ma Mozzie lo avverte di aver trovato un modo che non necessita quel tipo di scappatoia. Ha incontrato infatti un russo che anni prima, ha realizzato diversi certificati di nascita falsi e che nel tempo ha dato ad ognuna di quelle identit\u00e0 una storia, costituendo conti in banca, tessere di biblioteca e pagato addirittura contributi, creando un passato ad ognuno di loro. Ne vende cos\u00ec uno a Mozzie e uno a Neal donando loro un'identit\u00e0 nuova, pulita e soprattutto irrintracciabile, in attesa di poter vendere la refurtiva e scappare. Ad indagine conclusa Neal invita Sara a cena a casa e mentre lui va a farsi una doccia, la donna trova il nuovo passaporto di Neal con il nome falso, e si dirige verso di lui, per poi decidere di non chiedere.\nIl truffatore.\nTrama.\nQuando un esperto hacker ruba tutti i soldi di una banca di New York, Neal assume la sua identit\u00e0 per spenderne tutti i soldi per costringerlo ad uscire allo scoperto per cercarlo. Nel frattempo Sara si trasferisce temporaneamente da Neal in attesa che si concludano i lavori di ristrutturazione nella sua casa, ma Mozzie \u00e8 contrario perch\u00e9 teme che la donna possa scoprire i loro segreti. Sara confessa a Neal di aver scoperto il passaporto falso e chiede spiegazioni, temendo che abbia intenzione di scappare, ma lui riesce a convincerla che \u00e8 per una copertura. Durante la loro convivenza vivono insieme come ricconi, spendendo i soldi della rapina e il ragazzo dice alla compagna che la loro vita potrebbe essere cos\u00ec anche dopo la fine della missione, alludendo al tesoro. Intanto Mozzie insieme all'hacker, Sally (Lena Headey), che si scopre essere dalla parte dei buoni e con cui Mozzie avr\u00e0 una breve relazione, e con aiuto di Peter e Neal riesce a incastrare il truffatore chiamato l'Avvoltoio. Sara, insospettita dalle parole di Neal, entra nel suo computer e vede le immagini di sorveglianza delle opere d'arte rubate.\nRitorno al passato.\nTrama.\nSara decide di lasciare Neal con la scusa di essere troppo diversi, ma lui intuisce che il vero motivo sia un altro. Peter e Neal, dirigendosi ad un appostamento, parlano della rottura e l'agente da il proprio sostegno all'amico. Quando l'agente Jones lascia il furgone dell'appostamento e rientra a casa, scopre un ladro all'interno dell'abitazione. Ne segue una colluttazione, ma questi fugge dopo essere stato colpito da un proiettile alla spalla. Il ladro stava cercando una cartolina mandata da Jimmy, un amico di vecchia data di Jones, la quale contiene, celata, la mappa di una miniera di palladio in Sudafrica. Si presenta in ufficio la moglie di colui che ha spedito la cartolina, che altri non \u00e8 la ex fidanzata dell'agente Jones. Si scopre che la BC, l'azienda per cui lavora l'uomo della cartolina, non ha dichiarato alle autorit\u00e0 una parte della miniera di palladio, e ha gi\u00e0 ucciso una dirigente che voleva rivelare tutto. Presentandosi a un party per ex militari della BC, l'agente Jones individua il ladro e mandante dell'operazione. Peter individua l'uomo, che scappa lasciando cadere un proiettile. Intanto Neal scopre che Peter \u00e8 ancora alla ricerca delle opere d'arte del sottomarino, cos\u00ec fa un calco della chiave della cassaforte di casa sua, entrando di soppiatto nell'ufficio di Peter, poi con Mozzie studia un modo per entrare a casa dell'agente e prendere la lista delle opere rubate. La scientifica scopre che il proiettile nasconde del palladio: la BC lo esporta quindi di nascosto all'interno delle munizioni destinate ad India e Cina, senza pagare i dazi doganali. Arriva poi la notizia che l'uomo della cartolina \u00e8 stato rapito dalla BC. Neal viene mandato sotto copertura alla BC per scoprire dove lo tengono prigioniero, ma l'irruzione dell'FBI viene rallentata da un altro cattivo che, intanto, tenta di uccidere Neal. L'agente Jones interviene all'ultimo, salvando il collega e arrestando il criminale. Una volta chiuso il caso, Mozzie porta Elizabeth fuori a cena mentre Peter \u00e8 in appostamento, cos\u00ec Neal entra in casa dell'agente; ma, nel momento in cui apre la cassaforte e trova la lista, lo chiama Peter per rincuorarlo dalla rottura con Sara: Neal cambia idea, dicendo poi a Mozzie di non aver trovato alcuna lista.\nSegreti pericolosi.\nTrama.\nMentre Neal controlla dalla lista rubata a Peter che le opere custodite non siano state ancora vendute, irrompe Mozzie in agitazione che lo esorta a vendere un quadro di Degas per ottenere subito i mezzi per la loro fuga. Neal riesce a nascondergli la lista e lo convince a non venderlo perch\u00e9 sa che quel quadro \u00e8 nella lista dell'FBI. Poco dopo Neal incontra Sara per restituirle le ultime cose lasciate a casa sua e ne approfitta per chiederle il vero motivo della loro rottura e a quel punto Sara confessa di aver scoperto che lui nasconde le opere d'arte del sottomarino e va via dicendogli che non lo avrebbe mai seguito nella sua fuga. Ai federali giunge la notizia che Keller \u00e8 di nuovo in circolazione. \u00c8 stato infatti avvistato in Egitto mentre ruba un prezioso medaglione, e si vocifera che lo abbia trasferito a New York insieme a numerosi altri reperti per venderli grazie a una ricettatrice del posto, Raquel Laroque, che ha escogitato un ingegnoso sistema per importare i reperti senza destare sospetti: costruisce souvenir intorno alle opere, utilizzando materiali inerti che schermano il reale contenuto ad eventuali controlli ai raggi X. Il problema principale \u00e8 quello di estrarre i reperti una volta giunti a destinazione e per questo l'affascinante ricettatrice si mette alla ricerca di un esperto in grado di farlo senza danneggiare le opere. \nNel frattempo Keller si era spacciato per un agente dell'Interpol e aveva torchiato Sara con l'intento di carpire l'ubicazione del tesoro, ma Sara ha rivelato solamente l'indirizzo IP del sistema di videosorveglianza a custodia del tesoro; subito dopo Sara confessa tutto a Mozzie che interviene prontamente per cambiare il fid, e scopre l'identit\u00e0 di Keller. Mozzie avverte Neal dell'accaduto e, avendo intenzione di cambiare nascondiglio, porta via il Degas che aveva previsto di vendere.\nIntanto Neal viene messo sotto copertura e dopo aver ottenuto la piena fiducia della donna estrae il medaglione dal suo souvenir. Quando comunica all'FBI la parola di riconoscimento per entrare in azione ed arrestare la ricettatrice, Keller interviene e svela la copertura di Neal, rivendicando sia il medaglione che il tesoro dell'U-Boot che tutti credono scomparso, ma che in realt\u00e0 \u00e8 in mano a Neal e Mozzie, e Keller \u00e8 convinto che lo abbiano loro, pur senza averne la certezza. Keller fa vedere a Neal il video del tesoro saccheggiato dai suoi uomini, apparentemente sembra abbia gi\u00e0 vinto ma quando Neal esce dalla casa della ricettatrice (senza cavigliera, dato che era sotto copertura) chiama Mozzie, che assicura l'integrit\u00e0 del tesoro. I due capiscono che Keller ha escogitato tutto per poter seguire Neal fino al magazzino del tesoro: Neal allora si dirige verso un palazzo abbandonato per depistarlo. Allo scontro faccia a faccia Neal riattiva il GPS dell'orologio, facente parte della copertura precedente, l'FBI lo rintraccia e interviene arrestando Keller. Ma un ultimo colpo di scena lo fa fuggire di nuovo: la ricettatrice si improvvisa cecchino e spara a Keller ferendolo non mortalmente, lasciando i federali con un pugno di mosche. Mozzie, a insaputa di tutti, aveva fatto mettere una taglia di 6 milioni di dollari sulla testa di Keller, ricercato vivo o morto dalla mala newyorkese, per vendicare la morte dell'amico Ale operata dallo stesso Keller.\nAl termine dell'episodio Neal continua a controllare se i pezzi sulla lista dell'FBI sono ancora nella stanza del tesoro e si accorge che manca un quadro di Degas. Intuisce che dietro ai 6 milioni di taglia su Keller c'\u00e8 Mozzie, pensando alla cifra che corrisponde esattamente al prezzo del Degas sul mercato nero. Con grande sorpresa di Mozzie, Neal mostra la lista, che il primo credeva ignota, e quindi ora la priorit\u00e0 per i due \u00e8 quella di recuperare il pezzo prima che venga venduto e che i federali capiscano che il tesoro \u00e8 ancora integro.\nCountdown.\nTrama.\nPeter \u00e8 sempre pi\u00f9 deciso a scoprire se Neal \u00e8 coinvolto nella sparizione delle opere d'arte ritrovate nel sottomarino tedesco e credute da tutti bruciate. Per questo chiama da Washington la divisione contro i crimini d'arte, di cui fa parte un suo vecchio mentore dell'accademia di Quantico, Kramer. Neal e Mozzie nel frattempo stanno cercando l'intermediario responsabile della vendita del Degas per assicurarsi che i loro nomi non siano coinvolti. Neal scopre che la divisione contro i crimini d'arte \u00e8 arrivata a New York proprio per seguire il caso del Degas e in quanto consulente della White Collar deve impegnarsi per il suo ritrovamento. Neal confessa a Mozzie che non \u00e8 pi\u00f9 sicuro di voler scappare da New York e lui gli concede 48 ore di tempo per pensare alla decisione definitiva. Intanto Kramer capisce che Peter ha chiesto il suo aiuto perch\u00e9 l'amicizia nata con Neal non gli permette di essere obiettivo, e gli consiglia di non fidarsi ciecamente di Neal perch\u00e9 \u00e8 convinto che un truffatore non potr\u00e0 mai riscattarsi. Rusty, l'intermediario, viene monitorato dai federali, ma Mozzie riesce a parlarci e si assicura che non trapeli alcuna informazione su di lui e Neal, cancellando le ultime chiamate dal cellulare che viene recuperato dallo stesso Neal quando cattura Rusty. Neal deve inoltre guardarsi dall'agente Melissa Matthews che aveva incontrato nell'episodio 2 (\"Ultime volont\u00e0\"), a cui aveva dichiarato di essere un agente dell'Interpol per estorcerle informazioni sulla lista delle opere perdute, e che ora \u00e8 coinvolta in prima persona nell'indagine. Riesce tuttavia a scamparla dicendole che \u00e8 un agente sotto copertura, e che tutti lo chiamano Neal.\nMozzie intanto incontra Keller per strada che rivendica ancora una volta parte del tesoro scomparso, nonostante ora sia il ricercato numero 1 sia dall'FBI che dall'intera criminalit\u00e0 newyorkese. Mozzie non rivela alcunch\u00e9, ma Keller minaccia di farlo parlare con mezzi pi\u00f9 convincenti di un semplice coltello.\nIntanto per arrestare i responsabili la squadra composta da Peter, Diana, Jones e Kramer organizza un raid nel palazzo del compratore del Degas. Parallelamente, Neal e Mozzie architettano un piano per sostituire il Degas originale con una copia eseguita da Neal stesso: in 10 minuti dovranno compiere lo scambio, sfruttando gli ascensori (controllati da Mozzie) e un fucile bazooka con doppio fondo consegnato da Mozzie al compratore sotto mentite spoglie, che useranno per sostituire il dipinto. Peter rinchiude Neal in una stanza per detenuti pensando di renderlo inoffensivo, ma i due truffatori avevano messo in preventivo questa mossa, rendendola parte del piano per raggiungere l'attico prima dei federali. Neal fugge utilizzando un paracadute, atterra in un luogo non coperto dalle telecamere e consegna il vero Degas a Mozzie, prima di rientrare nello stanzino e far credere a Peter di non essersi mosso da l\u00ec durante la retata. Kramer esamina il dipinto e con grande sorpresa di Peter lo certifica come un falso: la firma e il colore sono perfetti, ma l'olio di lino usato per mescolare il colore asciuga in circa 50 anni provocando delle minuscole crepe nel colore, che sono troppo precoci nel Degas analizzato per poter essere un quadro di 100 anni fa. Pochi minuti in pi\u00f9 nel forno di cottura e lo avrebbe ingannato, ma Neal e Mozzie in quanto grandi esperti d'arte sapevano come sviarlo e dove fermarsi nella realizzazione del falso.\nL'episodio termina con Neal che vuole restare a New York mentre Mozzie \u00e8 convinto a partire. Peter \u00e8 ancora dubbioso e telefona a Elizabeth, che lo rincuora e gli chiede di venire a rilassarsi con lei a casa. L'agente mentre torna in macchina trova un cellulare sul cruscotto che comincia a suonare: \u00e8 Keller, che chiede il suo \"aiuto\" per recuperare il tesoro, dato che lo ha visto ed \u00e8 in mano a Neal. Quando torna a casa Peter trova la divisione White Collar che esamina le prove: c'\u00e8 stata un'effrazione, ed Elizabeth \u00e8 stata rapita.\nScacco matto.\nTrama.\nDopo il rapimento di Elisabeth, Neal non pu\u00f2 far altro che confessare a Peter il suo coinvolgimento nella sottrazione del tesoro. Peter \u00e8 molto deluso, ma decide di fidarsi lo stesso: \u00e8 in gioco la vita di sua moglie. Keller lo richiama e gli fa ascoltare la voce di Elisabeth, che comunica in codice al marito: il cane Satchmo ha morso l'aggressore che pu\u00f2 essere identificato con un test del DNA. Neal intanto porta Peter al nascondiglio, ma Mozzie ha gi\u00e0 spostato tutto e i due hanno soltanto 12 ore prima che Elizabeth venga uccisa. Mozzie, venuto a conoscenza della situazione, si presenta spontaneamente al bureau e vuole collaborare attivamente alla cattura di Keller; nonostante tutto, a New York non \u00e8 solo Neal a sentirsi a casa.\nI tre vogliono prendere tempo, dato che tutti gli agenti FBI sono impegnati nella ricerca di Elizabeth e 12 ore sono troppo poche per organizzare un piano di cattura. Devono far vedere il tesoro a Keller; all'appuntamento c'\u00e8 anche un vecchio rivale di Mozzie, astutamente condotti a compiere un illecito in uno dei container vicini a quello del tesoro. Interviene la polizia e Keller deve fuggire insieme a Peter, Mozzie e Neal. Intanto Elizabeth \u00e8 rinchiusa in un appartamento di New York, con vetri blindati e il suo stesso rapitore messo a guardia per evitare che fugga. Quest'ultimo per\u00f2 ha un accenno di infezione alla mano destra, causata dal morso di Sachmo. Per questo la donna aumenta di proposito il riscaldamento dell'appartamento, in modo tale da far sudare l'uomo e aumentare il rischio di sepsi.\nKeller nel frattempo vuole recuperare a tutti i costi il tesoro e coinvolge gli altri tre nella riuscita del piano: utilizzando un furgone militare, Peter e Mozzie si fingono soldati in servizio e affidano alla polizia il compito di portare all'interno del magazzino il furgone, che contiene Neal e Keller. I due vogliono approfittare della pausa pranzo dei poliziotti per trasferire il carico sul furgone e scappare, ma la NYPD ha raddoppiato i turni e quindi devono improvvisarsi poliziotti loro stessi. Senza mandato, riescono comunque a far trasferire il carico dagli stessi agenti, convinti dall'intervento telefonico di Peter che impersona l'assistente di un procuratore. Quando le cose sembrano andare per il meglio, Keller decide di mettere fuori gioco Neal e rapirlo insieme al tesoro, in modo tale da assicurarsi un piano di fuga da Peter e dai federali, che secondo lui stanno organizzando qualcosa alle sue spalle.\nElizabeth convince il suo rapitore ad uscire dall'appartamento per procurarsi della penicillina in una qualsiasi farmacia, e approfitta del tempo a sua disposizione per graffiare quanto basta il vetro blindato utilizzando il suo anello con diamante, la cui durezza va oltre ogni altro materiale. Infine infrange il vetro usando ripetute percosse con una sedia, e fugge attraverso le scale d'emergenza: quando tutto sembra filare liscio, il suo aggressore la immobilizza e cerca di ucciderla, ma Diana e Jones, che nel mentre hanno individuato il quartiere dove veniva tenuta prigioniera la donna, intervengono sparando all'aggressore.\nNeal riesce a liberarsi e Keller se ne accorge: scende dal furgone e affronta Neal a viso aperto, utilizzando un bastone sacro facente parte dei reperti, mentre Neal, che ha sempre odiato le armi, si difende usando un antico scudo greco. La lotta va in favore di Neal, ma Keller recupera un quadro di Raffaello e mette fuori gioco Neal, che non si difende per paura di danneggiare l'opera d'arte. Keller \u00e8 intenzionato ad uccidere a bastonate Neal, ma Peter interviene. Anche lui viene ferito e sta per essere ucciso dal criminale, Neal per\u00f2 si riprende e con una mira eccezionale riesce a ferire Keller alla gamba, lasciando illeso Peter che gli era davanti. Keller viene arrestato, Peter si ricongiunge con Elizabeth e Neal \u00e8 intenzionato a costituirsi, ma Keller all'interrogatorio si \u00e8 preso il merito per il salvataggio delle opere e quindi Neal non \u00e8 pi\u00f9 responsabile del furto: anzi, per il suo eccellente operato viene fissata una nuova udienza dal dipartimento che lo pu\u00f2 liberare per buona condotta in meno di tre mesi.\nUpper West Side Story.\nTrama.\nUn brillante studente, Evan, scopre che nel suo istituto scolastico qualcuno deruba i fondi per le borse di studio e si rivolge a Peter per investigare. Il ragazzo \u00e8 convinto che il direttore dell'istituto sia il principale responsabile, ma ha solamente prove accessorie per dimostrarlo e la White Collar, incuriosita, accetta il caso. Peter va sotto copertura nell'istituto, ma un inconveniente improvvisa Neal supplente nella classe del ragazzo, che \u00e8 innamorato della bella figlia del direttore, Chloe. Questa si infatua subito di Neal, che per reggere il gioco e cercare di avvicinare i due ragazzi sembra contraccambiare.\nPeter intanto va a colloquio con il direttore, fingendosi un ricco industriale arrivato da poco in citt\u00e0 che vuole iscrivere il proprio figlio al prestigioso istituto. Riesce a farsi invitare a cena dal direttore, pretesto che aprir\u00e0 la strada a Neal per ottenere informazioni riservate dal computer di casa. Quest'ultimo intanto si fa invitare di proposito a casa di Chloe per fare ripetizioni di letteratura, riuscendo a invitare anche Evan.\nAlla cena tutto riesce alla perfezione, ma il giorno seguente l'FBI scopre che il direttore e il preside dell'istituto, entrambi in combutta, vengono a sapere della copertura di Peter: lo rinchiudono in un'aula per interrogarlo e per ucciderlo, in modo tale che i loro illeciti possano continuare. Neal interviene con l'aiuto di Mozzie e delle sue abilit\u00e0 chimiche, preparando un composto fumogeno che servir\u00e0 a Peter per fuggire ed arrestare il direttore. Neal e Mozzie durante tutta l'operazione hanno fatto in modo che Evan venisse notato da Chloe e l'episodio termina con i due giovani che infine si fidanzano.\nIl nuovo vicino.\nTrama.\nPeter porta a casa un nuovo strumento di intercettazione che lascia acceso quando va al lavoro.\nGrazie al marchingegno Elizabeth ascolta la telefonata di un nuovo vicino, Ben Ryan, e scopre che sta architettando una rapina. Peter inizialmente d\u00e0 ascolto alla moglie che gli riferisce il luogo e l'orario indicato dal presunto ladro, ma quando rimane appostato con Neal e non accade nulla comincia a pensare che Elizabeth abbia delle paranoie dovute al rapimento. La donna decide di farsi aiutare da Mozzie e Neal che escogitano un modo per entrare in casa sua, cos\u00ec Elizabeth riesce a farsi invitare a cena dalla coppia di vicini. Fingendo di andare in bagno Elizabeth rovista nello studio di Ben, cercando possibili indizi per incastrare il vicino. Ben sospetta di alcuni rumori e chiude la porta dello studio a chiave dopo che Elizabeth si era nascosta, e che riuscir\u00e0 a liberarsi grazie all'aiuto di Neal che le insegna a usare sofisticati strumenti di scassinamento posseduti da Ben e che mostrer\u00e0 a Peter. Tornati a casa Peter si convince che Ben nasconde qualcosa e all'FBI scoprono sia i suoi precedenti penali e sia il tentativo di manomissione della linea telefonica per eludere gli allarmi. Nel frattempo Ben, capendo che i Burke stanno indagando su di lui, fa una visita a Elizabeth e le minaccia di stargli lontano. Per entrare in affari con Ben, Neal si finge un ex detenuto in cerca di un colpo grosso e riesce a ottenere degli indizi: l'obiettivo di Ben e del suo complice Connor, proprietario di un strip club, \u00e8 quello di rubare una cassaforte di un hotel di lusso che custodisce 7 milioni di dollari, fingendosi operai di una sala in manutenzione. Ma quando l'FBI giunge sul posto per controllare, la rapina \u00e8 gi\u00e0 in atto e i ladri scappano con la cassaforte. Peter avverte Elizabeth di controllare la casa di Ben, ma quando vede la moglie Rebecca salire in auto con dei borsoni decide di inseguirla, assieme a Mozzie, fino allo strip club dove i ladri si dividono la refurtiva. Elizabeth e Mozzie creano un diversivo per guadagnare tempo nell'attesa dei soccorsi e l'FBI riesce a fermare i malfattori.\nLa chiave di violino.\nTrama.\nSara chiede aiuto a Peter per indagare su un suo superiore riguardo alla sparizione di un violino Stradivari.\nPeter impegnato con Elizabeth decide di mettere Neal al servizio di Sara provando in questo modo a farli riconciliare. L'indagato \u00e8 un ex di Sara e l'operazione scatena la gelosia di Neal.\nColpo allo stadio.\nTrama.\nPer la commutazione della pena Neal deve continuare a impegnarsi. Anche Sara viene a sapere dell'udienza ed \u00e8 indecisa sul da farsi, dati i trascorsi sia amorosi che professionali avuti con Neal; per questo va a casa sua e inizia a parlare con lui di tutto, in modo tale da prendere una decisione.\nIn citt\u00e0 \u00e8 arrivato Gordon Taylor, un ladro estremamente abile, con la fedina penale immacolata ma ritenuto responsabile dei pi\u00f9 grandi furti moderni. L'FBI \u00e8 messa allerta dal suo arrivo: sanno che se Taylor \u00e8 l\u00ec deve avere in mente un obiettivo. Neal deve occuparsene insieme a Peter: ma mentre il primo passeggia con Mozzie viene a sapere che l'amico \u00e8 gi\u00e0 stato contattato e ingaggiato da Taylor per effettuare una rapina allo stadio degli Yankees. Gli viene un'idea: se anche lui entra nella squadra avr\u00e0 l'occasione di tenere d'occhio Taylor e incastrarlo per la prima volta. Mozzie non \u00e8 molto d'accordo in quanto nutre una certa ammirazione per Taylor, considerato da tutti una leggenda, ma accetta lo stesso di collaborare con i federali per aiutare Neal a liberarsi della cavigliera definitivamente.\nIl piano, dopo un'iniziale riluttanza del finanziatore, viene messo in atto: l'obiettivo \u00e8 un'antica palla da baseball del 1915, cimelio dal valore inestimabile conservato in una teca del museo nello stadio. Mozzie \u00e8 incaricato di costruire una palla finta da rimpiazzare, Neal invece dovr\u00e0 falsificare l'autografo del lanciatore cui apparteneva la palla, mentre gli altri si occuperanno delle telecamere e dei diversivi. Neal deve cercare un mezzo di comunicazione con Peter, dato che Taylor ha attivato un sistema che blocca le frequenze all'abitazione in cui pianificano la rapina. Nasconde quindi l'indirizzo della consegna della palla tra Taylor e il finanziatore nella palla stessa, sperando che Peter apra la palla falsa, legga il messaggio e intervenga per arrestare i due criminali. Mozzie, per facilitare l'individuazione del falso, cuce la palla con due punti di fila dello stesso colore, difetto che non si trova nell'originale.\nLa rapina viene eseguita alla perfezione: anche il piano di cattura dell'FBI riesce, ma al posto di Taylor trovano Mozzie e un complice: il primo infatti non aveva resistito alla delusione di vedere il suo mito rinchiuso in carcere e aveva comunicato a Taylor dell'operazione, riuscendo a farlo scappare. Dal tetto del palazzo Neal si chiede appunto che cosa ha fatto il suo amico, quando Taylor spunta e invece di ucciderlo o ferirlo gli consegna un assegno per aver partecipato alla rapina: Taylor mantiene quindi la sua fama di ladro gentiluomo, e offre a Caffrey la possibilit\u00e0 di raggiungerlo a Parigi insieme a Mozzie dopo qualche mese, per organizzare altri furti.\nNel finale Sara si confida con Peter; vuole testimoniare a favore di Neal all'udienza. Anche Peter lo vuole aiutare, ma Kramer ha cominciato a fare molte domande nel bureau e ha riesumato le vecchie lettere di Neal a Kate che ha scritto in carcere, scoprendo che nascondono messaggi in codice. Neal \u00e8 nei guai e Peter vuole aiutarlo, chiedendogli il contenuto dei messaggi in codice: ma quando si presenta a casa sua per domandarglielo, Neal gli regala una figurina di Peter quando giocava a baseball da professionista e grazie ai soldi di Taylor corona il sogno di Peter, ovvero poter lanciare dal monte dello Yankees Stadium, sogno infranto quando ha dovuto operarsi alla cuffia dei rotatori della spalla (ledendo alla sua carriera sportiva). Peter preferisce rimandare il discorso sulle lettere e si gode il momento che ha sempre sognato.\nGiudizio finale.\nTrama.\nTutti gli amici di Neal vengono chiamati a rispondere sul suo operato come consulente dell'FBI. Nonostante le loro testimonianze a favore, l'agente Kramer \u2013 il mentore di Peter \u2013 \u00e8 contrario alla sua liberazione: l'intenzione di Kramer \u00e8 quella di portare Neal a Washington per farlo lavorare per lui, e per questo cerca di incastrarlo dimostrando che ha rubato in passato il \"San Giorgio e il drago\" di Raffaello. Neal scopre il piano di Kramer e confessa a Sara di aver rubato il quadro e che nelle lettere spedite a Kate il messaggio in codice \u00e8 l'indirizzo dove \u00e8 custodito, cos\u00ec con l'aiuto di Sara e Peter, Caffrey riesce a restituire il dipinto senza conseguenze per lui. Mozzie vedendo l'amico in pericolo ne approfitta per dirgli che ha custodito una parte del tesoro del sottomarino che gli frutter\u00e0 i soldi necessari per ricostruirsi una vita, ma Neal gli ribadisce che non ha intenzione di scappare. Kramer, deciso ad arrestarlo, si reca con alcuni agenti al palazzo dove si tiene l'udienza. Peter, capendo che Neal non ha possibilit\u00e0 di sfuggirgli, quando lo vede arrivare gli fa cenno di non entrare: il ragazzo comprende di essere suo malgrado nei guai. Durante l'interrogatorio di Peter, mentre questi afferma che Neal merita di essere liberato, Diana scopre che Neal \u00e8 fuggito."}
{"id": "3517928", "revid": "536159", "url": "https://it.wikipedia.org/wiki?curid=3517928", "title": "Aeroporto Internazionale Imam Khomeini", "text": ""}
{"id": "3517930", "revid": "367445", "url": "https://it.wikipedia.org/wiki?curid=3517930", "title": "La notte \u00e8 un pazzo con le m\u00eaches", "text": "La notte \u00e8 un pazzo con le m\u00eaches \u00e8 un album dal vivo del cantautore italiano Sergio Caputo, pubblicato nel 2009.\nDescrizione.\nL'album, , \u00e8 stato pubblicato su iTunes nel luglio 2009 e distribuito su Amazon.com o venduto al pubblico dei concerti del cantautore.\nIl disco \u00e8 stato presentato nel corso di una tourn\u00e9e tenutasi nel 2010 che ha toccato numerosi teatri e club in tutta Italia. \nNel 2011 il tour \u00e8 proseguito con nuove date in Italia e all'estero.\n\"La notte \u00e8 un pazzo con le m\u00eaches\" \u00e8 il secondo album dal vivo pubblicato dal cantautore romano, pubblicato a 22 anni di distanza dal precedente \"Ne approfitto per fare un po' di musica\".\nIl titolo riprende un verso del brano \" Anche i detective piangono\", tratto dall'album \"Storie di whisky andati\"."}
{"id": "3517936", "revid": "300067", "url": "https://it.wikipedia.org/wiki?curid=3517936", "title": "Fl\u00e1via Roberta Francelino Prado", "text": "Carriera.\nAlta 194 cm, \u00e8 stata centro in Serie A1 con Venezia e Taranto, con cui ha vinto due scudetti."}
{"id": "3517938", "revid": "287204", "url": "https://it.wikipedia.org/wiki?curid=3517938", "title": "Flavia Prado", "text": ""}
{"id": "3517941", "revid": "124808", "url": "https://it.wikipedia.org/wiki?curid=3517941", "title": "Love Craft", "text": ""}
{"id": "3517942", "revid": "46931", "url": "https://it.wikipedia.org/wiki?curid=3517942", "title": "The Mysterious Benedict Society and the Prisoner's Dilemma", "text": ""}
{"id": "3517943", "revid": "2184720", "url": "https://it.wikipedia.org/wiki?curid=3517943", "title": "Bacco perbacco", "text": "Bacco perbacco \u00e8 un singolo del cantautore italiano Zucchero Fornaciari, pubblicato il 14 luglio 2006 come primo singolo dal decimo album in studio \"Fly\".\nIn radio il brano ha raggiunto la posizione numero due in Italia, la numero dodici in Spagna e la numero tredici in Svizzera\nDescrizione.\nQuesta \u00e8 la prima canzone a cui partecipa come corista anche Vincenzo Draghi, gi\u00e0 cantante delle sigle dei cartoni animati e di alcune canzoni tratte dai telefilm di Licia interpretati da Cristina D'Avena. La canzone \u00e8 stata presentata da Zucchero il 22 settembre 2006 a Miss Italia 2006.\nIl brano fu inserito anche nelle raccolte \"All the Best\" (2007) e \"Wanted (The Best Collection)\" (2017), negli album dal vivo \"Live in Italy\" (2008) e in \"Una rosa blanca\" (2013).\nDi tale canzone, esiste anche una versione in spagnolo, dal titolo \"Venus y Baco\", destinata al mercato latino.\nVideo musicale.\nIl videoclip vede Zucchero Fornaciari e la sua band suonare il brano in un locale, accompagnati da alcuni ballerini. Irene Fornaciari (figlia del cantautore), Mino Vergnaghi, Sara Grimaldi e lo stesso Vincenzo Draghi, che partecipano come coristi cantando il brano, non sono presenti nel video."}
{"id": "3517944", "revid": "729019", "url": "https://it.wikipedia.org/wiki?curid=3517944", "title": "Hagemeister (isola)", "text": "Hagemeister \u00e8 un'isola dello stato dell'Alaska (USA), si trova nel mare di Bering vicino alla costa settentrionale della baia di Bristol, all'ingresso della baia di Togiak. L'isola \u00e8 lunga 26\u00a0km e ha una superficie di 300 km\u00b2.\nHa preso il nome del capitano russo Leontij Andrianovi\u010d Gagemejster, che guid\u00f2 tre viaggi nell'America russa e intorno al mondo (tra il 1806 e il 1830). Il nome fu pubblicato come \"Ostrov Gagemejstera\" dal tenente Gavriil Sary\u010dev della Marina imperiale russa nel 1826.\nHagemeister fa parte dell'\"Alaska Maritime National Wildlife Refuge\"."}
{"id": "3517945", "revid": "1543377", "url": "https://it.wikipedia.org/wiki?curid=3517945", "title": "Assedio di Amiso", "text": "L'assedio di Amiso messo in atto dalla Repubblica romana, sotto il comando iniziale di Lucio Licinio Lucullo, e poi lasciato ad un suo \"legatus\", Murena, vide le forze romane prevalere sulla citt\u00e0 dopo quasi tre anni di lungo assedio (del 73 al 70 a.C.).\nContesto storico.\nLa vittoria ottenuta da Mitridate su Lucio Licinio Murena durante la seconda fase di guerra, rafforz\u00f2 il convincimento nel re asiatico che i Romani non fossero invincibili, e la sua speranza di creare un grande regno asiatico che potesse contrastare la crescente egemonia romana nel bacino del Mediterraneo. Da qui il re prese le mosse per una nuova politica espansionistica in chiave anti-romana.\nAttorno all'80 a.C. il re del Ponto decise, cos\u00ec, di tornare a sottomettere tutte le popolazioni libere che gravitavano attorno al Ponto Eusino. Nominato quindi quale generale di questa nuova impresa suo figlio Macare, si spinse alla conquista di quelle colonie greche che si diceva discendessero dagli Achei, di ritorno dalla guerra di Troia, al di l\u00e0 della Colchide. La campagna per\u00f2 si rivel\u00f2 disastrosa, poich\u00e9 furono perduti due contingenti armati, una parte in battaglia e per la severit\u00e0 del clima, un'altra in seguito ad un'imboscata. Quando fece ritorno nel Ponto, invi\u00f2 ambasciatori a Roma per firmare una nuova pace.\nContemporaneamente il re Ariobarzane I, mand\u00f2 nuovi ambasciatori per lamentarsi che la maggior parte dei territori della Cappadocia, non gli erano stati completamente consegnati da Mitridate, come promesso al termine della seconda fase della guerra. Poco dopo (nel 78 a.C.) invi\u00f2 una nuova ambasceria per firmare gli accordi, ma poich\u00e9 Silla era appena morto e il Senato era impegnato in altre faccenda, i pretori non ammisero i suoi ambasciatori e non se ne fece nulla. Mitridate, che era venuto a conoscenza della morte del dittatore romano, persuase il genero, Tigrane II d'Armenia, ad invadere la Cappadocia come se fosse una sua azione indipendente. Ma questo artificio non riusc\u00ec ad ingannare i Romani. Il re armeno invase il paese e trascin\u00f2 via con s\u00e9 dalla regione, oltre ad un grosso bottino, anche 300.000 persone, che poi port\u00f2 nel suo paese, stabilendole, insieme ad altre, nella nuova capitale, chiamata Tigranocerta (\"citt\u00e0 di Tigrane\"), dove aveva assunto il diadema di re d'Armenia.\nE mentre queste cose avvenivano in Asia, Sertorio, il governatore della Spagna, che incitava la provincia e tutte le vicine popolazioni a ribellarsi ai Romani del governo degli \"optimates\", istitu\u00ec un nuovo Senato ad imitazione di quella di Roma. Due dei suoi membri, un certo Lucio Magio e Lucio Fannio, proposero a Mitridate di allearsi con Sertorio, con la prospettiva comune che una guerra combattuta su due fronti opposti (ad Occidente, Sertorio ed a Oriente, Mitridate) avrebbe portato ad ampliare i loro domini sui paesi confinanti, in Asia come in Spagna.\nMitridate, allettato da tale proposta, invi\u00f2 suoi ambasciatori a Sertorio, per valutare quali possibilit\u00e0 vi fossero per porre sotto assedio il potere romano, da Oriente ed Occidente. Fu cos\u00ec stabilita tra le parti un patto di alleanza, nel quale Sertorio si impegnava a concedere al re del Ponto tutti i territori romani d'Asia, oltre al regno di Bitinia, la Paflagonia, la Galatia ed il regno di Cappadocia, ed inviava anche un suo abile generale, un certo Marco Vario (o \"Mario\"), oltre a due altri consiglieri, Magio e Fannio Lucio, per assisterlo militarmente e diplomaticamente.\n\"Casus belli\".\nAll'inizio della primavera del 74 a.C., Mitridate si affrett\u00f2 a marciare contro la Paflagonia con i suoi due generali, Tassile ed Ermocrate, disponendo poi di invadere anche la Bitinia, divenuta da poco provincia romana, in seguito alla morte del suo re, Nicomede IV, che aveva lasciato il suo regno in eredit\u00e0 ai Romani. L'allora governatore provinciale, Marco Aurelio Cotta, uomo del tutto imbelle, non pot\u00e9 far altro che fuggire a Calcedonia con quante forze aveva a disposizione. Mitridate, dopo aver attaccato inutilmente la citt\u00e0 e le forze romane, si diresse a Cizico dove, dopo quasi un anno di inutile assedio, fu sconfitto pi\u00f9 volte dalle accorrenti truppe romane del console Lucio Licinio Lucullo (73 a.C.).\nFuggito grazie alla flotta, Mitridate, fu colpito da una terribile tempesta nella quale perse circa 10.000 uomini e sessanta navi, mentre il resto della flotta fu dispersa tutta intorno per il forte vento. Si racconta che abbandon\u00f2 la propria nave che stava affondando, per recarsi in una pi\u00f9 piccola imbarcazione di pirati, sebbene i suoi amici cercassero di dissuaderlo. I pirati poi lo sbarcarono a Sinope. Da quel luogo, raggiunse Amiso, da dove invi\u00f2 appelli al genero, Tigrane II d'Armenia, ed a suo figlio, Macare, sovrano del Bosforo Cimerio, affinch\u00e9 si affrettassero ad venirgli in aiuto. Ordin\u00f2, infine, a Diocle di prendere una grande quantit\u00e0 di oro e altri regali nei pressi degli Sciti, ma quest'ultimo rub\u00f2 l'oro e si rifugi\u00f2 presso il generale romano.\nLucullo mosse le sue armate verso il fronte orientale attraverso Bitinia e Galazia, sottomettendo i territori precedentemente in mano romana e raggiungendo la pianura di Themiscyra ed il fiume Termodonte. Poco dopo raggiunse una regione assai ricca di risorse, che non aveva subito le devastazioni della guerra. Secondo Plutarco, invece, il generale romano fu costretto a chiedere aiuto al vicino ed alleato regno di Galazia, che gli forn\u00ec approvvigionamenti di grano grazie a 30.000 suoi portatori.\nAssedio.\nLucullo pose quindi sotto assedio la citt\u00e0 di \"Amisus\" ed \"Eupatoria\", che Mitridate aveva costruito a fianco di \"Amisus\", dandole il proprio nome e dove aveva fissato una delle sue residenze reali. Gli abitanti della citt\u00e0 riuscirono in pi\u00f9 occasioni a respingere i Romani con coraggio, facendo frequenti sortite, sfidandoli anche in campo aperto, grazie anche agli ingenti aiuti che Mitridate invi\u00f2 loro, tra armi e soldati, provenienti da \"Cabira\", da dove egli stesso svern\u00f2 e si apprestava a raccogliere un nuovo esercito: 40.000 fanti e 4.000 cavalieri.\nNella primavera del 72 a.C., Lucullo lasci\u00f2 a Murena il compito di portare a termine l'assedio di Amiso, mentre egli era deciso ad inseguire Mitridate verso Oriente. E cos\u00ec la citt\u00e0 di Amiso sembra riusc\u00ec a resistere fino al ritorno di Lucullo nel 70 a.C. Si racconta, infatti, che il generale romano riusc\u00ec prima ad occupare la vicina citt\u00e0 di Sinope dove, una volta entrato in citt\u00e0, uccise 8.000 Cilici.\nDopo questa impresa, Lucullo si diresse su Amiso, dove era ancora in corso l'assedio della citt\u00e0 da parte del suo legato, Murena. La citt\u00e0 era riuscita a resistere grazie al comandante cittadino, Callimaco, il quale sembra fosse un esperto nell'arte della poliorcetica. L'arrivo per\u00f2 del proconsole, ed un suo attacco improvviso, proprio mentre i soldati della citt\u00e0 sembra stessero riposandosi, permise ai Romani di prendere possesso di una piccola parte delle mura. Callimaco abbandon\u00f2 la citt\u00e0, dopo averle dato fuoco, sia per privare gli assalitori del bottino, sia per facilitarsi la fuga. Quando i soldati romani videro la citt\u00e0 avvolta dalla fiamme, non prestando alcuna attenzione a coloro che stavano scappando via, si prepararono a saccheggiare le case. Lucullo, per piet\u00e0 nei confronti dei cittadini, cerc\u00f2 di portare loro aiuto dall'esterno, dando ordine di aiutarli a spegnere le fiamme, ma nessuno gli prest\u00f2 attenzione, poich\u00e9 i soldati tutti, invocavano a gran voce il bottino. I soldati allora si lanciarono per le strade della citt\u00e0 e alla luce delle fiaccole saccheggiarono ogni cosa, distruggendo la maggior parte delle case stesse. Quando Lucullo entr\u00f2 in citt\u00e0 all'alba, Plutarco racconta che lo stesso generale romano pianse, poich\u00e9 non era stato in grado di salvare la citt\u00e0, come invece aveva fatto Silla ad Atene quindici anni prima. Egli per\u00f2 riusc\u00ec a restaurare la citt\u00e0, antica colonia di Atene, ed a fornire aiuti ai suoi abitanti, rimandandoli alle loro case, dopo che erano fuggiti via mare nella stessa maniera di Sinope, e li rese anch'essi liberi, come aveva fatto per Sinope. Si racconta che fu preso prigioniero un certo Tirannio, del quale Murena voleva appropriarsi come schiavo, ma Lucullo si oppose, considerandolo una persona tanto stimata e colta da decidere di non privarlo della sua libert\u00e0.\nConseguenze.\nPortate a termine le operazioni militari (fine del 70 a.C.), lasci\u00f2 Sornazio con 6.000 armati a guardia del Ponto, e quindi decise di riorganizzare le province asiatiche ed amministrare la giustizia, oltre a ringraziare gli d\u00e8i, per la conclusione positiva della guerra. Plutarco, racconta che, scoperto che gli abitanti della provincia si trovavano in condizioni assai gravose, addirittura alcuni erano stati ridotti in schiavit\u00f9 dagli esattori fiscali o dagli usurai a cui avevano chiesto dei debiti, decise di porvi rimedio, liberando la popolazione asiatica da una simile condizione di \"schiavit\u00f9\". Ordin\u00f2 quindi che il tasso di interesse mensile non doveva superare l%; dispose che nessun creditore potesse ricevere pi\u00f9 di un quarto del reddito del debitore, e che qualunque creditore avesse stabilito interessi oltre misura fosse privato del tutto. E cos\u00ec, in circa quattro anni di tempo, tutti i crediti furono pagati, e le propriet\u00e0 restituite ai loro proprietari legittimi, senza pi\u00f9 vincoli.\nVi \u00e8 da aggiungere che un tale debito pubblico si era accumulato a causa di quei 20.000 talenti che Silla aveva posto a carico dell'Asia come contributo per la fine della guerra, importo raddoppiato per ottenere i prestiti dagli usurai, i quali lo avevano portato ad un totale di 120.000 talenti grazie agli interessi. Gli usurari per\u00f2, non accettando le condizioni di Lucullo, sollevarono la questione a Roma stessa contro il proconsole romano. Corruppero alcuni tribuni affinch\u00e9 procedessero contro di lui, essendo uomini di grande influenza, che avevano numerosi debitori tra i politici romani. Lucullo, tuttavia, non solo era amato dalla popolazione che aveva beneficato del suo aiuto, addirittura, le altre province limitrofe chiesero di averlo, anch'esse, come amministratore e loro governatore.\nFrattanto Appio Claudio era stato inviato da Tigrane II ad Antiochia, per chiedere la consegna del suocero, Mitridate VI. Qui l'ambasciatore romano pot\u00e9, mentre attendeva il re armeno impegnato in altre faccende, mettersi in contatto con molti dei principi greco-orientali, stanchi di essere sottoposti al dominio armeno (come Zarbieno di Gordiene), ed a cui fu promesso l'aiuto del proconsole romano Lucullo."}
{"id": "3517947", "revid": "33689", "url": "https://it.wikipedia.org/wiki?curid=3517947", "title": "Impact, Muang Thong Thani", "text": ""}
{"id": "3517951", "revid": "46931", "url": "https://it.wikipedia.org/wiki?curid=3517951", "title": "SAEV", "text": ""}
{"id": "3517952", "revid": "41100532", "url": "https://it.wikipedia.org/wiki?curid=3517952", "title": "Impianto solare a concentrazione", "text": ""}
{"id": "3517954", "revid": "1781667", "url": "https://it.wikipedia.org/wiki?curid=3517954", "title": "Hr\u00e1dok", "text": "Hr\u00e1dok (in ungherese \"Temetv\u00e9ny\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3517955", "revid": "287204", "url": "https://it.wikipedia.org/wiki?curid=3517955", "title": "Hradok", "text": ""}
{"id": "3517967", "revid": "124367123", "url": "https://it.wikipedia.org/wiki?curid=3517967", "title": "Ashley Fisher", "text": "Biografia.\nSpecialista nel doppio divenne, il 22 giugno 2009, il 19\u00ba del ranking ATP. Non avendo mai giocato un match nel tabellone principale di un torneo del circuito maggiore il suo best ranking in singolare \u00e8 rappresentato da una 489\u00aa posizione, raggiunta il 24 luglio 2000.\nNel corso della sua carriera ha conquistato 4 titoli ATP in doppio, tra cui il Japan Open Tennis Championships 2006 a Tokyo, torneo che faceva parte dell'ATP International Series Gold. Gli altri suoi successi sono avvenuti al Dutch Open 2003, al China Open 2007 e all'Indianapolis Tennis Championships 2008.\nIl suo miglior risultato nei tornei del grande slam \u00e8 la semifinale raggiunta nel 2006 all'US Open 2006 dove, in coppia con lo statunitense Tripp Phillips furono sconfitti dallo svedese Jonas Bj\u00f6rkman e dal bielorusso Maks Mirny con il punteggio di 6-1, 6-4. Nella sua carriera ha conquistato complessivamente 27 titoli in doppio, tra cui 20 vittorie in tornei challenger e 7 in tornei del circuito futures.\n\u00c8 allenato dal connazionale Glenn Irwin."}
{"id": "3517968", "revid": "287204", "url": "https://it.wikipedia.org/wiki?curid=3517968", "title": "Kalnica", "text": ""}
{"id": "3517969", "revid": "1723025", "url": "https://it.wikipedia.org/wiki?curid=3517969", "title": "David Johnston", "text": "Biografia.\nDal 2010 al 2017 ha ricoperto la carica di governatore generale del Canada, il 28\u00b0 dalla nascita del Canada, rappresentando il monarca del Regno Unito quale Capo dello Stato del Canada in ogni momento in cui questi si trovi fuori dal territorio del Canada. In precedenza era un giurista specializzato in diritto del lavoro."}
{"id": "3517970", "revid": "599013", "url": "https://it.wikipedia.org/wiki?curid=3517970", "title": "Giovanni Cattai", "text": "Carriera.\nDopo l'esordio nella Muggesana, squadra del paese natale, approda al nel 1960. Con la formazione rossonera completa tutta la trafila delle giovanili, non riuscendo ad esordire in prima squadra: nella stagione 1964-1965 \u00e8 infatti in rosa, ma non gioca mai per non aver raggiunto l'accordo economico con l'allora d.g. Gipo Viani.\nPassa quindi in prestito prima alla , con cui colleziona 24 presenze e 3 reti nel campionato di Serie C 1965-1966, e poi al , sempre in Serie C. Nella sua esperienza sullo Ionio colleziona 3 presenze, e nell'estate 1967 il Milan lo cede al , dapprima in prestito e quindi definitivamente. Nella squadra allenata prima da Sandro Puppo e poi da Leo Zavatti si impone come titolare nel ruolo di mezzala, al fianco di Paolo Pestrin, totalizzando 27 presenze e 3 reti nel campionato 1967-1968, concluso al secondo posto in terza serie.\nNella stagione successiva, con l'arrivo del nuovo allenatore Tino Molina, viene escluso dalla formazione titolare; in ottobre, dopo 3 presenze ed un gol, passa al , in Serie A, in cambio di Giorgio Zoff. Esordisce in Serie A e con la maglia lombarda il 24 novembre 1968, nel pareggio per 1-1 sul campo del , e in quella stagione, culminata con la retrocessione in Serie B, Cattai viene impiegato in altre 6 occasioni.\nRiconfermato per la stagione successiva, colleziona una presenza in Serie B prima di far ritorno in Serie C con le maglie di , Sottomarina e di nuovo Venezia. Nel campionato 1973-1974 \u00e8 alla , sempre in terza serie: scende in campo 8 volte (senza reti), nell'annata che vede i giuliani retrocedere in Serie D."}
{"id": "3517971", "revid": "1573940", "url": "https://it.wikipedia.org/wiki?curid=3517971", "title": "Abiod", "text": "Lo oued Abiod(\"Ighzir Amellal\" in lingua berbera), \u00e8 un corso d'acqua che attraversa il massiccio dell'Aur\u00e8s in Algeria lungo un asse nord-est / sud-ovest.\nLa sua sorgente \u00e8 nei pressi del Djebel Chelia a circa 2000\u00a0m di altezza.\nLa valle di questo oued \u00e8 una depressione sinclinale sollevatasi nel Pleistocene, nella quale il fiume ha scavato il proprio corso.\nLo oued attraversa varie gole tra le quali quelle di Tighanimine e di Rhoufi.\nNel tratto pi\u00f9 a sud costeggia alcune oasi prima di perdersi tra le sabbie del Sahara.\nIl suo bacino \u00e8 di tipo endoreico"}
{"id": "3517972", "revid": "92723", "url": "https://it.wikipedia.org/wiki?curid=3517972", "title": "K\u00e1lnica", "text": "K\u00e1lnica (in ungherese \"Kal\u00e1nos\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3517973", "revid": "767487", "url": "https://it.wikipedia.org/wiki?curid=3517973", "title": "The Vicar of Wakefield (film 1913 Douglas)", "text": "The Vicar of Wakefield \u00e8 un cortometraggio muto del 1913 diretto da John Douglas. \u00c8 la quarta trasposizione cinematografica del romanzo di Oliver Goldsmith.\nProduzione.\nIl film fu prodotto dalla Hepworth che nello stesso anno aveva gi\u00e0 prodotto un altro film tratto dal romanzo di Goldsmith.\nDistribuzione.\nVenne distribuito dalla Hepworth in una versione di 4 rulli. Negli USA, fu distribuito dalla Blinkhorn Photoplays Corp. che lo fece uscire nelle sale cinematografiche il 29 dicembre 1913 ridotto a 3 rulli.\nDifferenti versioni.\nIl romanzo di Goldsmith venne portato sullo schermo in diverse versioni:"}
{"id": "3517977", "revid": "1529788", "url": "https://it.wikipedia.org/wiki?curid=3517977", "title": "Santuario della Madonna della Neve", "text": "In area francofona sono anche indicati come santuari di \"Notre-Dame-Des-Neiges\":"}
{"id": "3517980", "revid": "287204", "url": "https://it.wikipedia.org/wiki?curid=3517980", "title": "Ko\u010dovce", "text": "Ko\u010dovce (in ungherese \"Kocs\u00f3c\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3517982", "revid": "287204", "url": "https://it.wikipedia.org/wiki?curid=3517982", "title": "Kocovce", "text": ""}
{"id": "3517983", "revid": "767487", "url": "https://it.wikipedia.org/wiki?curid=3517983", "title": "Logan Miller", "text": " \nBiografia.\nMiller \u00e8 nato a Englewood, Colorado il 18 febbraio 1992 e attualmente vive a Dallas, Texas. Ha debuttato al cinema nel 2009 col film \"La rivolta delle ex\" nel ruolo di Connor Mead. Dal 2009 al 2011 \u00e8 il protagonista della serie di Disney XD \"I'm in the Band\", vestendo i panni di Tripp Campbell, un adolescente fan del leggendario gruppo degli Iron Weasel, tanto da vincere una cena con loro e diventarne il chitarrista. Nel 2015 recita accanto a Tye Sheridan nel film horror \"Manuale scout per l'apocalisse zombie\". Nel 2017 recita nel film drammatico \"Prima di domani\". Nel 2018 \u00e8 tra i protagonisti del film \"Tuo, Simon\".\nDoppiatori italiani.\nNelle versioni in italiano dei suoi film, Logan Miller \u00e8 stato doppiato da:\nDa doppiatore \u00e8 sostituito da:"}
{"id": "3517987", "revid": "88740", "url": "https://it.wikipedia.org/wiki?curid=3517987", "title": "Lubina", "text": "Lubina (in ungherese \"Lobonya\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3517989", "revid": "228587", "url": "https://it.wikipedia.org/wiki?curid=3517989", "title": "Radar (disambigua)", "text": ""}
{"id": "3517990", "revid": "465169", "url": "https://it.wikipedia.org/wiki?curid=3517990", "title": "L\u00faka", "text": "L\u00faka (in ungherese \"V\u00e1gluka\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3517991", "revid": "1305772", "url": "https://it.wikipedia.org/wiki?curid=3517991", "title": "Monte Calvario (disambigua)", "text": "Calvario (anche \"Golgota\") si riferisce principalmente alla collina di Gerusalemme dove secondo la tradizione dei Vangeli fu crocifisso Ges\u00f9, ma pu\u00f2 anche riferirsi a:"}
{"id": "3517993", "revid": "52076", "url": "https://it.wikipedia.org/wiki?curid=3517993", "title": "Monte Calvario di Auronzo", "text": ""}
{"id": "3517996", "revid": "547034", "url": "https://it.wikipedia.org/wiki?curid=3517996", "title": "Riflesso assonico", "text": "Il riflesso assonico \u00e8 un tipo di riflesso nervoso mediato da soli assoni dei neuroni sensoriali ovvero privo di centri d'integrazione o sinapsi.\nLe fibre nervose responsabili di tale riflesso sono del tipo C, amieliniche e a bassa velocit\u00e0 di conduzione, appartenenti alla categoria dei nocicettori. La stimolazione della parte periferica della radice sensitiva afferente di un nervo spinale comporta conduzione degli impulsi in due direzioni: verso il midollo spinale, ossia centralmente (dromicamente), con l'insorgenza della sensazione dolorosa; perifericamente (antidromicamente), verso i vasi cutanei, tramite le ramificazioni assoniche, con la conseguente dilatazione delle arteriole nella zona stimolata.\nQuesto riflesso pu\u00f2 avere come effetto un aumento di flusso ematico nel punto stimolato, per diluire o asportare lo stimolo nocivo (es. sostanze irritanti o lesive); altri effettori possono essere ghiandole sudoripare."}
{"id": "3517997", "revid": "1781667", "url": "https://it.wikipedia.org/wiki?curid=3517997", "title": "Modrov\u00e1", "text": "Modrov\u00e1 (in ungherese \"Nagymodr\u00f3\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3518000", "revid": "287204", "url": "https://it.wikipedia.org/wiki?curid=3518000", "title": "Modrova", "text": ""}
{"id": "3518002", "revid": "547034", "url": "https://it.wikipedia.org/wiki?curid=3518002", "title": "Genoa Cricket and Football Club 1966-1967", "text": "Questa voce raccoglie le informazioni riguardanti il Genoa Cricket and Football Club nelle competizioni ufficiali della stagione 1966-1967.\nStagione.\nNella stagione 1966-1967 il Genoa disputa il campionato di Serie B, un torneo cadetto che prevede due promozioni e tre retrocessioni, con 36 punti in classifica si piazza in dodicesima posizione, salgono in Serie A la Sampdoria che vince il torneo con 54 punti ed il Varese che con 51 punti si piazza al secondo posto, scendono in Serie C il Savona, l'Arezzo, l'Alessandria e la Salernitana.\nIl 5 settembre 1966 \u00e8 decisa la liquidazione della vecchia societ\u00e0, trasformata in societ\u00e0 per azioni che dal 18 luglio 1967 il club cambier\u00e0 nome da Genoa Cricket and Football Club in Genoa 1893. La squadra viene affidata all'Allenatore ed ex portiere Giorgio Ghezzi. Il miglior marcatore stagionale con nove marcature \u00e8 l'argentino Marcos Locatelli, fa molto bene anche l'interno Giusto Lodi arrivato dal Potenza che mette a segno anche sei reti. In Coppa Italia il grifone viene eliminato al Primo turno dalla Sampdoria (1-0) nel primo derby stagionale.\nMaglie.\nLa maglia per le partite casalinghe presentava i colori rossobl\u00f9.\nOrganigramma societario.\nArea direttiva\nArea tecnica"}
{"id": "3518003", "revid": "287204", "url": "https://it.wikipedia.org/wiki?curid=3518003", "title": "Modrovka", "text": "Modrovka (in ungherese \"Kismodr\u00f3\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3518004", "revid": "729019", "url": "https://it.wikipedia.org/wiki?curid=3518004", "title": "Archeologia Viva", "text": "Archeologia Viva, periodico bimestrale edito da Giunti Editore, \u00e8 la prima grande rivista italiana di divulgazione archeologica, fondata nel 1982 da Piero Pruneti, che \u00e8 l'attuale direttore.\nGli argomenti trattati vanno dalla preistoria all'et\u00e0 moderna passando per le varie epoche e spaziando per tutte le culture del pianeta, con un'attenzione particolare per le civilt\u00e0 del Mediterraneo. Gli articoli sono scritti da archeologi e storici di chiara fama, autori delle ricerche che vengono presentate; al tempo stesso \u00e8 molto curato l'aspetto comunicazionale. \"Archeologia Viva\" propone anche eventi a cui tutti possono partecipare: festival di documentari archeologici, convegni, corsi e campagne di scavo. Cura il canale tematico web Archeologia Viva TV e i Viaggi di Archeologia Viva caratterizzati da approfonditi programmi di visita e accompagnati da un archeologo. Ogni anno \"Archeologia Viva\" organizza \u201ctourismA - Salone Internazionale dell'Archeologia\u201d negli spazi di Firenze Fiera e \"Firenze Archeofilm - Festival Internazionale del Cinema di Archeologia Arte Ambiente\" al Cinema La Compagnia di Firenze."}
{"id": "3518006", "revid": "92723", "url": "https://it.wikipedia.org/wiki?curid=3518006", "title": "Moravsk\u00e9 Lieskov\u00e9", "text": "Moravsk\u00e9 Lieskov\u00e9 (in ungherese \"Morvamogyor\u00f3d\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3518007", "revid": "287204", "url": "https://it.wikipedia.org/wiki?curid=3518007", "title": "Moravske Lieskove", "text": ""}
{"id": "3518009", "revid": "647919", "url": "https://it.wikipedia.org/wiki?curid=3518009", "title": "Babasiga Lions", "text": ""}
{"id": "3518010", "revid": "767487", "url": "https://it.wikipedia.org/wiki?curid=3518010", "title": "El Mehdi Sidqy", "text": "Carriera.\nClub.\nDebutta con lo Jagiellonia Bia\u0142ystok il 6 marzo 2010 nella vittoria fuori casa per 1-2 contro lo \u015al\u0105sk Breslavia."}
{"id": "3518012", "revid": "287204", "url": "https://it.wikipedia.org/wiki?curid=3518012", "title": "Nov\u00e1 Bo\u0161\u00e1ca", "text": "Nov\u00e1 Bo\u0161\u00e1ca (in ungherese \"\u00dajbos\u00e1c\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3518013", "revid": "287204", "url": "https://it.wikipedia.org/wiki?curid=3518013", "title": "Nova Bosaca", "text": ""}
{"id": "3518019", "revid": "46931", "url": "https://it.wikipedia.org/wiki?curid=3518019", "title": "Kreen-Akakore", "text": ""}
{"id": "3518020", "revid": "767487", "url": "https://it.wikipedia.org/wiki?curid=3518020", "title": "Nov\u00e1 Lehota", "text": "Nov\u00e1 Lehota (in ungherese \"\u00dajszabadi\", in tedesco \"Neuhau\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3518022", "revid": "287204", "url": "https://it.wikipedia.org/wiki?curid=3518022", "title": "Nova Lehota", "text": ""}
{"id": "3518025", "revid": "767487", "url": "https://it.wikipedia.org/wiki?curid=3518025", "title": "Nov\u00e1 Ves nad V\u00e1hom", "text": "Nov\u00e1 Ves nad V\u00e1hom (in ungherese \"V\u00e1g\u00fajfalu\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3518026", "revid": "287204", "url": "https://it.wikipedia.org/wiki?curid=3518026", "title": "Nova Ves nad Vahom", "text": ""}
{"id": "3518030", "revid": "119475244", "url": "https://it.wikipedia.org/wiki?curid=3518030", "title": "Henk Pellikaan", "text": ""}
{"id": "3518031", "revid": "287204", "url": "https://it.wikipedia.org/wiki?curid=3518031", "title": "O\u010dkov", "text": "O\u010dkov (in ungherese \"Ocsk\u00f3\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3518032", "revid": "287204", "url": "https://it.wikipedia.org/wiki?curid=3518032", "title": "Ockov", "text": ""}
{"id": "3518034", "revid": "891358", "url": "https://it.wikipedia.org/wiki?curid=3518034", "title": "Arend Schoemaker", "text": ""}
{"id": "3518036", "revid": "709565", "url": "https://it.wikipedia.org/wiki?curid=3518036", "title": "HMS Kenya", "text": "La HMS \"Kenya\" (Pennant number 14) unica nave della Royal Navy britannica a portare il nome della allora colonia africana, \u00e8 stata un incrociatore leggero della classe Crown Colony, tipo Fiji. Costruita nei cantieri Alexander Stephen and Son di Glasgow, venne impostata il 18 giugno 1938, varata 18 agosto 1939 ed entr\u00f2 in servizio il 27 settembre 1940, in piena seconda guerra mondiale.\nServizio.\nCon la \"Home Fleet\": 1940-42.\nAl momento dell'ingresso in servizio l'unit\u00e0 venne aggregata alla \"Home Fleet\" con base a Scapa Flow, partecipando a partire dal 7 ottobre seguente alla scorta al convoglio WS3 diretto a Freetown, in Sierra Leone. Tornata dalla missione di scorta, il 17 novembre venne assegnata al 10\u00ba Squadrone Incrociatori, rimanendo poi in cantiere a Devonport per lavori di routine tra il 10 ed il 25 dicembre, giorno in cui venne inviata d'urgenza in aiuto al convoglio WS5A, attaccato di sorpresa dall'incrociatore pesante tedesco \"Admiral Hipper\". Il giorno successivo prest\u00f2 assistenza alla SS \"Empire Trooper\" danneggiata dal fuoco della nave nemica, scortandola prima verso le isole Azzorre e poi a Gibilterra, dove giunse il 4 gennaio 1941. Tornata in patria scortando un convoglio di ritorno da Freetown, giunse a Greenock il 30 del mese, venendo assegnata alla scorta ai convogli oceanici.\nNel mese di febbraio fu occupata nella scorta a una serie di convogli facendo tappa a Gibilterra il 22 del mese. Il 10 marzo attacc\u00f2 un sommergibile italiano individuato in superficie, costringendolo ad immergersi con il fuoco delle armi secondarie. Una settimana dopo prese parte insieme alla portaerei \"Ark Royal\" e all'incrociatore da battaglia \"Renown\" alla scorta al convoglio SL67, ritenuto possibile preda delle \"corazzate tascabili\" tedesche \"Scharnhorst\" e \"Gneisenau\". La minaccia delle unit\u00e0 di superficie non si materializz\u00f2, mentre cinque mercantili del convoglio vennero affondati dagli U-Boot U-105 e U-124. Il 15 aprile venne sollevata dai compiti di scorta ai convogli e inviata a Scapa Flow, venendo quindi assegnata a compiti di pattugliamento delle acque a Nord ovest delle isole britanniche. Dall'8 maggio forn\u00ec copertura alle unit\u00e0 del Primo Squadrone posamine impegnate nel posizionamento di un ampio sbarramento verso il Mare del Nord.\nIl 22 maggio salp\u00f2 insieme ad un ampio spiegamento di forze composto dalla nave da battaglia \"King George V\", dalla portaerei \"Victorious\" e dagli incrociatori \"Galatea\", \"Hermione\" e \"Aurora\" con una scorta di sette cacciatorpediniere per intercettare la \"Bismarck\", in navigazione con l'obiettivo di attaccare i convogli nell'Atlantico settentrionale. Dopo l'affondamento della \"Hood\" nella battaglia dello Stretto di Danimarca partecip\u00f2 alla scorta alla \"Victorious\" insieme alla \"Hermione\", all'\"Aurora\" non partecipando quindi in prima linea alla caccia alla \"Bismarck\". Dopo l'affondamento della nave da battaglia nemica, fece rotta per l'Islanda per rifornirsi di carburante, prendendo parte insieme alla \"Aurora\" a partire dal 30 maggio ad un pattugliamento delle coste della Groenlandia in cerca di navi appoggio nemiche. Il giorno successivo vennero recuperati i superstiti del carco \"Marconi\" affondato da un sommergibile cinque giorni prima.\nIl 3 giugno venne intercettata la nave di supporto per sommergibili \"Belchen\", in procinto di rifornire l'U-93. Attaccata con le armi principali, la nave fu presto preda di un incendio, mentre la \"Aurora\" ne complet\u00f2 la distruzione con un siluro. Dal 16 giugno forn\u00ec copertura a nuove missioni di posa di campi minati nello stretto di Danimarca, entrando in collisione con il cacciatorpediniere \"Brighton\" il 25. I danni furono leggeri sul fianco destro al lato della torretta B, mentre il cacciatorpediniere dovette essere rimorchiato in Islanda per riparazioni temporanee alla prua. Tornata in patria, venne dislocata a Rosyth in attesa di riparazioni, entrando quindi in cantiere il 28 luglio seguente. Durante i lavori venne anche installato il radar Type 271 per l'individuazione di navi di superficie, mentre per aumentare la difesa antiaerea a corto raggio vennero installate due nuove mitragliere Oerlikon da 20\u00a0mm. Uscita dal cantiere alla fine di agosto, riprese il servizio dalla base di Scapa Flow.\nLa prima missione del mese di settembre vide impegnata la \"Kenya\" nella scorta ad un'operazione di posa di mine nei pressi della costa norvegese, nella zona di Stadlandet. Dal 17 settembre venne deciso l'impego dell'unit\u00e0 in un'operazione di rifornimento dell'isola di Malta, come nave di bandiera dell'ammiraglio Harold Burrough. Imbarcato personale di terra della RAF, salp\u00f2 quindi per Gibilterra insieme alle navi da battaglia \"Nelson\", \"Rodney\" e \"Prince of Wales\", agli incrociatori \"Edinburgh\", \"Sheffield\" ed \"Euryalus\" e a una scorta di cacciatorpediniere. Dal 24 settembre inizi\u00f2 quindi la traversata del Mediterraneo occidentale e dello stretto di Sicilia, durante la quale il convoglio venne attaccato da forze aeree e motosiluranti italiane. Ulteriore copertura ai mercantili venne fornita dalle navi della Forza H. Il 28, conclusa con successo la missione, torn\u00f2 insieme alle unit\u00e0 di scorta a Gibilterra, dove giunse il 30 settembre. Dal giorno successivo venne impiegata insieme alla \"Sheffield\" nella caccia alla nave supporto tedesca \"Kota Pinang\", avvistata in uscita da Bordeaux. Il 3 ottobre l'unit\u00e0 nemica venne individuata e affondata con l'armamento principale e i siluri. Dall'8 entr\u00f2 in cantiere per delle riparazioni minori rese necessarie a seguito di danni riportati in condizioni meteorologiche avverse. Tornata quindi a Scapa Flow, dal 31 ottobre inizi\u00f2 insieme a due cacciatorpediniere un pattugliamento al largo dell'Islanda.\nIl 6 novembre trasport\u00f2 il generale sovietico Gromoff e altri ufficiali di stato maggiore in Islanda per il successivo trasferimento via nave a Murmansk. Dal 9 novembre prese parte alla scorta al convoglio artico PQ3, durante il quale un uomo dell'equipaggio risult\u00f2 disperso in mare per il maltempo. Giunta a destinazione e sbarcati i passeggeri, dal 21 novembre prese parte a una missione di pattugliamento delle coste all'estremo nord est della Norvegia insieme ai cacciatorpediniere sovietici \"Gromki\" e \"Gremyashi\", oltre ai britannici \"Bedouin\" e \"Intrepid\". Quattro giorni dopo prese parte al bombardamento delle isole di Vard\u00f8 e Hornoy. Dal 28 novembre prese quindi parte alla scorta al convoglio di ritorno QP4, giungendo a Rosyth il 6 dicembre successivo.\nEntrata in cantiere per l'installazione di tubi di vapore per ridurre gli effetti delle temperature artiche sulle apparecchiature de ponte di comando, ricevette anche i nuovi radar Type 284 per i pezzi principali e Type 283 in sostituzione del precedente Type 271. Dal 24 dicembre prese parte all'Operazione Archery, lo sbarco di due squadre di commando a V\u00e5gs\u00f8y e Malloy insieme a quattro cacciatorpediniere e due navi da sbarco per fanteria. Il giorno successivo fu costretta a cercare riparo a Sullom Voe, nelle isole Shetland a causa del maltempo che costrinse a rimandare l'intera operazione di 24 ore. Il 27 dicembre appoggi\u00f2 quindi gli sbarchi dei commando britannici e norvegesi sull'obiettivo, aprendo il fuoco contro batterie di terra e venendo leggermente danneggiata. Il giorno successivo, a missione conclusa, giunse a Scapa Flow con a bordo circa 70 cittadini norvegesi intenzionati ad arruolarsi nelle Forze norvegesi libere. Dopo aver ricevuto le riparazioni necessarie, partecip\u00f2 dal 17 gennaio 1942 alla caccia alla nave da battaglia tedesca \"Tirpitz\", ritenuta in navigazione nel Mare del Nord, insieme agli incrociatori \"Sheffield\" e \"Suffolk\". Dopo un'ulteriore crociera di pattugliamento insieme alla \"Nigeria\" torn\u00f2 quindi alla base, venendo poi assegnata permanentemente al pattugliamento delle acque tra l'Islanda e le Isole F\u00e6r \u00d8er, con compiti anche di scorta alle attivit\u00e0 dei posamine.\nDal 3 marzo prese parte insieme ad un forte gruppo di unit\u00e0 della \"Home Fleet\" alla scorta al convoglio artico PQ12 e al convoglio di ritorno QP8, giungendo nei pressi della penisola di Kola il 12 successivo. Il 22 marzo salp\u00f2 quindi per tornare in patria da sola trasportando dieci tonnellate di lingotti d'oro, giungendo a Scapa Flow il 29. Nel mese di aprile fu impiegata nuovamente nella scorta a distanza ad un convoglio artico, composta questa volta anche da unit\u00e0 della US Navy. In giugno venne decisa la partecipazione della \"Kenya\" all'Operazione Harpoon, importante missione di soccorso all'isola di Malta sfociata poi nella cosiddetta battaglia di mezzo giugno.\nL'11 giugno raggiunse Gibilterra insieme alla nave da battaglia \"Malaya\", alle portaerei \"Argus\" e \"Eagle\" e agli incrociatori \"Liverpool\", \"Charybdis\" e a otto cacciatorpediniere. Oltre a queste unit\u00e0, denominate \"Forza W\", anche la \"Forza X\", composta dall'incrociatore \"Cairo\" e da nove cacciatorpediniere era incaricata della scorta al convoglio diretto a Malta. Il 14 giugno le navi vennero attaccate violentemente dall'aviazione italiana e tedesca, la \"Liverpool\" fu costretta a tornare a Gibilterra a rimorchio. Il 18 giugno torn\u00f2 a Gibilterra senza aver subito alcun danno ritornando poi in patria per riprendere servizio nella \"Home Fleet\". Dopo poche settimane di servizio in Islanda la nave venne nuovamente designata per partecipare alla scorta ad un nuovo convoglio di rifornimenti e armi per Malta, denominato Operazione Pedestal.\nGiunta a Gibilterra insieme a una forte scorta composta di unit\u00e0 della Forze H, X e Z, il 10 agosto inizi\u00f2 la crociera verso lo stretto di Sicilia, come nave capofila della colonna di destra. Dal giorno successivo iniziarono i violenti attacchi dell'aeronautica e dei MAS dell'Asse, che affondarono la portaerei \"Eagle\". Il convoglio venne anche attaccato da un gruppo di circa dieci sommergibili italiani, che affondarono l'incrociatore \"Cairo\" e costrinsero la \"Nigeria\" a tornare a Gibilterra, lasciando alla \"Kenya\" il compito di difendere le navi mercantili rimaste. Il 12 agosto venne colpita a prua da un siluro lanciato dal sommergibile \"Alagi\", riuscendo per\u00f2 a rimanere operativa. Il giorno successivo venne affondato anche l'incrociatore \"Manchester\", mentre una bomba caduta a poppa danneggi\u00f2 leggermente una delle eliche. Il 14 agosto venne nuovamente danneggiata in maniera leggera da una bomba esplosa in acqua nei pressi dello scafo, giungendo finalmente a Gibilterra il 15 per venire sottoposta a riparazioni temporanee prima del ritorno in patria.\nGiunta a Scapa Flow il 25 agosto dopo aver perso in mare le strutture provvisorie di prua, entr\u00f2 nel cantiere civile di South Shields per le riparazioni definitive. Durante i lavori, che si prolungarono fino al mese di dicembre 1942, vennero anche installati i pi\u00f9 moderni radar Type 282 per il controllo fuoco e Type 285 per le armi antiaeree, mentre vennero rimossi gli aerei imbarcati e le relative gru. Le difese antiaere vennero anche ulteriormente aumentate con l'installazione di sei nuove mitragliere Oerlikon. Nel gennaio 1943 venne infine deciso di trasferire l'unit\u00e0 nella \"Eastern Fleet\".\nCon la \"Eastern Fleet\": 1943-45.\nDopo i lavori necessari, salp\u00f2 il 12 marzo dirigendosi a Gibilterra insieme a un convoglio in partenza. Il 22 riprese il mare per scortare un convoglio da Freetown a Citt\u00e0 del Capo. La scorta al convoglio, denominato WS28 e diretto in Medio Oriente con a bordo truppe e rifornimenti, era composta anche dai cacciatorpediniere \"Quadrant\" e \"Redoubt\". Il 25 aprile, dopo aver scortato le navi tra trasporto anche nell'Oceano Indiano, prese servizio con la \"Eastern Fleet\" a Kilindini, in Kenya. Dopo brevi lavori di manutenzione, salp\u00f2 diretta a Durban per scortare un convoglio di ritorno in Kenya. Il 18 giugno salp\u00f2 nuovamente diretta a Colombo, sull'isola di Ceylon, venendo quindi assegnata alla base principale della flotta a Trincomalee. Nei mesi estivi prese parte a pattugliamenti nell'Oceano Indiano e a esercitazioni con altre unit\u00e0 della flotta, oltre a scortare convogli britannici e statunitensi. Dopo un breve trasferimento a Bombay nei primi giorni di novembre, torn\u00f2 alla base di Trincomalee, dove rimase fino all'inizio del 1944.\nNel mese di febbraio del nuovo anno entr\u00f2 in cantiere a Simon's Town per un raddobbo, ricevendo durante i lavori anche due ulteriori mitragliere da 20\u00a0mm antiaeree per la difesa a corto raggio. Tornata in servizio a met\u00e0 aprile, venne impiegata con compiti di scorta e in esercitazioni fino al 6 maggio, quando insieme alla \"Forza 65\", composta dalle navi da battaglia \"Queen Elizabeth\" e \"Valiant\", dalla francese \"Richelieu\", dall'incrociatore olandese \"Tromop\" e da sei cacciatorpediniere, alcuni dei quali appartenenti alla Royal Australian Navy, venne utilizzata per scortare le portaerei \"Illustrious\" e USS \"Saratoga\", impegnate nel bombardamento di Surabaya. Dopo il completamento della missione, il 27 maggio, ritorn\u00f2 a Ceylon. In questo periodo divenne evidente la scarsit\u00e0 di petroliere di rifornimento britanniche, che risult\u00f2 in un rallentamento delle operazioni. Dal 19 giugno prese parte al bombardamento delle isole Andamane, denominato Operazione Pedal ed effettuato dalla sola \"Illustrious\". Dal 4 luglio trasfer\u00ec 100 soldati indiani sull'atollo di Addu. Dal 22 luglio prese parte al bombardamento di Sabang, effettuato sia dagli aerei imbarcati che dalle navi di scorta. Il 25 attacc\u00f2 la stazione radio sull'isola di Pulo We, in cui ingaggi\u00f2 anche le batterie costiere giapponesi.\nIn agosto scort\u00f2 la nave da battaglia \"Howe\" nell'ultimo tratto della navigazione fino a Colombo. L'unit\u00e0 era in trasferimento in Estremo Oriente in vista della formazione della \"British Pacific Fleet\". Durante le operazioni statunitensi in Nuova Guinea, partecip\u00f2 dal 19 agosto a un'operazione diversiva di bombardamento a Padang e Emmerhaven. Dal 14 settembre venne impiegata in una nuova missione di bombardamento, i cui obiettivi erano l'isola di Sumatra e la ferrovia a Sigli. Dal 25 settembre venne invece impiegata nella scorta alla nave appoggio sottomarini \"Maidstone\" in trasferimento a Fremantle, dove giunse il 3 ottobre.\nDopo una nuova missione di scorta, entr\u00f2 in cantiere a Colombo, rimanendovi dino all'8 novembre. Con la nascita della \"Pacific Fleet\" la \"Kenya\" venne riassegnata al 5\u00ba Squadrone incrociatori della \"Easter Fleet\". Nel mese di dicembre scort\u00f2 il Comandante in Capo della flotta in visita alle basi avanzate a Burma, rientrando quindi a Calcutta il 20 del mese. Dal 5 gennaio 1945 prese parte ad esercitazioni di sbarco effettuate da Royal Marines imbarcati. Completati i preparativi, dal 26 appoggi\u00f2 gli sbarchi sull'isola di Cheduba, appoggiando due giorni dopo gli sbarchi a Ramree. Completata l'operazione, il 31 gennaio riprese a bordo i Royal Marines facendo rotta per Ceylon. Dal 22 febbraio prese parte a una missione di ricognizione aerea nel Mare delle Andamane insieme alle portaerei di scorta \"Empress\" e \"Ameer\", oltre a tre cacciatorpediniere e tre fregate. Il 1\u00ba marzo il gruppo navale venne fatto oggetto di attacchi aerei, respinti dai velivoli imbarcati. Due settimane dopo forn\u00ec appoggio agli sbarchi sull'isola di Letpan, completati i quali venne deciso il ritorno dell'unit\u00e0 in patria via Durban e il Capo di Buona Speranza. Il 23 aprile salp\u00f2 quindi dal Sudafrica dopo aver imbarcato un carico d'oro, arrivando a Sheerness il 13 maggio seguente, cinque giorni dopo la fine della guerra in Europa.\nLa nave venne quindi preparata per un lungo ciclo di lavori nei cantieri di Chatham, per i quali vennero sbarcate tutte le munizioni di bordo. Il 6 giugno la nave entr\u00f2 quindi in cantiere, dove rimase fino all'aprile del 1946. Durante i lavori le mitragliere antiaeree da 20\u00a0mm vennero sostituite con cannoni da 40\u00a0mm Bofors.\nIl dopoguerra.\nTornata in servizio, dopo alcuni mesi di permanenza a Malta, venne assegnata all'8\u00ba Squadrone incrociatori di stanza alle Bermuda, dove giunse nel mese di dicembre. Durante il 1947 l'unit\u00e0 venne impiegata in una serie di crociere e missioni di addestramento congiunte, toccando l'Honduras, Cuba, Repubblica Dominicana, Haiti, Porto Rico e Brasile. In seguito visit\u00f2 anche l'Alaska, la costa est degli Stati Uniti e il Messico. In ottobre, al ritorno a Bermuda, venne deciso il trasferimento della nave in riserva all'interno del programma di riduzione della flotta in servizio attivo. Giunta a Chatham in novembre, la nave rimase inattiva fino ai primi mesi del 1949, quando venne sottoposta ad un ciclo di lavori prima di tornare in servizio attivo per sostituire la \"London\" in Estremo Oriente. Salpata in ottobre, pass\u00f2 il natale a Malta per poi imbarcare a Suez Ernest Bevin, segretario per gli Affari Esteri diretto a Ceylon per una conferenza di ministri del Commonwealth. I primi mesi del 1950 vennero impiegati in esercitazioni e visite a Singapore e Hong Kong. Lo scoppio della guerra di Corea costrinse la Royal Navy a inviare una forza navale nella zona per partecipare alle operazioni delle Nazioni Unite, composta, oltre che dalla \"Kenya\" stessa, dagli incrociatori leggeri \"Belfast\" e \"Jamaica\". Da luglio le unit\u00e0, basate a Sasebo, in Giappone, parteciparono a missioni di pattugliamento delle acque coreane, appoggiando anche gli sbarchi a Inchon nel mese di settembre. Alla fine dell'anno partecip\u00f2 all'evacuazione delle truppe sudcoreane dalla penisola di Chinnampo.\nNel gennaio 1951 appoggi\u00f2 l'evacuazione da Inchon, mentre in marzo venne impiegata nel Mar Giallo bombardando le posizioni nordcoreane in appoggio alle truppe di terra. Spesso la nave venne utilizzata come base per brevi raid dietro le linee nemiche per ottenere informazioni su possibili obiettivi. Dopo un turno di riposo in giugno, venne impiegata nuovamente nei bombardamenti di W\u014fnsan, sulla costa est della Corea. In agosto la \"Kenya\" venne quindi ritirata dalla zona di operazioni per lavori di raddobbo a Singapore, venendo sostituita dalla \"Mauritius\". All'inizio del 1952, dopo aver visitato l'India e il Pakistan, era previsto che l'unit\u00e0 scortasse il Re Giorgio VI in una visita a varie nazioni del Commonwealth, ma alla morte del sovrano, la nave torn\u00f2 a Ceylon. Dopo una serie di visite alle isole Nicobare e Andamane, prese parte ad un'esercitazione della SEATO. Dopo una crociera lungo la costa africana, venne trasferita presso la \"Mediterranean Fleet\" in ottobre, prendendo parte il 22 dicembre seguente alle operazioni di soccorso al mercantile SS \"Champollion\" arenatosi al largo di Beirut. Tornata a Portsmouth il 23 febbraio 1953, venne nuovamente trasferita in riserva a Rosyth.\nL'unit\u00e0 venne nuovamente richiamata in servizio nell'agosto 1955, venendo assegnata nuovamente alle isole Bermuda, dove partecip\u00f2 ad un'esercitazione congiunta con la US Navy. In seguito squadre dell'equipaggio della nave aiutarono il governo dell'isola a mantenere l'ordine pubblico in seguito a forti proteste scoppiate nel paese. Nei primi mesi dell'anno successivo fece visita a numerosi porti degli Stati Uniti orientali, venendo poi trasferita presso la South Atlantic Station, dove rimase fino al mese di luglio, quando venne deciso un suo ulteriore trasferimento nel Mediterraneo per sostituire la \"Birmingham\" come ammiraglia della flotta. Durante il viaggio di trasferimento avvenne la nazionalizzazione del canale di Suez da parte dell'Egitto, che costrinse la nave a rimanere a Aden, in attesa di una risposta da parte del Regno Unito. Dislocata nel Golfo Persico, rinforz\u00f2 le guarnigioni di Durban e in Bahrein. Nonostante l'azione di sbarco pianificata a Suez, il 16 ottobre l'unit\u00e0 ricevette l'ordine di tornare in patria passando per Citt\u00e0 del Capo. Il 19 novembre venne deciso l'inquadramento della nave nella \"Home Fleet\" dopo di che l'unit\u00e0 entr\u00f2 in cantiere per lavori di modernizzazione.\nNel 1957 prese parte ad esercitazioni congiunte con la \"Mediterranean Fleet\", visitando in seguito Lisbona e la Turchia, prendendo quindi parte ad esercitazioni NATO. Tra agosto e settembre visit\u00f2 la Sicilia e vari porti dell'Adriatico, entrando poi in cantiere a Malta per lavori che si prolungarono fino alla fine dell'anno. Dopo ulteriori missioni di addestramento nel Mediterraneo e nel Mare del Nord, la \"Kenya\" venne ritirata dal servizio attivo per l'ultima volta il 24 luglio 1958. Fino al 1961 la nave rimase in riserva, venendo spogliata di tutti i materiali e le attrezzature riutilizzabili su altre unit\u00e0. Venduta alla BISCO per la demolizione, la nave giunse a Faslane, presso gli stabilimenti della Shipbreaking Industries, il 29 ottobre 1962."}
{"id": "3518037", "revid": "46931", "url": "https://it.wikipedia.org/wiki?curid=3518037", "title": "Kreen-Akarore", "text": ""}
{"id": "3518038", "revid": "46931", "url": "https://it.wikipedia.org/wiki?curid=3518038", "title": "Krenhakore", "text": ""}
{"id": "3518039", "revid": "46931", "url": "https://it.wikipedia.org/wiki?curid=3518039", "title": "Krenakore", "text": ""}
{"id": "3518040", "revid": "46931", "url": "https://it.wikipedia.org/wiki?curid=3518040", "title": "\u00cdndios Gigantes", "text": ""}
{"id": "3518041", "revid": "287204", "url": "https://it.wikipedia.org/wiki?curid=3518041", "title": "Idaho Stampede 2010-2011", "text": "La stagione 2010-11 degli Idaho Stampede fu la 5\u00aa nella NBA D-League per la franchigia.\nGli Idaho Stampede arrivarono sesti nella \"West Conference\" con un record di 24-26, non qualificandosi per i play-off."}
{"id": "3518042", "revid": "287204", "url": "https://it.wikipedia.org/wiki?curid=3518042", "title": "Pobedim", "text": "Pobedim (in ungherese \"Pobed\u00e9ny\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3518043", "revid": "46931", "url": "https://it.wikipedia.org/wiki?curid=3518043", "title": "Riserva dello Xing\u00fa", "text": ""}
{"id": "3518045", "revid": "767487", "url": "https://it.wikipedia.org/wiki?curid=3518045", "title": "Tempio F di Selinunte", "text": "Il Tempio F a Selinunte, in Sicilia, \u00e8 un tempio greco di ordine dorico.\nEra probabilmente dedicato a Dioniso o ad Atena ed \u00e8 il pi\u00f9 meridionale della collina orientale, che accoglie alcuni dei templi dell'antica citt\u00e0 greca.\nLa datazione \u00e8 piuttosto incerta e risale probabilmente alla met\u00e0 del V secolo a.C.\nIl tempio presentava 6 colonne sul fronte e 14 colonne sui fianchi e rappresentava una evoluzione dagli schemi arcaici molto allungati alle proporzioni pi\u00f9 equilibrate che si stavano affermando allora in madrepatria, e che prevedevano il rapporto di 2:1 tra lato corto e lato lungo. Il colonnato conteneva un \"pteroma\" molto ampio, come era comune nei templi costruiti in Sicilia, ed una cella piuttosto stretta con un \"adyton\" sul retro e \"pronao\" sul davanti preceduto da 4 colonne.\nGli intercolumni della peristasi erano chiusi con alte transenne in muratura. La transenna, alta oltre met\u00e0 dell'altezza delle colonne, forse fu realizzata in una seconda fase costruttiva, forse allo scopo di trasformare la peristasi in vero e proprio luogo di culto.\nSe si eccettua le colonne della facciata, ai fusti delle colonne manca l'entasi.\nNel 1823, durante gli scavi, vi furono rinvenute due mezze metope in tufo raffiguranti rispettivamente Dioniso e Atena oggi conservate nel Museo archeologico regionale di Palermo."}
{"id": "3518046", "revid": "1310927", "url": "https://it.wikipedia.org/wiki?curid=3518046", "title": "Jan van Diepenbeek", "text": ""}
{"id": "3518048", "revid": "287204", "url": "https://it.wikipedia.org/wiki?curid=3518048", "title": "Podolie", "text": "Podolie (in ungherese \"Fels\u0151lesz\u00e9te\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3518049", "revid": "486946", "url": "https://it.wikipedia.org/wiki?curid=3518049", "title": "HMS Kenya (C14)", "text": ""}
{"id": "3518052", "revid": "767487", "url": "https://it.wikipedia.org/wiki?curid=3518052", "title": "Potvorice", "text": "Potvorice (in ungherese \"Patvar\u00f3c\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3518054", "revid": "119474632", "url": "https://it.wikipedia.org/wiki?curid=3518054", "title": "Jaap Mol", "text": ""}
{"id": "3518055", "revid": "125727610", "url": "https://it.wikipedia.org/wiki?curid=3518055", "title": "Thiago Cionek", "text": "Biografia.\nNato in Brasile, ha origini polacche.\nNel marzo 2020 ha sventato un furto a una tabaccheria a Ferrara.\nCarriera.\nClub.\nCresce nelle giovanili dello Vila Hauer EC, esordisce da professionista nel Cuiab\u00e1 in Brasile nella stagione 2005, prima di passare al Bragan\u00e7a (squadra della terza divisione portoghese) nel gennaio 2007 e poi nel Clube de Regatas Brasil (serie B brasiliana) nell'agosto del 2007.\nDebutta con lo Jagiellonia Bia\u0142ystok il 2 settembre 2008 in Puchar Polski, nella vittoria fuori casa per 1-4 contro il \u0141KS \u0141\u00f3d\u017a. Debutta in Ekstraklasa il 12 settembre 2008 nella sconfitta fuori casa per 1-0 contro il \u0141KS \u0141\u00f3d\u017a. Segna il suo primo gol con lo Jagiellonia l'8 maggio 2009 al 34', prima di essere espulso per somma d'ammonizioni un minuto dopo, nella sconfitta fuori casa per 3-1 contro il Lechia Danzica.\nArrivo in Italia a Padova.\nIl 30 agosto 2012, dopo una lunga trattativa, lo Jagellonia e il Padova raggiungono l'accordo per il trasferimento a titolo definitivo alla societ\u00e0 veneta di Cionek. Debutta il 3 settembre nella sfida contro il Livorno persa dai biancoscudati 3-2.\nModena.\nIl 2 settembre 2013 passa al a titolo temporaneo nell'operazione che ha portato Filippo Carini a vestire la maglia biancoscudata. Il 22 luglio 2014, dopo la mancata iscrizione del Padova al campionato di Lega Pro, rimane svincolato. Il giorno successivo firma un triennale con il . Nel 2014-2015 si piazza 14\u00ba nella Top 15 dei difensori di Serie B secondo una classifica stilata dalla Lega Serie B.. Il 25 aprile 2015 segna il suo primo gol nel campionato italiano nel successo per 3-0 sul Crotone.\nPalermo.\nIl giorno 11 gennaio 2016 passa al Palermo, a titolo definitivo. Esordisce con la maglia rosanero nel match della 31\u00aa giornata disputato in trasferta al Bentegodi contro il Chievo Verona e terminato 3-1 in favore dei padroni di casa.\nSPAL.\nDopo due anni con i siciliani, durante la sessione di mercato invernale, il 13 gennaio 2018 viene ceduto alla SPAL, tornando dopo pochi mesi a giocare in Serie A. Firma un contratto di due anni e mezzo, ritornando cos\u00ec in Emilia, dopo la sua avventura al . Sigla il suo primo gol con la squadra estense (oltre che in massima serie) il seguente 7 aprile, nell'1-1 interno contro l'Atalanta.\nReggina.\nIl 28 settembre 2020 firma un triennale con la Reggina squadra militante nel campionato di Serie B. Fa il suo esordio in campionato con gli amaranto il 3 ottobre in casa nel successo con il risultato di 3-1 sul Pescara. Segna la prima rete il 4 maggio 2021, nel match casalingo contro l'Ascoli.\nNazionale.\nNato in Brasile ha scelto di giocare per la Polonia per via delle sue origini polacche, ottenendo la cittadinanza polacca nel 2011.\nViene convocato per gli Europei 2016 in Francia e ai Mondiali 2018 in Russia. In questi ultimi segna uno sfortunato autogol nella gara d'esordio contro il Senegal del compagno di squadra Alfred Gomis.\nStatistiche.\nPresenze e reti nei club.\n\"Statistiche aggiornate al 16 febbraio 2022.\""}
{"id": "3518056", "revid": "46931", "url": "https://it.wikipedia.org/wiki?curid=3518056", "title": "Mebeng\u00f4kr\u00ea", "text": ""}
{"id": "3518057", "revid": "132266", "url": "https://it.wikipedia.org/wiki?curid=3518057", "title": "Cabardini", "text": ""}
{"id": "3518059", "revid": "46931", "url": "https://it.wikipedia.org/wiki?curid=3518059", "title": "Tapai\u00fanas", "text": ""}
{"id": "3518060", "revid": "46931", "url": "https://it.wikipedia.org/wiki?curid=3518060", "title": "Suy\u00e1 Novos", "text": ""}
{"id": "3518061", "revid": "46931", "url": "https://it.wikipedia.org/wiki?curid=3518061", "title": "Suy\u00e1 Ocidentais", "text": ""}
{"id": "3518062", "revid": "46931", "url": "https://it.wikipedia.org/wiki?curid=3518062", "title": "Kajkwakratxi", "text": ""}
{"id": "3518063", "revid": "110157", "url": "https://it.wikipedia.org/wiki?curid=3518063", "title": "Santuario della Madonna della Luce", "text": "Il santuario della Madonna della Luce \u00e8 una chiesa di Ugento, in provincia di Lecce.\nStoria.\nIl santuario sorge su un'antica cappella mariana, distrutta durante le incursioni saracene nel 1537, dove si racconta che un sacerdote cieco, don Didaco di Vittorio di Afragola, in pellegrinaggio al santuario di Santa Maria di Leuca nel 1563, si ferm\u00f2 per cercare riparo durante un temporale. Qui, pregando Maria Santissima, riacquist\u00f2 la vista, scorgendo come prima cosa un affresco bizantino della Madonna, scoperto fortuitamente dal suo cane che con le zampe ne fece affiorare una parte. Il Vescovo dell'epoca, Mons. Antonio Minturno, fece conservare l'immagine che si venera tuttora in chiesa, chiamandola Madonna della Luce. L'attuale edificio fu riedificato nel 1576 dal vescovo Desiderio Mezzapica.\nIl 16 febbraio \u00e8 il giorno in cui vi sono i solenni festeggiamenti in onore della Madonna della Luce.\nArchitettura.\nLa facciata, delimitata da due poderose paraste angolari, \u00e8 decorata da un portale d'ingresso in pietra leccese del 1588 e da un rosone centrale. L'interno \u00e8 ad unica navata con volta a botte lunettata in corrispondenza delle nicchie degli altari laterali. Sulle pareti interne spiccano numerosi affreschi databili tra l'inizio e la fine del XVII secolo, alcuni di pregevole fattura, tra cui la rappresentazione della Madonna di Costantinopoli. Sull'altare maggiore campeggia l'antico affresco bizantino della Madonna della Luce."}
{"id": "3518065", "revid": "46931", "url": "https://it.wikipedia.org/wiki?curid=3518065", "title": "Tapai\u00fana", "text": ""}
{"id": "3518066", "revid": "287204", "url": "https://it.wikipedia.org/wiki?curid=3518066", "title": "Tapaiuna", "text": ""}
{"id": "3518072", "revid": "3831", "url": "https://it.wikipedia.org/wiki?curid=3518072", "title": "Economia e commercio", "text": ""}
{"id": "3518074", "revid": "125859613", "url": "https://it.wikipedia.org/wiki?curid=3518074", "title": "Ruben Fleischer", "text": "Biografia.\nNato e cresciuto a Washington da genitori ebrei riformati, dopo una laurea in storia presso la Wesleyan University si trasferisce a San Francisco, dove lavora come programmatore HTML freelance. Entra in contatto col mondo dello spettacolo lavorando saltuariamente sul set della serie televisiva \"Dawson's Creek\". Passato dietro alla macchina da presa, dirige alcuni videoclip, spot pubblicitari e episodi di talk show televisivi, oltre a creare e produrre tra per MTV alcuni reality show.\nNel 2009 debutta alla regia di un lungometraggio con \"Benvenuti a Zombieland\", rilettura in chiave comica dei t\u00f2poi dei film sugli zombi. La pellicola riscuote un successo inaspettato da parte di critica e pubblico, incassando oltre 100 milioni di dollari in tutto il mondo a fronte di un budget relativamente basso. Lanciato dal successo di \"Zoembieland\", nel 2011 Fleischer dirige il suo secondo lungometraggio, la commedia nera ispirata a fatti di cronaca \"30 Minutes or Less\", che non incontra i favori n\u00e9 della critica n\u00e9 del pubblico. Nel 2013 dirige il poliziesco \"Gangster Squad\", basato sulla vicenda di un gruppo di agenti che negli anni quaranta cercarono di contrastare la famiglia criminale di Los Angeles. Nonostante un cast che comprende Sean Penn, Ryan Gosling, Josh Brolin e Emma Stone, il film viene accolto negativamente dalla critica e risulta solo un modesto successo commerciale. Dal 2015, Fleischer \u00e8 produttore esecutivo e occasionale regista di serie televisive quali \"Superstore\", \"The Bold Type\" e \"Stumptown\".\nNel 2018 dirige \"Venom\", sull'omonimo personaggio Marvel Comics, con Tom Hardy nel ruolo del protagonista. Nonostante le stroncature della critica, il film segna il miglior risultato al botteghino di sempre per il regista, con un incasso complessivo di 856 milioni di dollari, il settimo pi\u00f9 alto dell'annata. L'anno seguente, Fleischer dirige il sequel di \"Zombieland\", \"Zombieland - Doppio colpo\", che si rivela un successo commerciale in linea col suo predecessore."}
{"id": "3518079", "revid": "106376", "url": "https://it.wikipedia.org/wiki?curid=3518079", "title": "Le Villette", "text": "Le Villette \u00e8 un quartiere di Crema, villaggio operaio costruito a partire dal 1926 nella parte nord della citt\u00e0. Il quartiere viene completato nel 1929.\nIl villaggio si trova a ridosso del Canale Vacchelli e vicino alla Ferrovia Treviglio-Cremona; oggigiorno ha perso la funzione di villaggio operaio ed \u00e8 un quartiere di natura prettamente residenziale; \u00e8 di pertinenza della parrocchia di San Benedetto Abate.\nStoria.\nVerso il 1913 il dottor Paolo Stramezzi e l'ingegner Mario Marazzi acquisirono la fabbrica della Rezzica allo scopo di ampliarne la produzione: difatti vi venne impiantato un laminatoio. La societ\u00e0, denominata \"Ferriera di Crema P. Stramezzi &amp; C.\" crebbe economicamente e gli utili furono impiegati anche in ambito socio-economico, quali la costituzione di una mutua, l'organizzazione di soggiorni terapeutici marini o montani, la costituzione di un dopolavoro ricreativo.\nNegli anni venti l'azienda finanzi\u00f2 la creazione di un villaggio operaio: si trattava di 25 case bifamiliari, poste su due piani, con zona giorno e zona notte ben distinte e bagno interno. Erano provviste anche di acqua, grazie ad una conduttura proveniente da un pozzo scavato all'interno della stessa Ferriera. Alcune case furono acquistate subito da operai e impiegati a 30.000 lire (del 1926), anche accendendo mutui, ma molte furono rivendute per insolvibilit\u00e0 a seguito della crisi del 1929. Nel frattempo la Ferriera and\u00f2 sempre pi\u00f9 specializzandosi nella lavorazione degli scarti per la produzione di acciaio cambiando denominazione in \"Acciaieria Ferriera P. Stramezzi &amp; C.\".\nFin dagli anni quaranta si inizi\u00f2 a parlare della costruzione di una chiesa, ma i tempi furono maturi solo nel 1956: fu dedicata a San Giuseppe Lavoratore e realizzata su progetto di Giuseppe Ermentini. Allo stesso professionista fu affidato l'incarico di costruire un asilo che fu retto prima dalla suore Canossiane, quindi dalle suore Angeliche. Cess\u00f2 la sua attivit\u00e0 nel 1996.\nDurante la seconda guerra mondiale, nel 1944, il quartiere fu interessato da numerose incursioni aeree che avevano come obiettivo il vicinissimo ponte ferroviario sul fiume Serio. Ogni volta che il ponte veniva distrutto gli abitanti delle Villette venivano obbligati a collaborare alla sua ricostruzione dai tedeschi.\nLa stessa Ferriera sub\u00ec ripercussioni: durante i bombardamenti furono distrutti due dei quattro laminatori.\nNel dopoguerra vennero aperti negozi ed una cooperativa di consumo. A partire dagli anni Sessanta tutto il patrimonio immobiliare fu venduto e molte delle Villette furono gradualmente trasformate perdendo la loro forma originaria.\nMonumenti e luoghi d'interesse.\nArchitetture religiose.\nLa chiesa della Beata Vergine Maria Regina e san Giuseppe Lavoratore.\nCon decreto datato 8 luglio 1926 monsignor Marcello Mimmi stabil\u00ec che il villaggio operaio dovesse dipendere dalla parrocchia di Santa Maria della Croce; tuttavia la maggior frequentazione degli abitanti verso la citt\u00e0 (servizi, scuole) fece rivedere la decisione e il 22 ottobre 1932 fu assegnato alla parrocchia cittadina di san Benedetto abate.\nPer quanto riguarda la chiesa: gi\u00e0 negli anni precedenti il secondo conflitto mondiale i dirigenti della Ferriera, il conte ingegner Mario Marazzi e il dottor Paolo Stramezzi, donarono alla comunit\u00e0 un appezzamento di terreno su sollecitazione del vescovo monsignor Francesco Maria Franco al fine di destinarlo alla costruzione di un luogo di culto a favore del villaggio operaio.\nGli eventi bellici non consentirono di perseguire il progetto che fu ripreso negli anni cinquanta. L'incarico della realizzazione fu affidato all'architetto Giuseppe Ermentini e la chiesa fu intitolata alla Beata Vergine Maria Regina e - prima chiesa in Italia - a san Giuseppe Lavoratore.\nLa posa della prima pietra fu eseguita alla presenza del vescovo di Crema monsignor Placido Maria Cambiaghi il 31 maggio 1955. Nell'occasione fu murata una pergamena con la seguente dicitura:\nFu lo stesso vescovo Cambiaghi a inaugurare il nuovo edificio il 16 settembre 1956 assieme al parroco di san Benedetto don Gino Cavaletti e alla presenza delle autorit\u00e0 cittadine.\nErmentini progett\u00f2 una chiesa che si rif\u00e0 al mattone a vista tipico dell'architettura rurale padana, con una facciata sobria e leggera: sopra il portale una finestra circolare d\u00e0 luce all'interno. Il timpano curvilineo \u00e8 preceduto da un motivo a rombo.\nIl campanile \u00e8 a base quadrata, ma con la canna - con otto finestre rettangolari per lato - che si restringe a blocchi pi\u00f9 piccoli man mano che si sale verso l'alto. La cella campanaria ha aperture a tutto sesto e termina con un andamento curvilineo. Il concerto di cinque campane in tonalit\u00e0 Do4 fu realizzato dalla ditta Luigi d'Adda nel 1957.\nL'interno \u00e8 ad aula unica, con alcuni arredi antichi portati dalla parrocchia. Al centro dell'abside \u00e8 collocata una scultura lignea, un crocifisso opera in legno di tiglio di Felice Bolzoni, autore anche dell'ambone e dell'acquasantiera. Il quadro di San Giuseppe, invece, \u00e8 opera di Rosario Folcini.\nArchitetture civili.\nIl canale Vacchelli.\nIl canale Vacchelli \u00e8 un'opera idraulica realizzata alla fine del XIX secolo per approvvigionare di acqua le terre cremonesi.\nLe fabbriche.\nLa titolazione a san Giuseppe Lavoratore della chiesa non \u00e8 affatto casuale: sin dai primi anni della costruzione dell'Acciaieria Ferriera, complice anche la vicinanza dello scalo merci ferroviario, furono innalzati attorno al quartiere numerosi stabilimenti che ebbero una notevole rilevanza economica per il cremasco impiegando migliaia di addetti provenienti anche dai paesi attorno alla citt\u00e0.\nA oriente delle Villette un gruppo di imprenditori milanesi costru\u00ec negli anni trenta la fabbrica della \"Societ\u00e0 Anonima Serio\" (popolarmente nota come \"le machin\u00e8te\") per la costruzione delle macchine da scrivere Everest.\nLungo la ferrovia, praticamente in continuit\u00e0 con la Ferriera, nel 1930 fu costituita la \"societ\u00e0 Lancini\" per la produzione di prodotti di carpenteria, tralicci, serbatoi; lo stabilimento esiste ancora: nel 1975 \u00e8 subentrata la \"Sipre\" per la produzione di prefabbricati.\nNella stessa via fu costruito nel 1910 lo \"stabilimento Vincenzo Chizzoli\" per la produzione di copertoni impermeabili; fu completamente distrutto durante uno dei bombardamenti del 1944.\nProprio sul viale santa Maria della Croce prima del 1910 fu realizzato il complesso del \"margarinificio Arrigoni\", societ\u00e0 poi specializzatasi anche nella produzione di saponi. Nel 1939 pervenne alla \"ditta Gaslini\". Dopo i bombardamenti lo stabilimento fu ricostruito e nel 1955 ceduto alla olandese Van den Bergh che nel 1962 si allarg\u00f2 con la costruzione di un nuovo complesso in via Gaeta per la produzione di maionese e formaggini.\nIl mutamento delle condizioni economiche degli ultimi decenni del XX secolo ha profondamente modificato il tessuto sociale e molte di queste fabbriche sono state chiuse o riconvertite.\nL'Acciaieria Ferriera ha cessato la produzione nel 1995 e per molti anni gli edifici sono stati abbandonati a se stessi. Nel 2020 iniziava la loro demolizione quale intervento propedeutico alla realizzazione di un sottopasso ferroviario che dovrebbe sostituire il passaggio a livello stradale di viale Santa Maria della Croce\nLo stesso destino ha avuto lo stabilimento della Serio-Everest: dopo una crisi finanziaria nel 1962 si inizi\u00f2 a produrre le macchine da scrivere Olivetti; nel 1967 la produzione fu trasferita in un nuovo stabilimento costruito proprio a monte delle Villette e da allora i vecchi fabbricati giacciono in disuso. Il nuovo polo produttivo tocc\u00f2 il picco di 3.150 addetti nel 1971 per poi gradualmente scendere fino alla chiusura decretata nel 1992. Per alcuni anni lo stabilimento nuovo ha ospitato il polo informatico dell'Universit\u00e0 di Milano.\nLo stabilimento Van den Bergh esiste tuttora, ceduto nel 2000 alla multinazionale Bakemark e produce panne vegetali, margarina industriale e pasticceria congelata; ma \u00e8 stato demolito lo stabilimento di via Gaeta.\nCollegamenti esterni.\nSan Giuseppe Lavoratore - Concerto solenne, video pubblicato su YouTube"}
{"id": "3518091", "revid": "599013", "url": "https://it.wikipedia.org/wiki?curid=3518091", "title": "Martino Buonocore", "text": "Non ci sono pervenute informazioni riguardo alla formazione del Buonocore, molto probabilmente \u00e8 da inserire la sua formazione con la bottega di Lorenzo Vaccaro. Il Buonocore appartiene ad una famiglia gi\u00e0 attiva nel settore, infatti anche i parenti come Gaetano e Filippo Buonocore erano ingegneri e decoratori.\nMartino Buonocore fu un'importante progettista, nel 1702 lavor\u00f2, con Giacomo del P\u00f2, alla \"Cappella Milano\" nella Chiesa di San Domenico Maggiore. Un rilevante intervento eseguito dal Nostro \u00e8 in collaborazione con Bartolomeo Granucci e Giuseppe Stendardo presso la chiesa di Santa Maria Vertecoeli, dove il Buonocore collabor\u00f2 all'esecuzione dei decori in stucco. Dal 1740 a 1749 lavor\u00f2 al palazzo Carafa della Spina, dove progett\u00f2 il maestoso portale in piperno e marmo; le lesene laterali presentano modelli antropomorfi di ispirazione sanfeliciana. Tra il 1743 e il 1759 fu realizzato l'intervento di rifacimento della Basilica santuario di Santa Maria della Neve.\nInsieme a Ferdinando Sanfelice, Nicola Tagliacozzi Canale e Antonio Canevari progett\u00f2, nel 1746, l'inferriata esterna della Basilica dello Spirito Santo. Nel 1751 fu attivo ad Andria nella \"Chiesa di San Francesco\", la realizzazione degli stucchi fu affidata ad Aniello Prezioso e dal 1753 al 1761 fu architetto ordinario della Certosa di San Lorenzo di Padula. Ulteriori interventi risalgono intorno al 1760 nel palazzo de Sterlich tra San Sebastiano e Port'Alba e anche al palazzo Torre nel 1762 in via Cisterna dell'Olio.\nNello studio dell'architetto avvenne la formazione pratica di Mario Gioffredo."}
{"id": "3518097", "revid": "599013", "url": "https://it.wikipedia.org/wiki?curid=3518097", "title": "Povere serve della Divina Provvidenza", "text": "Le Povere Serve della Divina Provvidenza sono un istituto religioso femminile di diritto pontificio: le suore di questa congregazione pospongono al loro nome la sigla P.S.D.P.\nStoria.\nLa congregazione sorse come ramo femminile dei Poveri Servi della Divina Provvidenza: in principio don Giovanni Calabria aveva chiamato le Sorelle della Misericordia a prestare servizio presto la sua opera in favore della giovent\u00f9 abbandonata, poi il vescovo di Verona Bartolomeo Bacilieri gli sugger\u00ec di raccogliere una nuova comunit\u00e0 di religiose (il presule disapprovava che le Sorelle della Misericordia, fondate per l'assistenza infermieristica agli ammalati, venissero distolte dalle loro finalit\u00e0 originarie).\nIl 17 aprile 1910 venne accolta nell'opera la prima volontaria e le prime sette aspiranti emisero in forma privata i voti religiosi nelle mani di don Calabria il 13 dicembre 1911; la prima superiora della comunit\u00e0 fu Maria Galbusera (1874-1917).\nIl vescovo Girolamo Cardinale eresse le Povere Serve della Divina Provvidenza in congregazione di diritto diocesano il 25 marzo 1952; l'approvazione pontificia concessa dalla congregazione per i Religiosi venne confermata da papa Giovanni Paolo II il 18 marzo 1982.\nAttivit\u00e0 e diffusione.\nLe Povere Serve della Divina Provvidenza si dedicano a diverse forme di apostolato, in base alle necessit\u00e0 delle popolazioni tra le quali operano.\nSono presenti in Europa (Italia, Romania), in Africa, Sud America (Argentina, Brasile, Paraguay, Uruguay), in India e in Angola. La sede generalizia \u00e8 a Verona.\nAlla fine del 2008 la congregazione contava 112 religiose in 28 case."}
{"id": "3518099", "revid": "119994343", "url": "https://it.wikipedia.org/wiki?curid=3518099", "title": "Gennaro Celli", "text": "Autore del cosiddetto \"Regolamento Celli\", fu assassinato da sedicente mano anarchica nel suo ufficio di Procuratore Generale del Re presso la Corte d'Appello di Milano.\nBiografia.\nNato a Capestrano (AQ), nell'alta valle del Tirino, da Michele e Maria Cantalini, \u00e8 il quarto di dieci figli.\nDopo aver compiuto gli studi di legge presso l'Universit\u00e0 di Napoli, intraprende la carriera di magistrato raggiungendone i pi\u00f9 alti vertici.\nDapprima giudice presso il tribunale di Lanciano, nel 1864 \u00e8 nominato procuratore del re a Catanzaro, per proseguire la sua carriera in qualit\u00e0 di sostituto procuratore generale di Corte d'Appello a Trani (1866), applicato alla procura generale della Corte di Cassazione a Torino (1880), sostituto procuratore generale di Cassazione a Roma (1883), procuratore generale di Corte d'Appello a Catania (1886). La sua ultima destinazione sar\u00e0 presso la Corte d'Appello di Milano dove svolger\u00e0 il delicato incarico di Procuratore generale. Nel 1853 sposa a l'Aquila Maria Camerini, figlia del procuratore regio Vincenzo Camerini.\nIl Regolamento Celli.\nGennaro Celli, su incarico del governo allora presieduto da Agostino Depretis, si occup\u00f2 di redigere un nuovo ordinamento giudiziario nelle colonie africane d'Italia. Il regolamento, che entr\u00f2 di fatto in vigore il 7 agosto 1886, in realt\u00e0 non fu mai approvato in via ufficiale dal Parlamento italiano, n\u00e9 successivamente siglato da un decreto ministeriale o provvedimento governatoriale. Tuttavia, ebbe sempre tacita e costante applicazione in terra d'Abissinia.Con questo ordinamento, destinato a disciplinare ex novo l'amministrazione della giustizia nel possedimento di Massaua, si introdusse la figura del giudice ordinario con funzioni di presidente del tribunale civile e giurisdizione su tutto il territorio sottoposto all'autorit\u00e0 del Supremo Comando Militare, nonch\u00e9 la competenza in primo grado per gli italiani e gli indigeni nelle cause civili e penali minori, le contravvenzioni di polizia e i reati sino a 3 mesi di reclusione e 300 lire di multa. In considerazione della lieve entit\u00e0 della pena si negava la possibilit\u00e0 del ricorso in appello. I reati di maggiore gravit\u00e0, a loro volta, potevano essere giudicati, sempre senza possibilit\u00e0 ulteriore d'appello, soltanto se rinviati dalla Commissione d'Inchiesta istituita presso il Tribunale Militare.\nCon la nuova visione giuridica voluta dal Celli vennero meno i due principi basilari della doppia giurisdizione e legislazione: l'unica giurisdizione indigena riconosciuta era quella del Cadi.\nOmicidio.\nIl 17 gennaio 1895, mentre si trovava seduto alla sua scrivania, veniva ucciso da tal Antonio Realini, originario di Laveno e di vaghe idee anarchiche.\nIntrodottosi nello studio del Procuratore con la scusa di una supplica e presentatosi sotto il falso nome di Attilio Bellocchio, il Realini attentava alla vita dell'alto magistrato, pugnalandolo con un lungo coltello che portava nascosto nella manica del cappotto. Gennaro Celli, raggiunto alla tempia e al collo, moriva dissanguato pochi minuti dopo, senza riuscire a profferire parola.\nProntamente arrestato da un carabiniere, il Realini veniva condotto in carcere dove volutamente si chiudeva in un ostinato silenzio. Ben noto alle patrie galere, da dove entrava ed usciva con sorprendente frequenza per condanne relative a furti, rapine, estorsioni, oltraggi e ribellioni, l'assassino sar\u00e0 condannato all'ergastolo e all'interdizione perpetua dai pubblici uffici. Se dapprima si ritenne che fosse il sicario di un gruppo di anarchici che aveva conosciuto in occasione della sua permanenza nel carcere di Parma, si giunse infine alla conclusione che arriv\u00f2 a commettere il crimine su slancio individuale, per motivi di vendetta contro il sistema giudiziario di cui si riteneva essere vittima.\nLa notizia della morte del Celli provoc\u00f2 una forte ondata di commozione in Italia e, soprattutto nella citt\u00e0 di Milano, che gli tribut\u00f2 grandi onori e cinque giorni di lutto cittadino.\nL'allora Presidente del Consiglio Francesco Crispi invi\u00f2 al Prefetto di Milano Antonio Winspeare un telegramma in cui precisava: \"I funerali del Comm. Celli, morto vittima del dovere, saranno fatti a spese dello Stato. In quel giorno il Tribunale e la Corte non siederanno. Tutte le autorit\u00e0 ed i funzionari accompagneranno il feretro. Il lutto per l'esimio magistrato \u00e8 un lutto nazionale\"\nAncor pi\u00f9 sentito fu il dispaccio di condoglianze, che a nome di Sua Maest\u00e0 Umberto I, inviava il generale Emilio Ponzio Vaglia:\n\"Sig.ra Maria Camerini, vedova Celli\"\n\"S. M. il Re intese con profondo sentimento di raccapriccio e di dolore l'atroce delitto da cui fu spento il comm. Celli, di Lei consorte. L'Augusto Sovrano si associa alle universali testimonianze d'affetto e di onore che vengono date all'illustre estinto, che, soldato della legge, moriva per la difesa della Societ\u00e0 e della giustizia. S. M. il Re manda a Lei ed alla Sua famiglia le pi\u00f9 affettuose condoglianze in segno di vivissima simpatia e di costante benevolenza.\"\nIl regg. il Ministero della Real Casa, ten-gener. Ponzio Vaglia\"\nGennaro Celli \u00e8 sepolto nel Cimitero monumentale di Milano e pi\u00f9 precisamente nella galleria inferiore della crociera destra, all'angolo con la galleria confinante con il Reparto Ebraico. Una lapide con iscrizione e foto ricorda la tragica morte."}
{"id": "3518103", "revid": "599013", "url": "https://it.wikipedia.org/wiki?curid=3518103", "title": "Gavi\u00e3o Parkatej\u00ea", "text": ""}
{"id": "3518105", "revid": "339392", "url": "https://it.wikipedia.org/wiki?curid=3518105", "title": "Isola di Medny", "text": ""}
{"id": "3518109", "revid": "46931", "url": "https://it.wikipedia.org/wiki?curid=3518109", "title": "Krinkat\u00ed", "text": ""}
{"id": "3518110", "revid": "767487", "url": "https://it.wikipedia.org/wiki?curid=3518110", "title": "Montacuto (Acquasanta Terme)", "text": "Montacuto, citato anche come \"Monte Acuto\", \u00e8 stato un comune sparso del territorio di Acquasanta Terme, in provincia di Ascoli Piceno, soppresso nell'anno 1866.\nOltre a Pomaro, sede del comune, vi appartenevano i centri abitati di Pito, Pozza, Umito e Vallecchia Monte Acuto, attualmente frazioni di Acquasanta.\nStoria.\nMenzione di Montacuto si trova nel Quinternone, nell'atto con cui Ascoli, nell'anno 1289, ne rilevava la propriet\u00e0. Dalla seconda met\u00e0 del XIII secolo il comune ascolano attraversava un periodo di floridezza economica e consolidava la sua potenza terriera anche con l'acquisizione di castelli e terre vicine. Nella zona compresa tra i fiumi Castellano e Tronto gli furono sottratti dal Giustiziere d'Abruzzo i possedimenti di Montacuto e Montecalvo. Dapprima la citt\u00e0 di Ascoli ne rivendic\u00f2 la propriet\u00e0 e successivamente li acquist\u00f2.\nMontacuto era uno dei quattro \"sindicati\" in cui era diviso il territorio acquasantano, soggetto al governo del Libero Comune di Ascoli, attorno al XIV secolo. La suddivisione amministrativa dello Stato Pontificio in delegazioni, avvenuta col Moto proprio \"Quando per ammirabile disposizione\" di Pio VII del 6 luglio 1816, ha appodiato Montacuto all'interno nella delegazione apostolica di Ascoli, nel Governo distrettuale di Ascoli, comprendendolo nella competenza territoriale di Acquasanta, come riportato nella tabella delle delegazioni dello Stato Ecclesiastico prescritta nel titolo I art. 3. \nNel testo dell\u2019\"Indice di tutti i luoghi dello Stato Pontificio colla indicazione della rispettiva Legazione o Delegazione in che sono compresi nel Distretto Governo e Comune da cui dipendono le Diocesi alle quali sono essi soggetti e coll'epilogo in fine dei Distretti e Governi di ciascuna Legazione o Delegazione desunto dall'ultimo riparto territoriale ripromesso coll'Editto del 5 luglio 1831\" questo paese risulta come: \u00ab\"Monte Acuto con Pomaro. Comune soggetto al Governo d'Arquata: Distretto, Delegazione e Diocesi di Ascoli. Anime 128.\"\u00bb\nNel 1860, con l'emanazione del Regio decreto n. 4495 del 22 dicembre 1860, la ripartizione territoriale del circondario di Ascoli assegn\u00f2 Montacuto al mandamento di Arquata.\nFu comune autonomo fino alla nascita del Regno d'Italia, quando venne accorpato ad Acquasanta insieme a Montecalvo del Castellano, Quintodecimo e Santa Maria del Tronto il 1\u00ba gennaio 1866."}
{"id": "3518111", "revid": "287204", "url": "https://it.wikipedia.org/wiki?curid=3518111", "title": "Kraho", "text": ""}
{"id": "3518112", "revid": "599013", "url": "https://it.wikipedia.org/wiki?curid=3518112", "title": "Krah\u00f3", "text": ""}
{"id": "3518113", "revid": "74801", "url": "https://it.wikipedia.org/wiki?curid=3518113", "title": "Shayna Jo Afaisen", "text": "Biografia.\nIn qualit\u00e0 di rappresentante ufficiale del Guam, la Afaisen ha partecipato a Miss Universo 2011, che si \u00e8 tenuto a S\u00e3o Paulo, in Brasile il 12 settembre 2011. In occasione del concorso per\u00f2 la Afaisen non \u00e8 riuscita a superare la fase preliminare."}
{"id": "3518116", "revid": "98465261", "url": "https://it.wikipedia.org/wiki?curid=3518116", "title": "Gerard Plunkett", "text": ""}
{"id": "3518118", "revid": "107249758", "url": "https://it.wikipedia.org/wiki?curid=3518118", "title": "Claude Guy Hall\u00e9", "text": "Biografia.\nFiglio del pittore Daniel Hall\u00e9 e padre di No\u00ebl Hall\u00e9, anch'egli pittore, Claude Guy ebbe una carriera intensa e piena di successi. Fu infatti assai considerato e pi\u00f9 volte premiato dall\"'Accademia reale di pittura\". Gli furono conferiti incarichi prestigiosi nelle residenze reali di Meudon e del Trianon.\nOttenne il Prix de Rome nel 1675 per la tela \"La Trasgressione di Adamo ed Eva\". Visse quasi sempre a Parigi, dove mor\u00ec all'et\u00e0 di 84 anni.\nBibliografia.\nNicole Willik-Brocard, \"Une dynastie, les Hall\u00e9 : Daniel (1614-1675), Claude-Guy (1652-1736), No\u00ebl (1711-1781)\". Ediz. Arth\u00e9na, 1995."}
{"id": "3518124", "revid": "709406", "url": "https://it.wikipedia.org/wiki?curid=3518124", "title": "Montecalvo del Castellano", "text": "Montecalvo del Castellano \u00e8 stato un comune sparso del territorio di Acquasanta Terme, in provincia di Ascoli Piceno, soppresso nel 1866.\nOltre a San Martino, sede del comune, vi appartenevano i centri abitati di Casaduna, Collefrattale, Farno, Ferroni, Fleno, Forcella, Rocca Monte Calvo, San Giovanni, San Gregorio, San Paolo, Vallecchia Monte Calvo e Vosci, oltre a Morrice e Pietralta attualmente nel comune di Valle Castellana.\nStoria.\nL'elemento caratteristico della zona \u00e8 la Rocca di Montecalvo, un castello appartenuto alla famiglia Guiderocchi che si trova sulla rupe che sovrasta San Martino, da non confondere con la frazione Rocca Monte Calvo di Acquasanta Terme situata pi\u00f9 a valle lungo il Castellano nei pressi del Lago di Talvacchia.\nPosta sullo spartiacque tra il Tronto ed il Castellano, la sua costruzione risale al periodo dell'incastellamento, con l'abbandono della viabilit\u00e0 dei percorsi di fondovalle tipici dell'era romana (nel caso particolare, della via Salaria lungo la valle del Tronto) a favore dei percorsi di cresta. Con il Castellano come il confine tra le Marche e l'Abruzzo, e quindi anche tra Stato Pontificio e Regno di Napoli, nel XII secolo la rocca venne fortificata, vista anche la vicinanza a Castel Manfrino.\nDiventato \"sindicato\" attorno al XIV secolo nel territorio del Libero Comune di Ascoli, Montecalvo fu comune autonomo fino alla nascita del Regno d'Italia.\nLa montuosit\u00e0 dell'ambiente, la difficile accessibilit\u00e0 e la posizione di confine favorirono lo sviluppo del brigantaggio. Per combatterlo, la rocca venne abbattuta nel 1566 dal Governatore di Ascoli \"Vincenzo Boncambi\". Inoltre, il 20 maggio 1567 \"Candido Zitelli\" fu nominato da Papa Pio V come commissario generale contro i briganti. Con una forza di 400 uomini, distrusse quasi tutti i paesi della zona facendo strage della popolazione; numerosi prigionieri furono poi portati ad Ascoli, dove vennero giustiziati.\nNel testo dell\u2019\"Indice di tutti i luoghi dello Stato Pontificio colla indicazione della rispettiva Legazione o Delegazione in che sono compresi nel Distretto Governo e Comune da cui dipendono le Diocesi alle quali sono essi soggetti e coll'epilogo in fine dei Distretti e Governi di ciascuna Legazione o Delegazione desunto dall'ultimo riparto territoriale ripromesso coll'Editto del 5 luglio 1831\" questo paese citato come \u00ab\"Monte Calvo, ossia Farno e Fleno\"\u00bb risultano come: \u00ab\"Comune soggetto al Governo d'Arquata: Distretto, Delegazione e Diocesi di Ascoli. Anime 247.\"\u00bb\nIl brigantaggio riprese vigore anche dopo la nascita del Regno d'Italia, con il Brigante Piccioni tra le figure di maggior rilievo. Fino all'avvento del Regno d'Italia, il Comune era indicato con il solo nome \"Montecalvo\". L'aggiunta della specificazione \"del Castellano\" \u00e8 avvenuta ufficialmente per effetto del Regio decreto 9 novembre 1862 n. 978 che ha autorizzato il Comune ad assumere la denominazione \"Montecalvo del Castellano\" in conformit\u00e0 alla deliberazione del consiglio comunale del 29 agosto 1862. Il 1\u00ba gennaio 1866, infine, Montecalvo venne accorpato ad Acquasanta insieme a Quintodecimo, Montacuto e Santa Maria del Tronto"}
{"id": "3518126", "revid": "547034", "url": "https://it.wikipedia.org/wiki?curid=3518126", "title": "Parco nazionale di Bandingilo", "text": "Il parco nazionale di Bandingilo (in lingua inglese: \" Bandingilo National Park\") \u00e8 un'area protetta del Sudan meridionale che occupa un'area 16500 km\u00b2 di territorio in prevalenza paludoso. Il parco \u00e8 stato fondato nel 1986.\nClima.\nIl caldo torrido \u00e8 interrotto solo dalle piogge che si manifestano tra maggio e ottobre.\nGeografia.\nIl parco \u00e8 situato ad est del Nilo bianco tra le citt\u00e0 di Bor (a Nord), Juba ( a Sud) e Mongalla (a Ovest) a una quota compresa tra i 200 e i 400 m s.l.m.\nFlora e fauna.\nIl parco \u00e8 rifugio per svariate specie di uccelli, tra cui il gheppio volpino, il turaco crestabianca, il turaco ventrebianco, i Coraciiformes, i Caprimulgidae, i Coraciiformi e molti altri ancora."}
{"id": "3518127", "revid": "110157", "url": "https://it.wikipedia.org/wiki?curid=3518127", "title": "Santa Maria del Tronto", "text": "Santa Maria del Tronto \u00e8 un comune italiano soppresso del territorio della provincia di Ascoli Piceno. Attualmente \u00e8 una frazione di Acquasanta Terme.\nGeografia fisica.\nIl centro premontano si trova nell'alta valle del Tronto ed allunga il suo incasato ai bordi della vecchia consolare Salaria, sulla riva destra del fiume Tronto. Dista circa 1,5\u00a0km dal centro di Acquasanta ed \u00e8 circondato dai monti della Laga, a sud, e dai monti Sibillini a nord.\nStoria.\nLo storico ascolano Sebastiano Andreantonelli riferisce che, nello stesso ambito territoriale dove ora sorge il paese di Santa Maria, si trovavano le rovine dell'antico abitato di Marsia. In quest'area vi erano frequenti rinvenimenti di monete e vasellame. Nel centro si elevava anche la chiesa di Santa Maria in Marsia e sul muro dell'edificio religioso compariva scolpita l'epigrafe \u00abSAV RVFVS\u00bb, da leggersi come \u00abSAV(rus) RVFVS\u00bb e da tradursi come \u00abSauro Rufo\u00bb, iscrizione riportata anche dal Corpus Inscriptionum Latinarum, (CIL, X, 5242).\nSino all'avvento del Regno d'Italia, il Comune era indicato con il solo nome \"Santa Maria\". L'aggiunta della specificazione \"del Tronto\" \u00e8 avvenuta ufficialmente per effetto del Regio decreto 9 novembre 1862 n. 978 che ha autorizzato il Comune ad assumere la denominazione \"Santa Maria del Tronto\" in conformit\u00e0 alla deliberazione del consiglio comunale del 24 agosto 1862.\nSanta Maria \u00e8 stato comune autonomo fino al 1\u00ba gennaio 1866, quando fu accorpato all'attuale comune di Acquasanta dopo la nascita del Regno d'Italia insieme a Montacuto, Montecalvo del Castellano e Quintodecimo.\nEconomia.\nFra le principali attivit\u00e0 economiche vi sono l'estrazione e la lavorazione del travertino, roccia che ha trovato un largo impiego come materiale da costruzione caratterizzando sia l'edilizia dell'acquasantano e sia le opere di architettura monumentale della citt\u00e0 di Ascoli Piceno."}
{"id": "3518129", "revid": "287204", "url": "https://it.wikipedia.org/wiki?curid=3518129", "title": "Umm Kulthum bint 'Ali", "text": "Biografia.\nUmm Kulth\u016bm bint \u02bfAl\u012b fu la giovanissima moglie (di appena 11 anni) di 'Omar ibn al-Khatt\u0101b, pi\u00f9 tardi andata sposa al cugino \u02bfAwn b. Ja\u02bffar e, in seguito, all'altro cugino, fratello di \u02bfAwn, Muhammad ibn Ja'far.\nLuogo di sepoltura.\nUmm Kulth\u016bm \u00e8 inumata nel cimitero di Bab Saghir a Damasco (Siria).\nGli ismailiti-fatimidi Dawudi Bohra credono che il mausoleo di Damasco dedicato a Zaynab al-Kubr\u0101 sia in realt\u00e0 di Umm Kulth\u016bm e che il mausoleo della prima figlia di Ali, Zaynab bint Ali, sia invece al Cairo (\"Sayyidat Zaynab\").\nSayyida Zaynab nacque nell'anno 6 dell'Egira nella casa del Profeta a Medina. Secondo Ibn al-Hawr\u0101n\u012b. e al-Maw\u1e63il\u012b \u00e8 chiamata \"Zaynab maggiore\" (al-Kubr\u0101) per distinguerla da \"Zaynab mediana\" - sua sorella nata nel 9 E., chiamata Umm Kulth\u016bm\", in memoria di sua zia materna \u2026 e da \"Zaynab minore\" (al-Sughr\u0101), il cui mausoleo si trova nel villaggio di Arrawiyya, presso Damasco."}
{"id": "3518134", "revid": "2048534", "url": "https://it.wikipedia.org/wiki?curid=3518134", "title": "I gemelli di Kuma", "text": "I gemelli di Kuma \u00e8 un romanzo fantasy di Licia Troisi del 2011; \u00e8 il quarto libro della saga de \"La ragazza drago\".\nTrama.\nI sogni di Sofia sono popolati da strane visioni di un cimitero inglese con un cane. \nGrazie all'aiuto di Karl, i Draconiani capiscono che il sogno \u00e8 ambientato nel cimitero di Edimburgo, loro prossima meta sia per trovare il frutto di Kuma, l'ultimo drago, sia il Draconiano che lo ospita.\nUna volta giunti in Scozia, Sofia, Lidja, Fabio, Karl ed il professore scoprono dalla cronaca del giornale che una ragazza, Chloe, \u00e8 stata rapita proprio nel cimitero sognato da Sofia da una creatura simile ad un serpente: Nida.\nQuella notte, incapaci di prendere sonno, Sofia e Fabio si recano sul terrazzo dell'hotel e qui il ragazzo ammette con Sofia che non vuole pi\u00f9 essere la persona che \u00e8 stata in passato, sempre arrabbiato ed in cerca di vendetta, per quanto capisca che non potr\u00e0 mai essere come gli altri Draconiani. Sofia lo consola ed alla fine Fabio, da sempre attratto dalla sua tenerezza e dalla sua generosit\u00e0, la bacia.\nI due vengono per\u00f2 interrotti bruscamente dall'arrivo del professore e non hanno modo di parlare dell'accaduto.\nIl giorno successivo poi, quando si reca sola insieme a Fabio al cimitero di Edimburgo per cercare indizi sul sogno, Sofia nota con dispiacere che il ragazzo la tratta con ancora pi\u00f9 indifferenza e sgarbatezza del solito, come se si fosse pentito dell'accaduto. Neanche Lidja, con cui Sofia si confida, sembra darle speranze in merito ad una possibile storia con lui.\nAlla fine il gruppo si reca al B&amp;B di Gillian Mac Allister, la madre di Chloe, per indagare sulla scomparsa di quest'ultima e, con sorpresa, scoprono che Chloe ha un fratello gemello, identico a lei, particolarmente avvenente e carismatico (che colpisce soprattutto Lidja): Ewan.\nDopo che il professore ha spiegato a Gillian ed Ewan della missione dei Draconiani, si scopre che Ewan e Chloe sono tutti e due Draconiani, entrambi ospitanti l'anima di Kuma, il fortissimo e grosso drago viola in grado di domare gli agenti atmosferici. La lontananza di Chloe, tuttavia, impedisce ad Ewan di usare i suoi poteri. Nel corpo del ragazzo, inoltre, viene ritrovata met\u00e0 del frutto di Kuma, poich\u00e9 il drago, per impedire che cadesse in mani sbagliate, lo divor\u00f2 ai tempi della lotta contro le viverne.\nMentre Lidja e Fabio vanno in cerca di Chloe (sempre pi\u00f9 convinti che sia stata Nida a rapirla, visto che la figlia di Nidhoggr seguita ad aggirarsi intorno al B&amp;B senza poter entrare) e mentre Karl ed il prof scoprono che la casa di Gillian \u00e8 coperta da una barriera magica, Sofia sorveglia Ewan passando del tempo con lui.\nEwan ha modi spavaldi, \u00e8 carino, socievole, un tipo davvero in gamba e suona per Sofia le sue chitarre, ma lei non pu\u00f2 fare a meno di pensare sempre a Fabio.\nQuella notte, strani insetti di metallo creati da Nidhoggr attaccano la casa. I Draconiani li sconfiggono, ma \u00e8 chiaro ormai che il B&amp;B non \u00e8 pi\u00f9 un luogo sicuro e decidono di trasferire Ewan altrove. Nida ha assistito non vista alla scena e comincia ad avere paura: lei non \u00e8 pi\u00f9 utile al suo Signore e teme il giorno in cui lui si liberer\u00e0 di lei.\nIl giorno in cui i Draconiani nascondono Ewan al castello di Edimburgo (con Lidja che rimarr\u00e0 con lui come guardia del corpo), Nida si presenta a loro per proporre un'insolita alleanza. \nI Draconiani le forniranno un talismano che copra le sue tracce quando abbandoner\u00e0 Nidhoggr al suo destino, mentre Nida li condurr\u00e0 da Chloe, il cui corpo \u00e8 al momento posseduto dalla Grande Viverna. L'anima della ragazza, infatti, cacciata dall'essenza di Nidhoggr, vaga per il cimitero di Edimburgo come un fantasma; ecco spiegati i sogni di Sofia!\nNonostante temano una trappola, i Draconiani accettano il patto. Per recuperare l'anima di Chloe, per\u00f2, il gruppo ha bisogno di far uscire Ewan dal suo nascondiglio, cos\u00ec Sofia si reca da sola da Nida per chiederle di fare in modo che i ragni di ferro non li attacchino quella notte. Durante l'incontro Sofia viene per\u00f2 a sapere da Nida che Thuban e Nidhoggr erano fratelli, ma che Nidhoggr impazz\u00ec di gelosia il giorno in cui gli fu preferito Thuban come Guardiano dell'Albero del Mondo. Furente, infatti, Nidhoggr uccise l'Anziano che per Thuban era come un padre e scaten\u00f2 una guerra tra soli draghi. Straziato dal dolore, Thuban sfid\u00f2 il fratello e ne mutil\u00f2 il corpo orribilmente, rendendolo simile a quello delle viverne, alle quali poi Nidhoggr si alle\u00f2 per scatenare la guerra tra draghi e viverne che distrusse l'Albero del Mondo.\nSconvolta, Sofia incolpa il professore di non averle detto la verit\u00e0, ma soprattutto incolpa Thuban per il suo atto scellerato contro il proprio fratello (la mutilazione quasi letale inferta a Nidhoggr) e lascia il B&amp;B decisa ad abbandonare la missione. Il professore non pu\u00f2 che accettare la sua scelta e raccontare tutto agli altri Draconiani, ma questi non sono meno convinti della malvagit\u00e0 di Nidhoggr e continuano a credere nella missione. Il professore chiede a Fabio di seguire Sofia per proteggerla, cosa che Fabio fa, convinto che il professore stia commettendo un errore a permettere alla ragazza di scappare lontano dai suoi amici. Mentre Karl, Lidja ed Ewan si recano al cimitero di Edimburgo per recuperare lo spirito di Chloe, prigioniero del fantasma Bloody MacKenzie, Sofia, scoperto che sua madre vive ad Edimburgo, si reca a casa di quest'ultima nella vana speranza di essere accolta, ma viene rinnegata ancora una volta dalla donna che afferma falsamente di non conoscerla. \nIl cuore di Sofia \u00e8 a pezzi per l'ennesimo rifiuto, ma Fabio decide di rivelarsi e la consola. I due si chiariscono e si baciano nuovamente.\nTornata al B&amp;B, Sofia decide di riprendere la missione, consapevole di aver sbagliato a fuggire, e si offre volontaria per l'ennesima sortita al cimitero dove Chloe continua ad essere prigioniera del malvagio fantasma.\nLa missione riesce: Chloe viene liberata ed entra nell'Occhio della Mente di Ewan (che riacquista cos\u00ec i suoi poteri) e met\u00e0 del frutto di Kuma esce dal corpo del ragazzo.\nA questo punto il gruppo pu\u00f2 contattare Nida, affinch\u00e9 li porti da Nidhoggr.\nUna volta rispettato il patto ed ottenuto il talismano che le permetter\u00e0 di fuggire dal suo padrone, tuttavia, Nida attacca Fabio, decisa ad ucciderlo per vendicare Ratatoskr. Fabio per\u00f2 usa i propri poteri solo per difendersi: il ragazzo infatti \u00e8 pieno di rimorso e comprende di non essere pi\u00f9 la persona di un tempo, pronta ad uccidere, e questo affievolisce la sua voglia di combattere.\nGli altri Draconiani tuttavia non possono correre in suo aiuto, poich\u00e9 Sofia, per liberare il corpo di Chloe, si sta scontrando mentalmente con Nidhoggr e i restanti Draconiani sono tenuti a far cerchio attorno a lei per aiutarla con i loro poteri contro il male supremo.\nAlla fine Sofia sconfigge l'essenza di Nidhoggr e Chloe riprende possesso del proprio corpo. L'altra met\u00e0 del frutto di Kuma esce da lei ed insieme al fratello riacquista tutti i suoi poteri.\nFinalmente il gruppo pu\u00f2 accorrere in aiuto di Fabio che, per\u00f2, trova la forza di reagire solo quando vede Sofia raccogliere le ultime energie e lanciarsi verso Nida per salvarlo.\nNida fugge: sei Draconiani sono troppi, ma Fabio, tutt'altro che lieto, si sente perso e diviso dal dolore. Non pu\u00f2 accettare di perdere Sofia o di vederla ogni giorno rischiare la vita: un simile dolore, dopo quello per la morte di sua madre, \u00e8 per lui troppo grande!\nIl libro termina con Gillian che chiude il B&amp;B, poich\u00e9 insieme ai figli andr\u00e0 a vivere a casa del professore.\nOra i Draconiani ci sono tutti, il frutto di Kuma \u00e8 intatto e tutti quanti devono tornare in Italia per recuperare l'ultimo frutto e prepararsi alla battaglia finale. Solo Fabio non \u00e8 presente, partito anzitempo: \u00e8 ormai fedele alla causa dei draghi e combatter\u00e0 quando ce ne sar\u00e0 bisogno, ma, come ha detto lui stesso a Sofia prima di partire, non vuole legami, specialmente con Sofia, che potrebbe rischiare di perdere durante la battaglia, ricavando cos\u00ec troppa sofferenza. \nSofia parte con il cuore infranto, ignara che altrove Nidhoggr ha perfezionato i suoi servitori metallici e che ha trovato l'ultimo frutto: quello di Thuban\nPersonaggi.\nDraconiani.\nSofia Schlafen: ragazzina di 15 anni, insicura, ma anche generosa e capace di tirare fuori risorse inaspettate, adottata dal professor Schlafen che per lei \u00e8 a tutti gli effetti come un padre. Ha i capelli ricci e rossi, due grandi occhi verdi e svariate lentiggini attorno al naso. \u00c8 la protagonista della storia. Dentro di lei risiede lo spirito di Thuban, il drago con il potere della vita. Pu\u00f2 infatti far crescere liane e piante che usa per immobilizzare gli avversari, o per attaccare ed \u00e8 in grado di produrre la clorofilla dell'Albero del Mondo (letale per le viverne, ma benefica per i draghi). S'innamora a prima vista di Fabio e ha per migliore amica Lidja.\nLidja: ragazza di 15 anni e fin dall'inizio si dimostra la pi\u00f9 coraggiosa del gruppo. \u00c8 descritta come molto carina, atletica, con lunghi capelli corvini ed occhi scuri. Fa la trapezista nel circo natio sino al suo trasferimento a casa del professore. Dentro di lei risiede lo spirito di Rastaban, il migliore amico di Thuban. Lidja ha il potere della telepatia e della telecinesi: pu\u00f2 collegarsi al pensiero altrui, erigere barriere protettive e scagliare oggetti contro i nemici.\n\u00c8 la migliore amica di Sofia, mentre a causa del suo carattere leale fatica a capire l'incostanza di Fabio. Si prende una cotta per Ewan, per nulla scoraggiata dal successo di quest'ultimo con le ragazze.\nFabio Szilard: ragazzo di 16 anni, alto, magro, con voluminosi ricci scuri ed occhi neri. In lui alberga Eltanin, il drago che doma il fuoco e che in passato per un po' combatt\u00e9 con Nidhoggr, tradendo i suoi amici prima di pentirsi. Ha un carattere forte e solitario, tanto che spesso preferisce agire da solo, o usare mezzi che normalmente gli altri Draconiani non considerano etici. La sua indole tormentata \u00e8 dovuta al suo difficile passato ed al suo trascorso di traditore. I suoi poteri sono quelli pi\u00f9 sviluppati e pericolosi. Dopo aver ucciso Ratatoskr per vendetta, capisce di voler cambiare per essere una persona migliore. \u00c8 innamorato, ricambiato, di Sofia, ma decide di lasciarla dopo averla baciata pi\u00f9 volte, per non dover soffrire nel vederla rischiare la vita durante la battaglia contro le viverne.\nKarl Lehmann: ragazzino di 15 anni in cui alberga lo spirito di Aldibah, il drago che comanda il ghiaccio. Paffuto, biondo, con occhi azzurri e grandi occhiali, Karl \u00e8 lo stereotipo del ragazzino tedesco e infatti viveva a Monaco di Baviera con la madre adottiva, la Custode Effi, prima della di lei morte. Karl \u00e8 un nerd indefesso, amante delle ricerche, dello studio, dei fumetti e dei videogiochi, ma \u00e8 anche capace di estrema lucidit\u00e0 di analisi e di combattimento quando usa i suoi poteri di Draconiano contro i nemici. Ha una buona empatia con il professore con cui spesso collabora nella creazione di oggetti tecno-magici. A lui inoltre si affidano i compagni per ogni genere di ricerca.\nEwan Mac Allister: ragazzo di 16 anni, gemello di Chloe. Vive ad Edimburgo con la madre e la sorella nei confronti delle quali \u00e8 molto protettivo. Capelli rossi che toccano le spalle, alto, sportivo e carismatico, Ewan \u00e8 un ragazzo coraggioso e che sa di piacere molto alle ragazze (e infatti si diverte a corteggiare). Ama suonare la chitarra e canta molto bene. Sofia e, soprattutto, Lidja rimangono colpite da lui e dai suoi modi di fare spavaldi, ma piacevoli. Ospita insieme alla sorella lo spirito di Kuma, il drago viola che controlla gli agenti atmosferici.\nChloe Mac Allister: ragazza di 16 anni, sorella gemella di Ewan. Vive ad Edimburgo con la madre ed il fratello da cui spesso cerca protezione. Ospita insieme a quest'ultimo lo spirito di Kuma, il drago viola che controlla gli agenti atmosferici. In questo libro, tuttavia, non si scopre molto del suo carattere perch\u00e9 il suo corpo viene posseduto da Nidhoggr, mentre il suo spirito vaga prigioniero nel cimitero di Edimburgo. Con molta probabilit\u00e0, per\u00f2, \u00e8 pi\u00f9 timida e fragile del fratello, visto che Nidhoggr \u00e8 riuscito a catturarla.\nCustodi.\nProfessore Schlafen: \u00c8 un eccentrico professore di antropologia di origini tedesche, padre adottivo di Sofia. Si veste sempre come un uomo dell'Ottocento ed abita in un'isolata e suggestiva villa vicino al Lago d'Albano. In verit\u00e0 \u00e8 la reincarnazione di un'antica casta di sacerdoti di Draconia, i Custodi. Ama Sofia come una figlia, ma in generale \u00e8 un buon mentore per tutti i Draconiani. Collabora spesso con Karl nelle ricerche e nelle invenzioni tecno-magiche. \u00c8 l'ultimo Custode ancora vivo sulla Terra.\nDraghi.\nThuban: capo dei Draghi Guardiani, \u00e8 un drago di colore verde smeraldo con il potere della vita. Era fratello minore di Nidhoggr, ma, quando Thuban venne preferito a quest'ultimo come Guardiano dell'Albero del Mondo, Nidhoggr impazz\u00ec di gelosia.\nThuban fu costretto a mutilarlo con un incantesimo dopo che Nidhoggr uccise l'Anziano che per Thuban era simile ad un padre. Thuban non si perdon\u00f2 mai quel gesto, seppur motivato da un giusto dolore, anche perch\u00e9, a causa di ci\u00f2, Nidhoggr si alle\u00f2 con le viverne e scaten\u00f2 la guerra che port\u00f2 alla distruzione dell'Albero del Mondo.\nThuban fu l'ultimo a cadere in battaglia dopo aver imprigionato Nidhoggr. Prima di morire infuse il suo spirito in Lung, un avo di Sofia. Sofia condivide con lui pensieri e ricordi.\nRastaban: il pi\u00f9 fedele e leale dei Draghi Guardiani e miglior amico di Thuban. Controlla il potere della telecinesi e della telepatia. \u00c8 di colore rosso magenta. All'epoca della guerra tra draghi e viverne era considerato un punto fermo nella resistenza dei draghi, il che fa pensare che fosse il combattente pi\u00f9 disciplinato e sicuramente pi\u00f9 convinto della causa. Fu il primo a morire, ucciso da Nidhoggr sotto gli occhi di Thuban.\nEltanin: drago giallo-dorato con il potere del fuoco che non pu\u00f2 bruciargli la carne. Era il drago pi\u00f9 giovane, impulsivo ed ambizioso dei cinque. Consapevolmente trad\u00ec i suoi compagni quando Nidhoggr gli promise pi\u00f9 potere se si fosse votato alla causa delle viverne e gli consegn\u00f2 parte della linfa dell'Albero del Mondo per riuscire a penetrare le difese dell'arbusto e divorarne le radici. Si pent\u00ec tuttavia grazie ad Idhunn, la Custode umana che per lui era come una sorella, e riscatt\u00f2 il proprio errore nascondendo il frutto che gli apparteneva e ribellandosi alle viverne.\nAldibah: drago azzurro domatore del ghiaccio, considerato il pi\u00f9 razionale e riflessivo dei draghi Guardiani. Quando i Neutrali, gli umani che non volevano stare n\u00e9 dalla parte delle viverne n\u00e9 dalla parte dei draghi, nascosero la Padrona dei Tempi, fu lui a ritrovare la magica clessidra. Cerc\u00f2 di evitare la guerra viaggiando a ritroso nel tempo, fallendo per\u00f2 nell'impresa. Comprendendo la pericolosit\u00e0 della clessidra, Aldibah ordin\u00f2 che fosse distrutta, ignaro che i Custodi preferirono nasconderla e conservarla per il futuro.\nKuma: grosso drago viola che comanda gli agenti atmosferici in tutte le loro forme: uragani, fulmini, tornadi, neve e tempeste. Era il pi\u00f9 forte di tutti, ma, quando per\u00ec in battaglia, il suo corpo non fu mai trovato. Fu lui ad avere l'idea di nascondere i frutti dell'Albero del Mondo prima che le viverne se ne impossessassero, a cominciare dal suo frutto che ingoi\u00f2 per custodirlo nel suo stomaco.\nAntagonisti.\nNidafjoll: anche detta \"Nida\", \u00e8 una delle promanazioni terrene di Nidhoggr. Anche se appare come una bella ragazza ventenne con un caschetto biondo, \u00e8 in realt\u00e0 una viverna nera in grado di scatenare fiamme fredde come ghiaccio. Rimasta sola dopo la morte di Ratatoskr, capisce di essere diventata inutile per il suo padrone, in quanto questi pu\u00f2 servirsi di terribili e letali creature di ferro avulse dal dolore ed immuni ai poteri dei frutti dell'Albero del Mondo. Stringe perci\u00f2 un patto con i Draconiani in modo da fuggire indenne da Nidhoggr. All'ultimo tuttavia cercher\u00e0 anche di uccidere Fabio per vendicare la morte di Ratatoskr, ma fortunatamente non riuscir\u00e0 a portare a termine il suo disegno e dovr\u00e0 darsi alla fuga.\nRatatoskr: altra promanazione terrena di Nidhoggr. Ha l'aspetto di un bel ragazzo ventenne, ben vestito e dai modi affettati. In realt\u00e0 \u00e8 anche lui una viverna nera. \u00c8 stato ucciso da Fabio nel terzo libro, ma, nonostante sia parte di Nidhoggr, quest'ultimo non prova dolore per la sua morte.\nNidhoggr: \u00e8 il nemico supremo, la Grande Viverna simbolo del male e dell'odio, imprigionata da Thuban sottoterra dopo la battaglia finale. \nIn origine era un drago verde scuro, fratello di Thuban, prima che questi lo mutilasse con un incantesimo devastante. Nidhoggr infatti aveva ucciso l'Anziano, l'ex Drago Guardiano che per Thuban era come un padre, quando questi scelse Thuban come successore. \nMutilato, ma non morto, Nidhoggr sollev\u00f2 le viverne contro i draghi e distrusse l'Albero del Mondo, dopo averne divorato le radici.\nNonostante l'indebolimento del sigillo che lo tiene prigioniero, Nidhoggr non pu\u00f2 ancora manifestarsi sulla terra, per questo, nel quarto libro, s'impossessa di Chloe e si serve di Nida e di creature simili a ragni metallici per i suoi piani.\nPersonaggi presenti in questo libro.\nGillian Mac Allister: madre di Chloe ed Ewan. Ha capelli tinti di rosso, l'aspetto di una giovane donna un po' hippy (ha avuto Ewan e Chloe in giovanissima et\u00e0) e un'indole protettiva ma battagliera. Ama profondamente i suoi figli, tanto che, seppure sola, giovane e spaventata dai loro poteri, rest\u00f2 con loro, amandoli nonostante tutto. Vive in una casa adibita a B&amp;B in Scozia ed in passato per far fronte alla povert\u00e0 si ciment\u00f2 in diversi lavori. Alla fine del libro, accetter\u00e0 la missione dei Draconiani e si trasferir\u00e0 in Italia con Ewan e Chloe presso la villa del professore. \u00c8 stando con lei che Sofia matura il desiderio di conoscere sua madre.\nBeatrice Guarieri: madre di Sofia e molto somigliante a quest'ultima, sebbene sia descritta anche come pi\u00f9 bella ed aggraziata. Abbandon\u00f2 Sofia ed il padre di quest'ultima dopo che scopr\u00ec della missione dei Draconiani. Morto il padre di Sofia, fu lei a portarla in orfanotrofio. Sofia in questo libro la ritrova ad Edimburgo, dove Beatrice si \u00e8 rifatta una vita, lavorando in una libreria e creandosi una nuova famiglia con un marito ed un'altra bambina. Sofia prova a riavvicinarla, ma Beatrice finge di non conoscerla e la mette alla porta, spezzando definitivamente il cuore della figlia.\nBloody MacKenzie: terribile fantasma che infesta il cimitero di Edimburgo e che tiene imprigionato lo spirito senza corpo di Chloe. Pur non essendo alleato di Nidhoggr, \u00e8 estremamente malvagio e tiene prigioniera l'anima della ragazza per senso di possesso e crudelt\u00e0. \u00c8 di colore giallognolo, ha la bocca irta di denti ed artigli affilati che lo rendono una vera presenza demoniaca. Quando si manifesta, un innaturale buio liquido si crea nella zona."}
{"id": "3518141", "revid": "395232", "url": "https://it.wikipedia.org/wiki?curid=3518141", "title": "Carrozze Centoporte", "text": ""}
{"id": "3518142", "revid": "256896", "url": "https://it.wikipedia.org/wiki?curid=3518142", "title": "Associazione Italiana Combattenti e Reduci", "text": ""}
{"id": "3518145", "revid": "110157", "url": "https://it.wikipedia.org/wiki?curid=3518145", "title": "Aussersihl", "text": "Aussersihl (toponimo tedesco) \u00e8 il distretto 4 del comune svizzero di Zurigo, nel Canton Zurigo (distretto di Zurigo); nel 2012 contava 27\u00a0605 abitanti.\nStoria.\nGi\u00e0 comune autonomo che comprendeva anche l'attuale distretto 5 (Industriequartier), nel 1893 \u00e8 stato accorpato al comune di Zurigo assieme agli altri comuni soppressi di Enge, Fluntern, Hirslanden, Hottingen, Leimbach, Oberstrass, Riesbach, Unterstrass, Wiedikon, Wipkingen e Wollishofen. Dopo l'incorporazione form\u00f2, assieme a Wiedikon, il III distretto; questo venne poi, nel 1913, diviso nei distretti 3 (Wiedikon), 4 (Aussersihl) e 5 (Industriequartier).\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nGeografia antropica.\nQuartieri.\n il distretto \u00e8 suddiviso in tre quartieri:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "3518148", "revid": "16758", "url": "https://it.wikipedia.org/wiki?curid=3518148", "title": "Stefan Mair", "text": "Dal 2016 \u00e8 capo allenatore dell'Hockey Thurgau.\nCarriera.\nGiocatore.\nStefan Mair inizi\u00f2 la sua carriera da giocatore nel 1988, disputando una stagione con la maglia dell'HC Bolzano nella Serie A1.\nNell'estate del 1989 pass\u00f2 all'Hockey Club Devils Milano, con il quale rimase per le due stagioni successive, guadagnandosi anche la convocazione in Nazionale.\nDal 1991 al 1995 invece vest\u00ec la maglia dell'AS Mastini Varese, arrivando pi\u00f9 volte alla conquista del campionato italiano.\nNella stagione successiva gioc\u00f2 in Serie A2 con lo Sportverein Ritten-Renon, mentre nel 1996 pass\u00f2 all'HC Brunico disputando sia la Serie A1 che la Alpenliga.\nNella stagione 1999-2000 Mair si trasfer\u00ec all'HC Merano Junior.\nTrascorse le ultime due annate della sua carriera sempre in Alto Adige, con le maglie dei Vipiteno Broncos e dell'HC Appiano.\nAllenatore.\nConclusa la carriera da giocatore Stefan Mair inizi\u00f2 ad allenare le giovanili dell'HC Merano Junior dal 2002 al 2004, prima di allenare nelle due stagioni successive la prima squadra.\nNella stagione 2006-2007 fu il vice allenatore di John Slettvoll all'HC Bolzano.\nNel corso del campionato 2007-2008 Mair svolse l'incarico di allenatore del SHC Fassa oltre che a selezionatore della Nazionale italiana U-18.\nDal 2008 fu chiamato ad allenare l'HC Val Pusteria; nel corso delle tre stagioni alla guida della formazione di Brunico la squadra arriv\u00f2 alla finale nella stagione 2010-2011 sconfitta dall'HC Asiago, riuscendo tuttavia ad ottenere il successo della Coppa Italia, il primo trofeo in assoluto nella storia del club.\nAlla conclusione del campionato Mair non rinnov\u00f2 con il Val Pusteria. Fu ingaggiato dopo un mese dal SG Cortina, reduce da una stagione conclusa all'ultimo posto in classifica. Nel corso del campionato 2011-2012 riusc\u00ec a vincere per la seconda volta consecutiva la Coppa Italia, sconfiggendo il finale l'HC Bolzano.\nAl termine della stagione si trasfer\u00ec in Germania alla guida dei SERC Wild Wings, in 2. Eishockey-Bundesliga. La squadra arriv\u00f2 seconda in \"regular season\" e in finale play-off, persa tuttavia contro i Bietgheim Steelers. Mair fu confermato, anche dopo l'acquisizione da parte della squadra del titolo sportivo degli Hannover Scorpions e la conseguente iscrizione alla massima serie: se si eccettua l'oriundo Pat Cortina, Mair fu il primo allenatore italiano a guidare una squadra della DEL.\nIl 18 novembre 2014, tuttavia, i Wild Wings sollevarono Mair dall'incarico, a causa di una serie di sconfitte consecutive.\nDall'ottobre del 2014 fu chiamato a far parte del \"coaching staff\" della Nazionale italiana: fu secondo di Lou Vairo in occasione della prima uscita, per poi divenire assieme ad Ivano Zanatta, selezionatore azzurro, con Vairo coordinatore e Roberto Scelfo come assistente, assumendo infine l'incarico in solitaria.\nAi mondiali di prima divisione del 2016 la squadra azzurra ottenne una inattesa qualificazione ai successivi mondiali top division.\nNell'estate del 2016 oltre all'incarico di allenatore della nazionale Mair prese la guida dell'Hockey Thurgau, club della Lega Nazionale B svizzera firmando un contratto annuale, che venne poi prolungato per un ulteriore stagione.\nI mondiali 2017 videro l'Italia chiudere all'ultimo posto, con conseguente ritorno in Prima Divisione. Al termine di un raduno svolto nel corso dell'estate successiva e chiuso dagli azzurri con tre sconfitte in amichevole, Mair rassegn\u00f2 le dimissioni dalla panchina azzurra, in polemica con la FISG e col presidente Andrea Gios, nonostante il contratto fosse stato rinnovato fino al 2019.\nNel febbraio 2018 Mair ed il Thurgau prolungarono il contratto per una terza stagione."}
{"id": "3518149", "revid": "110157", "url": "https://it.wikipedia.org/wiki?curid=3518149", "title": "One of Us (ABBA)", "text": "One of Us \u00e8 un singolo degli ABBA del 1981 estratto dall'album \"The Visitors\" e contenuto anche nell\"\"'.\nCover.\nNel 2018, Gli attori Amanda Seyfried e Dominic Cooper, ne hanno registrato una versione per la colonna sonora del film Mamma Mia! Ci risiamo."}
{"id": "3518157", "revid": "110157", "url": "https://it.wikipedia.org/wiki?curid=3518157", "title": "A\u0161inskij rajon", "text": "L'A\u0161inskij rajon () \u00e8 un rajon dell'Oblast' di \u010celjabinsk, nella Siberia occidentale; il capoluogo \u00e8 A\u0161a."}
{"id": "3518158", "revid": "223320", "url": "https://it.wikipedia.org/wiki?curid=3518158", "title": "Melisa Asl\u0131 Pamuk", "text": ""}
{"id": "3518161", "revid": "1429175", "url": "https://it.wikipedia.org/wiki?curid=3518161", "title": "Trenonatura", "text": "Il Trenonatura \u00e8 un treno turistico che viaggia prevalentemente sulla linea Asciano \u2013 Monte Antico, chiusa al servizio viaggiatori nel 1994.\nGli eventi sono realizzati grazie alla collaborazione tra la Fondazione FS Italiane, Rete Ferroviaria Italiana, l'Associazione Toscana Treni Storici Italvapore, Trenitalia ed al supporto economico della Societ\u00e0 Terre Di Siena, della Provincia di Siena e del Parco Artistico Naturale e culturale della Val d'Orcia.\nPer contenere i costi i volontari si occupano dell'assistenza ai clienti e della valorizzazione delle attrattive presenti lungo la linea.\nStoria.\nLa nascita del Trenonatura \u00e8 strettamente collegata al declino della ferrovia Asciano-Monte Antico: nei primi anni novanta il traffico della linea si era ridotto a causa della poca antropizzazione del territorio e dell'assenza di traffico merci che prediligeva il trasporto su gomma.\nIL PERIODO SPERIMENTALE (ANNI DAL 1991 AL 1995).\nL'idea di utilizzare il \"triangolo ferroviario\", avente come vertici le stazioni di Siena, Asciano e Monte Antico (frazione del Comune di Civitella Paganico, in provincia di Grosseto) per la circolazione di treni turistici, nacque nel 1990 allo scopo di far conoscere una zona di rilevante interesse ambientale marginalmente toccata dai flussi turistici tradizionali, limitati a qualche noto centro abitato. Un gruppo di ferrovieri ed ex ferrovieri di Siena, coadiuvati dalla sezione locale del Club Alpino Italiano e dalle Ferrovie Dello Stato e sostenuti dall'Amministrazione provinciale, decise di dar vita ad un innovativo servizio di treno + trekking destinato alle comitive e denominato Trenonatura. Il marchio brevettato dell'iniziativa era di propriet\u00e0 della Provincia di Siena. Per usufruire di tale servizio, l'agenzia di viaggi che ne avesse fatto richiesta avrebbe dovuto noleggiare un intero treno (come charter) e fornire un idoneo numero minimo di passeggeri. In questo periodo l'attivit\u00e0 dei volontari si esplicava nell'illustrazione di ci\u00f2 che \u00e8 possibile vedere dai finestrini durante il viaggio. All'8 settembre 1991 risale il primo viaggio effettuato con questa formula, che nei quattro anni successivi riscosse scarso successo, con pochi viaggi effettuati.\nNello stesso anno, in provincia di Bergamo un locale gruppo di appassionati di ferrovie organizza per il giorno 26 maggio un treno turistico a vapore da Bergamo a Paratico Sarnico (via Palazzolo Sull'Oglio). Dato il successo dell'iniziativa, il gruppo di appassionati insieme ad alcuni soci della locale sezione del WWF e gruppi di cittadini da vita al \"Comitato per il ripristino (ad uso turistico) della ferrovia (dismessa) Palazzolo - Paratico Sarnico\", che nei due anni successivi organizza un numero crescente di viaggi turistici lungo la suddetta linea, con trazione diesel. Visto il successo crescente dell'iniziativa, nel 1994 il Comitato da vita all'Associazione senza fini di lucro \"FBS - Ferrovia del Basso Sebino\", che con la collaborazione della Direzione Trasporto Locale delle Ferrovie dello Stato, istituisce il servizio \"Al lago (d'Iseo) in treno\": durante alcune domeniche di luglio, agosto e settembre coloro che utilizzino i treni regionali con fermata a Palazzolo Sull'Oglio possono usufruire di un'automotrice diesel che percorre la ferrovia dismessa fino a Paratico Sarnico. \u00c8 possibile anche acquistare un biglietto cumulativo che combini il tragitto in treno con la navigazione sul Lago d'Iseo. Visto il grande successo riscontrato dall'iniziativa, che successivamente ha mutato il nome in Trenobl\u00f9, i viaggi sulla linea dismessa Palazzolo Sull'Oglio - Paratico Sarnico proseguono anche negli anni successivi, con un ampliamento dell'offerta di treni turistici. Dal 1998 le due Associazioni FBS e FVO, e successivamente la FCP (Ferrovia Colle Val d\u2019Elsa \u2013 Poggibonsi) diedero vita all\u2019Associazione nazionale senza fini di lucro \u201cFTI \u2013 Ferrovie Turistiche Italiane\u201d, pur mantenendo ogni sezione la propria autonomia gestionale.\nIL PERIODO DELLA DOPPIA TIPOLOGIA DI VIAGGI (ANNI DAL 1996 AL 2010).\nIl 27 settembre 1994 le Ferrovie dello Stato (FS) chiusero al servizio viaggiatori la ferrovia Asciano \u2013 Monte Antico. La linea evit\u00f2 il destino riservato ad altre linee chiuse nello stesso periodo, grazie alle proteste degli enti locali ed ai treni turistici. Sul finire dello stesso anno, le Ferrovie dello Stato incaricarono l'associazione Ferrovia del Basso Sebino (FBS), che aveva riscosso grande successo nel ripristinare a scopi turistici la linea Palazzolo \u2013 Paratico Sarnico, di sperimentare un'analoga attivit\u00e0 sulla Asciano\u00a0\u2013 Monte Antico. Venne istituita una nuova associazione, denominata \"FVO - Ferrovia della Val d'Orcia\", che ripristin\u00f2 il progetto del Trenonatura, grazie anche al sostegno della Provincia di Siena e dell'aiuto portato dai fondatori dei primi viaggi sulla linea Asciano - Monte Antico, fra i quali Stefano Maggi, professore dell'Universit\u00e0 di Siena, e Giancarlo Palazzi. In questo periodo l'offerta di treni turistici si diversifica, dando luogo a due diversi tipi di viaggi. \nDagli inizi di maggio alla prima met\u00e0 di giugno e dalla met\u00e0 di settembre alla fine di ottobre si svolgono le \" Giornate Ordinarie con littorine d'epoca\" (generalmente Aln 990 e Aln 773, pi\u00f9 raramente Aln 873). In questo caso per ogni giornata festiva di effettuazione del Trenonatura sono previsti tre treni d'epoca con partenza dalla stazione di Siena (8:30, 11:15 e 15:40), che percorrono l'intero tragitto fino a Monte Antico via Asciano, con relativo ritorno sullo stesso percorso. Il viaggio di andata e ritorno richiede circa tre ore. Il treno delle 11:15 rientra a Siena via Buonconvento per accelerare i tempi. Non \u00e8 pi\u00f9 obbligatoria la prenotazione (eccetto che per le comitive organizzate) ed ogni viaggiatore \u00e8 libero di crearsi un proprio itinerario, rientrando quando preferisce nella stazione da cui era partito ed effettuando a piacere fermate intermedie (previo avviso al capotreno con sufficiente anticipo) in qualunque stazione del percorso da Siena a Monte Antico, grazie all'istituzione di uno speciale biglietto giornaliero valido per tutti e tre i convogli del Trenonatura come pure per i treni di linea che percorrano il triangolo ferroviario Siena - Asciano - Monte Antico in quel giorno. Dunque, il turista sceso dal Trenonatura in una stazione servita anche dai treni di linea pu\u00f2 rientrare tramite uno di questi ultimi (pi\u00f9 rapidi) anzich\u00e9 utilizzare il treno turistico. \u00c8 possibile anche salire a bordo del Trenonatura in una qualsiasi stazione del tragitto da Siena a Monte Antico via Asciano. In questo periodo l'opera dei volontari della FVO si svolge non solo nell'assistenza ai viaggiatori e nella descrizione del paesaggio visibile dai finestrini durante il tragitto, ma anche nell'elencazione dei principali luoghi di interesse turistico visitabili scendendo dal treno in ogni stazione toccata dal percorso. A bordo di alcune automotrici d'epoca \u00e8 presente un impianto audio con gli altoparlanti fissati sul soffitto degli scompartimenti riservati ai passeggeri ed un radiomicrofono. Alcune automotrici termiche dispongono anche di un apposito spazio per il trasporto delle biciclette, per quei turisti che desiderino compiere escursioni pi\u00f9 lontano dalle stazioni. Il biglietto giornaliero viene venduto direttamente a bordo del treno turistico dai membri della FVO. Con il gentile permesso dei macchinisti che si avvicendano alla guida delle automotrici nelle varie giornate di effettuazione dei viaggi, \u00e8 possibile anche rallentare (o fermare per qualche secondo) il treno d'epoca nei due punti pi\u00f9 spettacolari della linea da Asciano a Monte Antico, ovvero sul Viadotto Del Bagno (dal quale si scorge un ampio panorama delle Crete Senesi), ed all'uscita del tunnel di Casalta (dove si pu\u00f2 scorgere in lontananza il castello di Ripa D'Orcia, sovrastante il fiume omonimo), per permettere ai turisti di fotografare il paesaggio. Viene costruito dai volontari della FVO un piccolo marciapiede fra le stazioni di Monte Amiata e di Sant'Angelo Scalo dove talvolta i turisti possono scendere dal treno per fotografare un lungo tratto del fiume Orcia. Con il gentile permesso dei capitreno talvolta i viaggiatori possono - a turno - sostare durante il viaggio per qualche minuto sulla soglia della cabina di guida per osservare il macchinista mentre guida il treno. Coloro che scendono dal treno turistico in una qualunque stazione fra Siena e Monte Antico possono usufruire dei sentieri predisposti dal Club Alpino Italiano - sezione di Siena, che collegano le varie stazioni fra di loro e conducono i turisti alle attrattive paesaggistiche pi\u00f9 belle della zona. Per le piccole comitive i soci della FVO possono fornire anche il servizio pranzo avvalendosi di un agriturismo situato a 1600 metri a sud della stazione di Monte Antico. Durante il periodo primaverile vengono organizzati dai volontari alcuni treni extra infrasettimanali (mercoled\u00ec o gioved\u00ec) con automotrici Aln 668 sul tragitto percorso dal Trenonatura ad uso delle scolaresche della zona che ne facciano richiesta.\nLa seconda tipologia di viaggio organizzata sul triangolo ferroviario Siena - Asciano - Monte Antico prevede un treno speciale con trazione a vapore (pi\u00f9 raramente diesel) e carrozze d'epoca di tipo \"Centoporte\" o \"Corbellini\". Di solito le locomotive provengono dal Deposito Rotabili Storici di Pistoia. Inizialmente questi viaggi vengono organizzati all'inizio ed alla fine della stagione turistica, nei mesi di aprile, novembre e dicembre. Questo tipo di viaggi prevede la prenotazione obbligatoria del posto a sedere per chiunque e non sono previste fermate al di fuori delle stazioni di destinazione del viaggio e di Monte Antico. Tutti i passeggeri devono salire a Siena (pi\u00f9 raramente a Grosseto), dove ha inizio il viaggio della durata di un intero giorno. Il treno percorre il primo tratto in direzione sud da Siena a Monte Antico via Buonconvento, che richiede oltre un'ora. A Monte Antico i passeggeri possono scendere dal treno per sgranchirsi le gambe in quanto \u00e8 prevista una sosta obbligatoria di almeno un quarto d'ora. \u00c8 necessario sganciare la locomotiva a vapore dal treno, che si trova sul secondo binario. La locomotiva viene portata all'estremit\u00e0 ovest della stazione dove si trova lo scambio che immette sul binario uno (di corsa), utilizzato dai treni regionali da Siena a Grosseto. Successivamente la locomotiva transita a velocit\u00e0 ridotta sul binario uno, percorrendolo per intero fino all'estremit\u00e0 est della stazione. Qui si trova lo scambio che permetter\u00e0 alla locomotiva di venire reinserita sul binario due e di essere agganciata all'altra estremit\u00e0 del treno d'epoca (dopo un rifornimento d'acqua nel tender tramite la colonna idraulica), allo scopo di proseguire il viaggio in direzione nord-est sulla linea per Asciano. Dopo un certo numero di chilometri percorsi da Monte Antico ad Asciano il treno turistico si ferma in una stazione (che cambia ad ogni viaggio) per far scendere tutti i passeggeri. Data la grande quantit\u00e0 di turisti trasportati con ogni singolo convoglio (dell'ordine di centinaia di passeggeri), risulta opportuno avvalersi della disponibilit\u00e0 delle organizzazioni locali dei comuni di destinazione di ogni viaggio allo scopo di fornire ai turisti valide ragioni di intrattenimento, quali sagre, feste paesane, mercatini, rievocazioni storiche, ecc... Qualora l'evento si svolta in un comune distante dalla stazione dove sono scesi i turisti dal treno, sono previsti dei bus navetta. Talvolta \u00e8 possibile prenotare anche il pranzo insieme al treno storico, previa disponibilit\u00e0 dei posti nel comune di destinazione. Di solito il treno resta fermo nella stazione dove sono scesi i passeggeri per tutta la giornata, in attesa che nel tardo pomeriggio rientrino a bordo e che il viaggio di ritorno a Siena via Asciano abbia luogo. Dato che nelle vetture passeggeri d'epoca \u00e8 assente l'impianto audio che permetta di comunicare con i passeggeri di tutti i vagoni in contemporanea, in questa modalit\u00e0 di viaggio il compito dei volontari della FVO consiste nel controllo dei biglietti, nell'illustrazione delle caratteristiche del veicolo e delle basilari norme di sicurezza - in ogni scompartimento. Talvolta i volontari si occupano durante il viaggio anche del controllo della corretta chiusura e della sorveglianza delle porte di accesso ai vagoni. Data la lunghezza del tragitto, spesso vengono ingaggiati dei musicisti che allietino i viaggiatori nei vagoni mentre il treno \u00e8 in movimento.\nDal 1996 al 2010 il Trenonatura ha avuto un'impennata nel numero di viaggiatori trasportati, con crescente soddisfazione da parte della clientela. Nel 2007 sono stati trasportati circa passeggeri. Nel maggio 2008 sono stati annunciati nuovi finanziamenti da parte degli enti locali e di Rete Ferroviaria Italiana. Anche alcune emittenti televisive, sia locali, sia nazionali od estere hanno realizzato filmati a bordo del Trenonatura da inserire in documentari relativi alla provincia di Siena. Anche alcune guide turistiche cartacee segnalano il Trenonatura fra le attrattive turistiche del Senese.\nIL PERIODO ATTUALE (DAL 2011 IN POI)\nNel 2011 il tipo di servizio cambia, con la completa sparizione delle \"Giornate ordinarie con littorine d'epoca\" e l'effettuazione dei soli treni unici con trazione a vapore seguendo la seconda tipologia di viaggio vista in precedenza. In questo periodo, con il graduale disimpegno della Provincia di Siena dall'iniziativa subentra la societ\u00e0 \"Terre di Siena\" quale sponsor principale che si occupa della contabilit\u00e0 e della promozione del servizio. La Provincia cede nel 2019 il marchio Trenonatura al Comune di Siena che tuttora lo detiene. Come referente per la fornitura dei treni storici, dal 2013 \u00e8 attiva la Fondazione FS delle Ferrovie Italiane. Per la gestione delle prenotazioni si rende necessaria la collaborazione di un'agenzia di viaggi. L'opera dei volontari della FVO non cambia rispetto ai treni a vapore del periodo precedente. Dal 2011 in poi vengono organizzati viaggi (spesso con la denominazione \"Treni in Val d'Orcia\") al di fuori del Senese, come da Pistoia a Marradi (per la Sagra Delle Castagne), oppure da Pisa e Livorno per Saline Di Volterra; pi\u00f9 raramente fuori dalla Toscana, come da Rimini a Marradi oppure da Roma Termini a Fabro.\nPercorso.\nLe escursioni con il Trenonatura durano una intera giornata e partono e arrivano alla stazione di Siena dove sono possibili le coincidenze con i treni regionali di Trenitalia. Ciascun treno percorre l'anello ferroviario Siena - Monte Antico - Asciano - Siena.\nIn ogni escursione il treno si ferma in una stazione diversa della ferrovia Asciano - Monte Antico dove i viaggiatori possono scendere per visitare il paese e quelli limitrofi. Spesso vengono organizzati pranzi e mercatini dove si possono gustare e comprare i prodotti tipici della zona.\nIl Trenonatura percorre il cuore della Val d'Orcia ai piedi del Monte Amiata dove a dominare il paesaggio sono le caratteristiche Crete Senesi. Il territorio ha un incredibile valore paesaggistico tanto da essere annoverato tra Patrimoni dell'umanit\u00e0 dell'UNESCO.\nCon il Trenonatura \u00e8 possibile visitare i musei aderenti al circuito dei Musei Senesi dove \u00e8 possibile vedere numerosi reperti archeologici, opere d'arte e strumenti della vita contadina.\n\u00c8 inoltre possibile abbinare il treno con la bici ed il trekking: da ogni stazione si dipartono numerosi sentieri e piste ciclabili ben segnalate.\nComposizione dei treni.\nNella stagione primaverile e autunnale, il servizio \u00e8 espletato da una locomotiva a vapore che traina carrozze centoporte e Corbellini . Il materiale rotabile storico \u00e8 stato ceduto da Trenitalia alla Fondazione Ferrovie dello Stato Italiane. Sono abitualmente impiegate quattro locomotive che si alternano in base alla disponibilit\u00e0 e all'efficienza: la Gr741.120, la Gr640.148, la Gr685.089 e la Gr685.196 \nPer effettuare alcuni tipi di treni storici vengono impiegati anche i locomotori: D 445.1006 o D 445.1011, D 343.2026 o D 443 2022 rigorosamente in livrea verde vagone, castano e isabella. Sono anche usate le automotrici ALn 772.3263 e 3265 insieme alla rimorchiata Ln664.3507"}
{"id": "3518164", "revid": "124769751", "url": "https://it.wikipedia.org/wiki?curid=3518164", "title": "Per colpa di chi?", "text": "Per colpa di chi?, talvolta noto anche come X colpa di chi?, \u00e8 un singolo del cantante italiano Zucchero Fornaciari estratto dall'album \"Spirito DiVino\" del 1995.\nDescrizione.\nIl brano, di matrice funk, \u00e8 un pezzo veloce con nervature rock e blues proprie del cantante reggiano. L'assolo iniziale \u00e8 ispirato a \"Calling Elvis\" dei Dire Straits.\nIl testo richiama altri pezzi blues, come per esempio \"Hoochie Coochie Man\", ed \u00e8 imperniato su alcune citazioni dai canti popolari \"Bella ciao\" e \"Bandiera Rossa\".\nIl brano, di cui esiste anche la versione spagnola, intitolata \"Por culpa de qui\u00e9n?\", \u00e8 stato pubblicato in tutte le raccolte e negli album live successivi dell'artista, ed \u00e8 solitamente sempre eseguito da Zucchero durante i tour.\nIl cantante olandese Marco Borsato ne ha realizzata una versione in olandese, nel 1997, dal titolo \"Wie\".\nVideo musicale.\nIl videoclip inizia con un incipit nel quale si possono sentire una melodia nota come \"Westminster Quarters\" di Joseph Jowett ed un contadino che urla agli animali della sua fattoria: \nSuccessivamente Zucchero Fornaciari, insieme a Jim Belushi e Dan Aykroyd vestiti come i \"Blues Brothers\", e la sua band suonano in campagna su un palco dove campeggia la scritta \"House of Blues\".\nTracce.\nTesti e musiche di Zucchero, eccetto dove diversamente indicato."}
{"id": "3518165", "revid": "287204", "url": "https://it.wikipedia.org/wiki?curid=3518165", "title": "Austin Toros 2010-2011", "text": "La stagione 2010-11 degli Austin Toros fu la 10\u00aa nella NBA D-League per la franchigia.\nGli Austin Toros arrivarono ottavi nella \"Western Conference\" con un record di 22-28, non qualificandosi per i play-off."}
{"id": "3518175", "revid": "287204", "url": "https://it.wikipedia.org/wiki?curid=3518175", "title": "Oktjabr'skoe", "text": "Oktjabr'skoe "}
{"id": "3518181", "revid": "767487", "url": "https://it.wikipedia.org/wiki?curid=3518181", "title": "Milo\u0161 Brezinsk\u00fd", "text": ""}
{"id": "3518186", "revid": "729019", "url": "https://it.wikipedia.org/wiki?curid=3518186", "title": "Isola Hall", "text": "Hall \u00e8 una piccola isola che si trova 5,6\u00a0km a nord-ovest dell'isola di St. Matthew nel mare di Bering, tra l'Alaska e la Russia. L'isola appartiene all'Alaska (USA) e fa parte dell'\"Alaska Maritime National Wildlife Refuge\".\nL'isola era stata chiamata \"Mor\u017eovyj\" (da mor\u017e, che significa \"tricheco\") dai primi cacciatori russi; in seguito \"Sindsha\" (nel 1764), per diventare poi Hall nelle mappe americane nel 1875.\nL'isola serve come luogo di riproduzione per il tricheco del Pacifico."}
{"id": "3518190", "revid": "6923", "url": "https://it.wikipedia.org/wiki?curid=3518190", "title": "Bob Bell", "text": "Biografia.\nBell ha frequentato la Queen's University di Belfast ottenendo un dottorato in Ingegneria Aeronautica. Entrato in McLaren nel 1982 ha lavorato nel comparto aerodinamico fino al 1988, quando fu promosso a Capo della Ricerca e Sviluppo per i successivi due anni.\nNel 1997 \u00e8 entrato nel team Benetton, lavorando con Nick Wirth. Ha lavorato come Capo dell'Aerodinamica alla Benetton fino al 1999, quando and\u00f2 al team Jordan come Capo della Tecnologia Veicolo, dopo essere stato invitato dal suo ex collega McLaren Mike Gascoyne.\nBell ha lasciato la Jordan nel 2001 per entrare in Renault F1 come Vice Direttore Tecnico per ricoprire poi il ruolo di Direttore Tecnico nel 2003, quando Mike Gascoyne and\u00f2 nel team Toyota F1. Bell al team Renault \u00e8 stato un Direttore Tecnico di grande successo durante le stagioni 2005 e 2006, in cui le sue monoposto R25 e R26 hanno vinto entrambi i titoli Campionato Piloti e Campionato Costruttori. Nelle successive due stagioni ci sono stati pochi buoni risultati e il team \u00e8 andato al quarto posto nel Campionato Costruttori 2007 e 2008. Dopo le dimissioni di Flavio Briatore e Pat Symonds in relazione ad alcune vicende che hanno visto coinvolto il team Renault, il 23 settembre 2009 Bell \u00e8 stato nominato Team Principal per il resto dell'anno. Per la stagione 2010 Bell ha ricoperto la carica di Managing Director per la scuderia Renault fino a lasciare la squadra il 6 ottobre 2010.\nIl 18 febbraio 2011 Bell \u00e8 stato nominato nuovo direttore tecnico della Mercedes AMG, entrando in attivit\u00e0 con la squadra tedesca dal successivo 1\u00ba aprile.\nNel giugno 2015 viene annunciato il passaggio alla Manor F1 Team.\nIl 3 febbraio 2016, Bell \u00e8 stato annunciato come il Chief Technical Officer della Renault, ritornata in Formula 1."}
{"id": "3518191", "revid": "119537396", "url": "https://it.wikipedia.org/wiki?curid=3518191", "title": "Fanagoria", "text": "Fanagoria (in greco antico: \u03a6\u03b1\u03bd\u03b1\u03b3\u03cc\u03c1\u03b5\u03b9\u03b1; in latino: Phanagoria) fu la pi\u00f9 grande colonia greca sulla penisola di Taman', estesa su due pianori lungo la sponda orientale del Bosforo Cimmerio, 25 chilometri a nord-est di Ermonassa. La citt\u00e0 divenne il grande emporio in cui si svolgevano tutti i traffici tra le coste del lago Meotide e i paesi del Caucaso settentrionale. Fu la seconda citt\u00e0 pi\u00f9 importante del Regno del Bosforo. Sotto Kubrat fu scelta come capitale del khanato di Bulgaria.\nStoria antica.\nFanagoria fu fondata attorno al 543 a.C. da coloni di Teo, che partirono dall'Asia minore a causa dell'arrivo di Ciro il Grande. La citt\u00e0 prese il nome da uno dei coloni, Fanagora. Yulia Ustinova osserva che \"La natura insolita della penisola di Taman', vicino a Fanagoria, con i suoi burroni, crepacci, colline e bassi coni vulcanici, deve aver impressionato gli antichi colonizzatori anche pi\u00f9 di quanto impressionano noi oggi\".\nNel V secolo a.C. la citt\u00e0 fior\u00ec grazie al commercio con gli Sciti e i Sindi. Fanagoria era posta su un'isola del piccolo arcipelago chiamato Corocondamitis, tra il Mar Nero e il lago Meotide, era vasta 75 ettari, un terzo dei quali attualmente sommersi. All'inizio del IV secolo a.C. l'ormai fiorente regno Bosporitano soggiog\u00f2 la maggior parte dei Sindi, compresa l'allora indipendente Fanagoria; l'importanza della citt\u00e0 aument\u00f2 grazie anche al declino dell'antica capitale bosporitana di Panticapeo, situata dalla parte opposta dello stretto del Bosforo Cimmerio. A partire dal I secolo d.C. Fanagoria divenne la citt\u00e0 pi\u00f9 importante dell'intero regno.\nDurante la terza guerra mitridatica la citt\u00e0 si alle\u00f2 con i Romani e resistette all'assedio posto da Farnace II del Ponto, e fu da Fanagoria che inizi\u00f2 la rivolta contro Mitridate VI del Ponto, che la aveva occupata poco prima del suo suicidio; i figli, che custodivano la cittadella, furono costretti ad arrendersi dai rivoltosi. Un'iscrizione trovata durante gli scavi testimonia che la regina Dynamis onor\u00f2 Augusto come \"l'imperatore, Cesare, figlio della divinit\u00e0, il divo Augusto, il signore di ogni terra e mare\". La lealt\u00e0 a Roma permise alla citt\u00e0 di occupare una posizione di rilievo fino al IV secolo, quando fu conquistata e saccheggiata dagli Unni.\nMedioevo.\nNel VII secolo la citt\u00e0 si era ripresa da un secolo di invasioni barbariche, e divenne la capitale del khanato di Bulgaria tra il 632 e il 665. Dopo la partenza dei Proto-bulgari guidati da Asparukh, la citt\u00e0 divenne, almeno nominalmente, una dipendenza bizantina. Ciononostante, un tudun (governatore) cazaro resse la citt\u00e0 probabilmente fino al 1016, quando Giorgio Tzul, un comandante del Regno dei Cazari fu sconfitto da Bisanzio. Nel 704 l'imperatore deposto Giustiniano II si install\u00f2 a Fanagoria, allora governata dal tudun Balgatzin, con la moglie Teodora, sorella del re cazaro Busir Glavan, prima di tornare a Bisanzio.\nNel X secolo la citt\u00e0 dovette probabilmente fronteggiare l'invasione dei Rus'. Dopodich\u00e9 Fanagoria non riusc\u00ec pi\u00f9 a competere con la vicina Tmutarakan' (prima Ermonassa). Nel basso Medioevo fu edificata, sulle rovine di Fanagoria, Matrega, un avamposto genovese. Durante il XV secolo la citt\u00e0 fu il centro dei domini dei Ghisolfi, una ricca famiglia di commercianti genovesi. Di l\u00ec a poco la citt\u00e0 venne completamente abbandonata.\nScavi.\nLa posizione di Fanagoria fu scoperta nel XVIII secolo, quando furono rinvenuti alcuni piedistalli di statue in marmo con dediche ad Afrodite. Un santuario della dea erano stati menzionati da Ecateo e Strabone, che era anche il pi\u00f9 grande dell'intera regione. L'esplorazione del sito inizi\u00f2 nel 1822, quando dei soldati trovarono, scavando un tumulo, un ricco corredo aureo che si spartirono.\nOltre alla citt\u00e0 vera e propria, gli archeologi sono interessati anche alla vasta necropoli, che circonda Fanagoria da tre lati. Le sepolture sono alcune migliaia, con molti sarcofaghi di cipresso o marmo, che indicano la ricchezza dell'antica citt\u00e0. Scavi condotti nel XIX secolo furono per la maggior parte eseguiti da archeologi dilettanti, e diversi tumuli furono completamente spianati nelle varie campagne. Alcuni dei ritrovamenti pi\u00f9 interessanti furono fatti nei tumuli di Bolshaya Bliznitsa negli anni '60 dell'800.\nUno dei tumuli regali nei pressi di Fanagoria \"ha una scalinata di pietra che scende fino ad un corridoio rettangolare, l'entrata della camera sepolcrale (3.70 x 3.75 x 4.70 m). Le due parti sono coperte da un arco che mostra residui di affreschi. I dipinti delle pareti imitano le venature del marmo. Dall'altro lato rispetto all'ingresso della tomba, lunghi sepolcri contengono quattro sepolture di cavalli con ricche offerte funebri; briglie e imbracature in oro e bronzo dorato.\" Nel 1936 Vladimir Blavatsky riprese gli scavi di Fanagoria. Tra i recenti ritrovamenti si annovera un'iscrizione che indica la presenza di una sinagoga attorno alla met\u00e0 del I secolo d.C. Esplorazioni sottomarine hanno rivelato diversi resti di strutture architettoniche."}
{"id": "3518193", "revid": "448172", "url": "https://it.wikipedia.org/wiki?curid=3518193", "title": "Phanagoria", "text": ""}
{"id": "3518197", "revid": "1086846", "url": "https://it.wikipedia.org/wiki?curid=3518197", "title": "Alessandria Unione Sportiva 1920-1921", "text": "Questa pagina raccoglie le informazioni riguardanti l'Alessandria Unione Sportiva nelle competizioni ufficiali della stagione 1920-1921.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "3518198", "revid": "41103618", "url": "https://it.wikipedia.org/wiki?curid=3518198", "title": "Michele I di Polonia", "text": ""}
{"id": "3518200", "revid": "287204", "url": "https://it.wikipedia.org/wiki?curid=3518200", "title": "Pova\u017eany", "text": "Pova\u017eany (in ungherese \"V\u00e1gmos\u00f3c\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3518202", "revid": "116096", "url": "https://it.wikipedia.org/wiki?curid=3518202", "title": "The High Numbers", "text": ""}
{"id": "3518203", "revid": "287204", "url": "https://it.wikipedia.org/wiki?curid=3518203", "title": "Povazany", "text": ""}
{"id": "3518210", "revid": "131358", "url": "https://it.wikipedia.org/wiki?curid=3518210", "title": "Unione Sportiva Pro Vercelli Calcio", "text": ""}
{"id": "3518212", "revid": "345405", "url": "https://it.wikipedia.org/wiki?curid=3518212", "title": "Lucertola di Horvath", "text": ""}
{"id": "3518214", "revid": "267975", "url": "https://it.wikipedia.org/wiki?curid=3518214", "title": "Diocesi di Cartagine", "text": ""}
{"id": "3518216", "revid": "767487", "url": "https://it.wikipedia.org/wiki?curid=3518216", "title": "Star\u00e1 Lehota", "text": "Star\u00e1 Lehota (in ungherese \"Szentmikl\u00f3sv\u00f6lgye\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3518217", "revid": "287204", "url": "https://it.wikipedia.org/wiki?curid=3518217", "title": "Stara Lehota", "text": ""}
{"id": "3518218", "revid": "729019", "url": "https://it.wikipedia.org/wiki?curid=3518218", "title": "Risultati del motomondiale 1983", "text": "I risultati completi del motomondiale 1983 furono i seguenti"}
{"id": "3518219", "revid": "217830", "url": "https://it.wikipedia.org/wiki?curid=3518219", "title": "Gran Premio motociclistico di Catalogna 2011", "text": "Il Gran Premio motociclistico di Catalogna 2011 corso il 5 giugno, \u00e8 il quinto Gran Premio della stagione 2011. La gara si \u00e8 disputata sul circuito di Catalogna.\nProve e Qualifiche.\nClasse 125.\nLe tre sessioni di prove libere ha visto Nicol\u00e1s Terol (Aprilia) come il pi\u00f9 veloce. La pole position \u00e8 andata allo stesso Terol. Risultati dopo le qualifiche:\nMoto2.\nLa prima e la terza sessione di prove libere sono andate a Thomas L\u00fcthi (Suter), la seconda a Simone Corsi (FTR).\nLa pole position \u00e8 andata a Stefan Bradl (Kalex).\nRisultati dopo le qualifiche:\nMotoGP.\nDaniel Pedrosa, infortunatosi ad una spalla nel Gran Premio di Francia in un contatto con Simoncelli, rinuncia a partecipare all'evento per completare la fase di riabilitazione. Durante la seconda sessione di prove libere, Colin Edwards (Yamaha Tech 3) in una caduta si procura la frattura della clavicola destra ed \u00e8 cos\u00ec costretto a sottoporsi ad intervento chirurgico e a saltare il resto del weekend.\nNella prima sessione di prove il miglior tempo \u00e8 di Casey Stoner su Honda (1:43.918), seguito da Marco Simoncelli (Honda) e Jorge Lorenzo (Yamaha). Nella seconda sessione il migliore \u00e8 ancora Stoner (1:42.940) seguito da Simoncelli e Andrea Dovizioso (Honda). Nella terza sessione davanti troviamo di nuovo Stoner (1:42.691), seguito da Lorenzo e Simoncelli. La Pole Position \u00e8 andata a Marco Simoncelli (Honda) con il tempo di 1:42.413, la prima in carriera in MotoGP.\nGara.\nMoto2.\nIn questo Gran Premio lo spagnolo Carmelo Morales sostituisce Raffaele De Rosa nel team Desguaces La Torre G22.\nClasse 125.\nIn questo Gran Premio corrono tre wildcard: lo spagnolo Josep Rodriguez (gi\u00e0 presente nel GP di Spagna) e il britannico John McPhee su Aprilia, insieme al tedesco Kevin Hanus su Honda, alla terza presenza stagionale dopo Spagna e Portogallo.\nInoltre in questa occasione il norvegese Sturla Fagerhaug sostituisce Sarath Kumar nel team WTR\u2013Ten 10 (Aprilia), mentre Alexis Masbou, che lo aveva fatto in Francia, prende il posto del nipponico Hiroki Ono nel team Caretta Technology (KTM)."}
{"id": "3518225", "revid": "287204", "url": "https://it.wikipedia.org/wiki?curid=3518225", "title": "Tren\u010dianske Bohuslavice", "text": "Tren\u010dianske Bohuslavice (in ungherese \"Bogoszl\u00f3\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3518227", "revid": "1305772", "url": "https://it.wikipedia.org/wiki?curid=3518227", "title": "Mine Smell Like Honey", "text": "Mine Smell Like Honey \u00e8 un singolo dei R.E.M. pubblicato il 18 gennaio 2011, secondo estratto dall'album \"Collapse into Now\" dall'etichetta discografica Warner Bros.\nIl singolo.\nIl singolo entra nelle stazioni radiofoniche a partire da gennaio 2011.\nIl video.\nNel videoclip si vede Michael Stipe svenire in continuazione e venire trasportato da alcuni personaggi attraverso delle scale surreali; alla fine si passa dal bianco e nero ai colori e Stipe si risveglia seduto e si pulisce gli occhiali."}
{"id": "3518228", "revid": "287204", "url": "https://it.wikipedia.org/wiki?curid=3518228", "title": "Trencianske Bohuslavice", "text": ""}
{"id": "3518238", "revid": "2110845", "url": "https://it.wikipedia.org/wiki?curid=3518238", "title": "Cele Goldsmith Lalli", "text": "Cur\u00f2 la rivista di fantascienza \"Amazing Stories\" dal 1959 al 1965, \"Fantastic\" dal 1958 al 1965 e successivamente fu redattrice capo della rivista \"Modern Bride\".\nBiografia.\nGoldsmith inizi\u00f2 a lavorare nel campo delle riviste di fantascienza e fantasy sotto Paul W. Fairman. Quando Fairman lasci\u00f2 la Ziff-Davis nel 1958, assunse il ruolo di redattrice di \"Amazing Stories\" e \"Fantastic\". Goldsmith fu aperta a nuovi autori e a sperimentazioni letterarie. Tra gli scrittori che pubblic\u00f2 per prima ci furono Thomas M. Disch, Ursula K. Le Guin, Keith Laumer, Sonya Dorman (come autrice di fantascienza) e Roger Zelazny. Ebbe un ruolo fondamentale nel far uscire Fritz Leiber dal ritiro indotto da un blocco dello scrittore (un numero del 1959 fu completamente dedicato alla sua narrativa) e fu tra i primi negli Stati Uniti a pubblicare l'autore britannico J. G. Ballard. \nGoldsmith si spos\u00f2 nel 1964 e aggiunse il cognome del marito (Lalli) al suo.\nNel 1962 ricevette un premio speciale alla World Science Fiction Convention per il suo lavoro sulle riviste. La Le Guin e i successivi redattori di \"Fantastic\" e \"Amazing\", Barry N. Malzberg e Ted White, hanno citato l'importanza dei suoi successi.\nNel 1965 la Ziff-Davis cedette le due riviste all'editore Sol Cohen, che fond\u00f2 la Ultimate Publications per pubblicarle. Lalli rimase alla Ziff-Davis, dove lavor\u00f2 alla rivista \"Modern Bride\" per 30 anni.\nPoco dopo essersi ritirata, rimase uccisa in un incidente stradale a Newtown, Connecticut, il 14 gennaio 2002."}
{"id": "3518240", "revid": "287204", "url": "https://it.wikipedia.org/wiki?curid=3518240", "title": "Va\u010fovce", "text": "Va\u010fovce (in ungherese \"Vagy\u00f3c\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3518242", "revid": "287204", "url": "https://it.wikipedia.org/wiki?curid=3518242", "title": "Vadovce", "text": ""}
{"id": "3518244", "revid": "7077", "url": "https://it.wikipedia.org/wiki?curid=3518244", "title": "Cele Goldsmith", "text": ""}
{"id": "3518245", "revid": "767487", "url": "https://it.wikipedia.org/wiki?curid=3518245", "title": "Tutti per uno (film 2010)", "text": "Tutti per uno (\"Les Mains en l'air\") \u00e8 un film del 2010 diretto da Romain Goupil.\nIl film \u00e8 stato presentato al Festival di Cannes 2010 ed \u00e8 stato realizzato per evidenziare i limiti della politica francese in materia di immigrazione clandestina.\nTrama.\n22 marzo 2067. Milana ormai adulta ritorna con la memoria alle cose successe 60 anni prima. \nNel 2009, Milana, di origine cecena, frequenta una scuola parigina. I suoi migliori amici sono Blaise sua sorellina Alice, Claudio, Ali e Youssef. Un giorno Youssef viene espulso dato che si tratta di un clandestino. Dopo di lui la stessa cosa potrebbe succedere proprio a lei e magari anche ad altri bambini. Dapprima la bambina viene accolta in casa dalla famiglia di Blaise e Alice ma poi, visto che il pericolo rimane, i bambini decidono di nascondersi in una cantina in attesa di un cambiamento."}
{"id": "3518247", "revid": "406204", "url": "https://it.wikipedia.org/wiki?curid=3518247", "title": "Classicismo socialista", "text": "Si intende con classicismo socialista (indicato talvolta anche come gotico staliniano o stile a torta nuziale) l'architettura caratterizzante l'Unione Sovietica tra il 1933 - anno di approvazione del progetto per il palazzo dei Soviet, curato da Boris Iofan - e il 1955, quando Nikita Chru\u0161\u010d\u0451v decise di sciogliere l'Accademia sovietica di architettura, condannando gli \"eccessi\" dei decenni precedenti.\nIl classicismo socialista ebbe numerosi punti di contatto con la scuola artistico-culturale del realismo socialista.\nCaratteristiche.\nCome parte della politica sovietica di razionalizzazione delle risorse e dello sviluppo del paese, le citt\u00e0 iniziarono ad essere realizzate (o rinnovate) secondo una precisa pianificazione territoriale. Ogni citt\u00e0 venne dunque riorganizzata in distretti, disegnati in base alla propria geografia urbana: i nuovi progetti iniziarono a interessare non pi\u00f9 solo singoli interventi, ma gli interi distretti, dando cos\u00ec il via ad una sensibile trasformazione dell'immagine architettonica urbana.\nLa presenza dello Stato e l'interazione di quest'ultimo con gli architetti fu un elemento caratterizzante di quest'epoca. Poteva quindi accadere anche che l'architetto precorresse i gusti pi\u00f9 \"standardizzati\" delle sfere dirigenziali e la bont\u00e0 della propria opera venisse riconosciuta solo con qualche ritardo: tale fu, ad esempio, la sorte della \"Bol\u0161aja Kalu\u017eskaja\" di Ivan \u017doltovskij, dapprima valutata come \"blasfema\" opera formalista, ma finalmente riconosciuta l'anno successivo come grande contributo architettonico.\nSi trovarono quindi a convivere, durante i circa vent'anni di fioritura del classicismo socialista, gli elementi di Revival rinascimentale del gi\u00e0 citato \u017doltovskij, con il neoclassico di Ivan Fomin, i riferimenti all'art d\u00e9co di Aleksej Du\u0161kin e Vladimir \u0160\u010duko e numerosi elementi di stampo eclettico ancora caratterizzanti l'epoca.\nTecnologia.\nPer quanto riguarda i metodi costruttivi, si prediligeva l'utilizzo di strutture con muratura in laterizio rivestite con intonaco. Facevano eccezione gli edifici abitativi di medie dimensioni progettati da Andrej Burov in pannelli di cemento (come il cosiddetto \"edificio di pizzo\" del 1939-1941) e i progetti di grandi dimensioni, come il gi\u00e0 descritto complesso-simbolo delle Sette Sorelle di Mosca, la cui realizzazione richiedeva forzatamente l'adozione di strutture in calcestruzzo armato.\nL'utilizzo di muratura portante contrastava con la possibilit\u00e0 di adozione della finestra a nastro, tanto in voga nell'architettura modernista, mentre il conseguente utilizzo di finestre di carattere tradizionale lasciava ampie porzioni murarie a vista. Si decise quindi di operare al rivestimento di queste, in particolare durante gli anni cinquanta del XX secolo con elementi in ceramica, dalla funzione sia ignifuga sia decorativa, soprattutto per gli edifici costruiti nella capitale. I tetti degli edifici, nel caso degli edifici in muratura laterizia, venivano in genere realizzati con capriate lignee e copertura metallica.\nDal 1948 si inizi\u00f2 a notare un miglioramento nella tecnologia costruttiva, soprattutto nell'area moscovita, con l'introduzione di tecniche in grado di velocizzare il processo di realizzazione che permisero, conseguentemente, un contenimento nei costi. Le case stesse diventarono inoltre pi\u00f9 sicure, grazie alla quasi totale scomparsa del legno come materiale costruttivo, utilizzato soprattutto per soffitti e partizioni interne. Gli edifici costruiti con questa tecnologia standardizzata tra il 1948 e il 1955 garantivano la stessa qualit\u00e0 abitativa degli edifici \"classicisti\", ma, non essendo considerati come edifici rappresentativi, non appaiono nell'architettura di stampo \"pubblico\": si tratta, infatti, di edifici fondamentalmente utilizzati come residenze su vasta scala; una fase intermedia nello sviluppo degli edifici standardizzati in seguito noti come Chru\u0161\u010d\u0451vka.\nIn epoca zarista avevano iniziato a diffondersi anche edifici dalla struttura in acciaio, ma tale tecnica costruttiva non fu praticamente presa in considerazione dagli architetti degli anni trenta del XX secolo.\nAmbiti di applicazione.\nIl classicismo socialista sviluppatosi durante gli anni di governo di Stalin non va confuso con l'intera architettura sovietica realizzata durante gli anni trenta, quaranta e cinquanta del XX secolo. Si trattava infatti, per la maggior parte delle opere classiciste, di edifici concepiti per essere realizzati in muratura laterizia, secondo quindi una tecnica che - come precedentemente sottolineato - non poteva essere adattata alla realizzazione di opere su vasta scala, quali quelle necessarie per soddisfare le esigenze abitative del popolo. Questa impossibilit\u00e0 di estensione su maggior scala fu una delle principali motivazioni che portarono al declino del periodo classicista e all'affermazione di quelle tipologie edilizie standardizzate richieste da un'edilizia e da un'architettura pi\u00f9 moderne.\nSebbene Stalin non fosse per nulla incline al costruttivismo e all'architettura da esso espressa, durante tutti gli anni trenta si continuarono a realizzare opere concepite secondo i canoni di questa corrente: soprattutto l'architettura industriale, che ebbe i suoi principali interpreti in Albert Kahn e in Viktor Vesnin, fu fortemente influenzata da idee moderniste.\nI progetti a carattere industriale o infrastrutturale non venivano infatti considerati, all'epoca, da Stalin alla stregua dei grandi piani urbanistici, sicch\u00e9 la gran parte delle architettura industriali (ad eccezione di alcuni mega-progetti, quale il canale di Mosca) non possono essere ascritte al classicismo socialista. Anche la prima porzione della metropolitana di Mosca, completata durante il 1935, era stata concepita originariamente come struttura meramente di servizio, e quindi libera di essere realizzata secondo canoni costruttivisti.\nDi conseguenza, il classicismo socialista influenz\u00f2 soprattutto l'urbanistica, l'architettura pubblica e gli edifici a destinazione residenziale di livello superiore, oltre a grandi singoli progetti come il gi\u00e0 citato canale di Mosca, il canale Lenin Volga-Don e gli ampliamenti della metropolitana di Mosca.\nInfluenze e contesto precedenti (1900-1931).\nPrima del 1917, la scena architettonica russa si trovava fondamentalmente divisa tra il \"Russkij Modern\" (declinazione russa dell'Art Nouveau), e il revival neoclassico, particolarmente diffuso in San Pietroburgo. La scuola di ispirazione neoclassica espresse importanti architetti, quali Aleksej \u0160\u010dusev, Ivan \u017doltovskij, Ivan Fomin, Vladimir \u0160\u010duko e Aleksander Tamanian; all'epoca della rivoluzione d'ottobre risultavano gi\u00e0 essere affermati professionisti, ognuno a capo di propri importanti studi e diventeranno in seguito i migliori interpreti del classicismo socialista.\nSuccessiva alla rivoluzione fu invece l'affermazione della scuola costruttivista: si trattava nel loro caso principalmente di giovani professionisti (come nel caso dei fratelli Leonid e Viktor Vesnin) o di giovani che avevano appena terminato la propria educazione professionale (\u00e8 il caso di Konstantin Mel'nikov). Essi consideravano loro stessi come un gruppo di artisti moderni, ottenendo visibilit\u00e0, vista la propria mancanza di esperienza, con il costante e attivo contatto con il pubblico e la collettivit\u00e0.\nQuando ebbe avvio la NEP, il loro lavoro di diffusione delle proprie idee inizi\u00f2 finalmente a tradursi in commesse. La gi\u00e0 citata mancanza di esperienza si fece per\u00f2 sentire, soprattutto nelle prime opere, e molti dei primi edifici peccavano di piante irrazionali, costi di costruzione e manutenzione eccessivi e generale scarsa qualit\u00e0 rispetto all'aspettativa iniziale.\nPer un certo periodo, verso la met\u00e0 degli anni venti del XX secolo, gli studi di architettura continuarono ad operare alla maniera precedente, con la presenza di compagnie private, concorsi internazionali, appalti e dispute su riviste d'architettura. Vennero spesso invitati architetti stranieri, soprattutto durante l'ultima fase di questo periodo, quando la grande depressione stava facendo sentire i propri influssi anche sulle commesse dei grandi studi occidentali. Vennero quindi in Unione Sovietica numerose grandi firme dell'architettura, tra cui Ernst May, Albert Kahn, Le Corbusier, Bruno Taut e Mart Stam.\nLa linea di demarcazione fra la scuola costruttivista e quella tradizionalista non era comunque ancora ben definita: \u017doltovskij e \u0160\u010dusev, ad esempio, ingaggiarono spesso architetti modernisti come assistenti ai propri progetti e, a loro volta, includevano elementi modernisti all'interno dei propri progetti.\nNel 1930 fu istituito il Gosproekstroi, l'organizzazione di Stato per i progetti di costruzione, grazie all'accordo stretto tra il Consiglio supremo dell'economia nazionale, e lo studio del gi\u00e0 citato Albert Kahn. Vi erano impiegati oltre 3000 progettisti, cui venne messo a disposizione un budget di circa 417 milioni di rubli.\nLa pianificazione territoriale si svilupp\u00f2 invece su un piano separato. La carenza di abitazioni nelle grandi citt\u00e0 e l'industrializzazione di aree remote richiedevano infatti un massiccio investimento nell'edilizia residenziale, oltre allo sviluppo di nuove aree e la ricostruzione di vecchie citt\u00e0. Si svilupp\u00f2 in questo periodo un forte dibattito a livello teorico, che non riusc\u00ec per\u00f2 a giungere a conclusioni pratiche, rendendo necessario una presa di posizione netta e una diretta entrata in gioco da parte dello Stato.\nGli inizi (1931-1933).\nLe preferenze personali di Stalin in fatto di architettura e gli effetti della sua influenza, seppur importanti, rimangono comunque forzatamente legati a un gioco di deduzioni, congetture e aneddoti. Esistono, per contro, numerose tracce documentali - risalenti all'arco di tempo incluso tra il 1931 e il 1933 - legate all'evoluzione del concorso per la progettazione del palazzo dei Soviet, elemento - seppur incompiuto - fondamentale nell'affermazione del classicismo socialista:\nSe gli architetti invitati a dirigere questi \"workshops\" erano per la maggior parte \"tradizionalisti\" (Ivan \u017doltovskij, Aleksey \u0160\u010dusev, Ivan Fomin, Boris Iofan, Vladimir \u0160\u010duko), vi erano comunque tra loro anche alcuni convinti \"costruttivisti\", come Il'ja Golosov, Pantelejmon Golosov, Nikolaj Kolli, Konstantin Mel'nikov, Viktor Vesnin, Moisei Ginzburg e Nikolaj Ladovskij. Ci\u00f2 comport\u00f2 il crearsi di una miscela creativa le cui componenti rimarranno sostanzialmente invariate fino al 1955. Come ricorda Dmitrij Chmel'nickij, a differenza dell'architettura sviluppatasi nella Germania nazista, in Unione Sovietica Stalin non scelse mai di esser rappresentato da un unico architetto o da un singolo stile, a differenza di ci\u00f2 che fece Hitler con Albert Speer. Nessuna cerchia culturale avrebbe potuto dichiarare la propria totale vittoria artistica, non certo i costruttivisti, ma nemmeno i tradizionalisti.\nPrimo classicismo e postcostruttivismo (1933\u20131935).\nI primi anni dell'architettura classicista sono segnati principalmente dalla costruzione di singoli edifici o, al massimo, da progetti inerenti singoli complessi, spesso collegati alla ricostruzione di ampie aree della citt\u00e0 di Mosca. I tre pi\u00f9 importanti edifici caratterizzanti questo primo periodo - costruiti tra il 1931 e il 1935 - si affacciano tutti sulla medesima piazza, sebbene siano stati progettati e realizzati indipendentemente, senza un'originaria pianificazione d'insieme (gli edifici sono visibili in alcuni film antecedenti la seconda guerra mondiale, risalenti al 1936, 1938, e 1939). Ognuno di questi edifici sar\u00e0 precursore di una propria linea di ricerca architettonica durante i due decenni successivi. Essi sono:\nA fianco di questo filone si svilupp\u00f2, tra il 1932 e il 1938, il cosiddetto \"postcostruttivismo\". Esso fa riferimento sia, da un lato, alla semplificazione dell'art d\u00e9co propugnata da alcuni architetti (come, ad esempio, \u0160\u010duko e Iofan), sia alla virata verso uno stile tendente al neoclassico da parte dei primi costruttivisti (Il'ja Golosov, Vladimir Vladimirov). Gli edifici da essi realizzati in questo periodo mantengono quindi le forme rettangolare e le ampie superfici vetrate costruttiviste, associate per\u00f2 a balconi e portici decorati, oltre che a colonne.\nIl piano urbanistico per Mosca (1935).\nDurante il luglio del 1935 eman\u00f2 un decreto inerente al nuovo profilo urbanistico di Mosca. Il piano, tra le altre cose, includeva alcune linee guida coincidenti con la visione urbana di Stalin:\nL'imposizione di questi vincoli evit\u00f2 l'innalzamento, nel centro e nelle vie di prima categoria, di edifici destinati alla residenza di massa, realizzati soprattutto in periferia. Alla realizzazione di questi vennero per\u00f2 spesso sottratte risorse, dirottate per la costruzione dei nuovi grandi edifici del centro e, in particolare, per il completamento delle loro complesse facciate.\nIl canale di Mosca (1932\u20131938).\nIl cosiddetto canale di Mosca connette la Moscova con la principale arteria di trasporto della Russia europea, il fiume Volga. Rappresenta uno dei progetti pi\u00f9 ambiziosi e importanti realizzati durante l'epoca staliniana: fu costruito tra il 1932 e il 1937, utilizzando come manodopera anche condannati ai lavori forzati nei gulag.\nIl canale permette di connettere la Moscova all'altezza di Tu\u0161ino, ad un'altezza di 191 km dal suo estuario, con il fiume Volga nei pressi della citt\u00e0 di Dubna, giusto a monte del bacino d'acqua rappresentato dal bacino di Ivankovo. Il canale \u00e8 lungo in tutto 128\u00a0km.\nI viali di Mosca (1938-1941).\nVerso la fine degli anni trenta del XX secolo l'industria delle costruzioni si mostrava oramai in grado di realizzare quanto ipotizzato nel piano urbanistico della citt\u00e0, fornendo materiale e strutture necessarie per ridisegnare importanti \"blocchi\" del tessuto urbano. Tra i vari progetti, i tre pi\u00f9 importanti sono rappresentati da:\nLa fiera agricola dell'Unione Sovietica (1939).\nDurante il 1936 venne deciso il dislocamento dell'annuale fiera agricola in un'area libera a nord di Mosca. Entro il primo di agosto del 1939 vennero completati pi\u00f9 di 250 padiglioni fieristici, realizzati su di un'area dai 1,26 chilometri quadrati. La statua \"L'operaio e la kolchoziana\", opera della scultrice Vera Muchina realizzata originariamente per l'Expo 1937 di Parigi, venne ricostruita all'ingresso del polo fieristico.\nI padiglioni vennero realizzato seguendo gli stili delle varie repubbliche costituenti l'Unione Sovietica: passeggiare attraverso l'esibizione ricreava in piccolo un tour attraverso l'immenso paese. Il padiglione centrale, opera di Vladimir \u0160\u010duko, riprendeva il tema, non realizzato, per il palazzo dei Soviet proposto all'epoca da \u017doltovskij. A differenza dei padiglioni \"nazionali\", questo e altri grandi padiglioni vennero ricostruiti durante gli anni cinquanta del XX secolo.\nProprio i padiglioni del 1939 sopravvissuti rappresentano l'unico esempio di grandi monumenti di propaganda di epoca staliniana ancora presenti nella collocazione originaria: molti sono stati demoliti dopo il 1956 in seguito alla destalinizzazione e altri non furono completati, come il progetto per l'Hangar dei trofei di guerra ideato da \u0160\u010dusev per il Gor'kij Park.\nArchitettura post-bellica (1944\u20131950).\nL'architettura sovietica post-bellica, sebbene talvolta percepita come espressione di un unico stile, si sviluppa lungo alcune principali direttrici:\nGli edifici residenziali costruiti negli anni successivi alla seconda guerra mondiale venivano raggruppati in base ai ranghi e alle funzioni degli inquilini. Veniva, quando possibile, fatto sfoggio del lusso di queste abitazioni, talvolta anche con punte di esagerazione piuttosto contrastanti, ad esempio, con la sobriet\u00e0 compositiva della Casa sul lungofiume progettata da Iofan nell'immediato anteguerra. Le residenze fuori dal centro della citt\u00e0 riservate agli ufficiali rappresentano alcuni episodi di questa fase costruttiva: si possono citare la cosiddetta \"Casa dei leoni\" - progettata nel 1945 da Nikolaj Gajgarov e M.M. Dzisko sotto la supervisione di Ivan \u017doltovskij - o gli \"appartamenti dei marescialli\", costruiti nel 1947 su progetto di Lev Rudnev nello stesso isolato della Casa dei leoni, sebbene con maggiore semplicit\u00e0 nel disegno rispetto a quest'ultima.\nGli edifici residenziali di livello superiore sono facilmente identificabili da alcune peculiarit\u00e0, come una maggiore spaziatura tra le finestre, la presenza di piani attici terrazzati, o l'utilizzo di varie declinazioni del cosiddetto erker. Talvolta, la categoria sociale a cui erano destinati gli alloggi era riconoscibile da ornamenti tematizzati o dalla presenza di lastre commemorative.\nQuesta complessa variet\u00e0 di tipi edilizi si riscontra principalmente nella capitale, Mosca, mentre nelle citt\u00e0 minori i livelli abitativi variavano generalmente su due o tre classi. Un'eccezione era costituita da Leningrado, la quale poteva utilizzare come spazi di rappresentanza o di lusso anche le architetture di epoca zarista.\nIl canale Volga-Don (1948-1952).\nLa costruzione del canale Volga-Don, progettato da Sergej Jakovlevi\u010d \u017duk dell'istituto \"Gidroproekt\", era iniziata prima della seconda guerra mondiale, ma venne da essa interrotta. L'opera fu quindi completata tra il 1948 e il 1952: il primo di giugno dello stesso anno inizi\u00f2 ad essere operativo. Come per il canale di Mosca, anche per la realizzazione del canale Volga-Don venne utilizzata spesso manodopera proveniente dai campi di lavoro forzato: durante il 1952 - ultimo anno di lavori - parteciparono alla realizzazione del canale oltre centomila persone.\nLa metropolitana di Mosca (1938-1958).\nLa prima tranche della metropolitana di Mosca (1931-1935) era stata concepita esclusivamente con scopi utilitaristici. Sebbene vi fosse stata molta propaganda al riguardo della costruzione di una metropolitana, l'oggetto in s\u00e9 non veniva percepito come oggetto di propaganda: \"differenza di altri progetti, la metropolitana di Mosca non venne mai definita la \"metropolitana di Stalin\". Gli architetti della vecchia scuola preferirono evitare le commissioni collegate alla metro. Il sentimento verso quest'opera mut\u00f2 con l'inizio di una seconda fase di lavori, a partire dal 1935. All'epoca la metropolitana divenne infatti parte del complesso delle grandi opere supportate dallo Stato e inizi\u00f2 a ricevere finanziamenti pi\u00f9 cospicui. Numerose stazioni realizzate durante questa seconda fase possono essere prese come importante esempio dell'architettura espressa dal classicismo socialista: si possono citare, tra le varie, la \"Majakovskaja\" del 1938, e la \"Elektrozavodskaja\" e la \"Partizanskaja\", entrambe inaugurate nel 1944.\nDopo sei anni di lavori venne completata anche la prima tratta di metropolitana costruita dopo la guerra: si trattava di una porzione di 6,4 kilometri della linea Kol'cevaja, primo anello metropolitano intorno al centro di Mosca. Nuovo soggetto di riferimento divenne la celebrazione della vittoria e dello Stato. La stazione di Oktjabr'skaja venne concepita dal suo progettista Leonid Poljakov come un tempio classico, con annesso altare commemorativo blu e bianco protetto da una cancellata metallica: per riuscire a vedere tale memoriale, il passante deve attraversare una lunga sequenza di arcate la cui scansione \u00e8 intervallata da insegne realizzate in stucco, candelabri in bronzo e iconografia militare di vario genere. Anche la stazione di Park Kul'tury \u00e8 riccamente decorata da candelabri goticizzanti.\nLa seconda sezione dell'anello costituito dalla linea Kol'cevaja era invece dedicata al \"lavoro eroico\", ad eccezione della stazione Komsomol'skaja, dedicata ad un discorso tenuto da Stalin il 7 novembre 1941.\nIl 4 aprile 1953 la pubblica opinione scopr\u00ec che un tratto compreso tra Aleksandrovskij Sad (originariamente nata come \"Ulica Kominterna\" e all'epoca dei fatti conosciuta come fermata \"Kalininskaja\") e Kievskaja era stato chiuso e sostituito da una nuova linea passante in maggior profondit\u00e0: non vennero mai fornite spiegazioni, e molti ipotizzarono all'epoca la trasformazione della tratta in un rifugio atomico. Una delle stazioni, la Arbatskaja (progettata anch'essa da Leonid Poljakov), detiene invece la seconda banchina pi\u00f9 lunga del complesso metropolitano di Mosca, e si presenta anche come una delle fermate pi\u00f9 particolari.\nI canoni classicisti, sempre pi\u00f9 associati alla figura di Stalin dall'opinione pubblica, vennero definitivamente condannati durante la costruzione di due ulteriori tratte, verso Lu\u017eniki e verso il centro di esposizioni di tutta la Russia VDNCh. Conseguenza fu che, mentre strutturalmente vennero completate secondo il progetto originario e l'impostazione che era divenuta oramai \"classica\", queste furono spogliate di tutte le decorazioni, considerate \"eccessive\". La data del primo maggio del 1958, giorno dell'inaugurazione di queste tratte, rappresent\u00f2 quindi un momento di cesura forte, segnando di fatto la fine di uno stile e di una concezione dell'architettura che si erano sviluppati lungo un arco di quasi tre decenni.\nLe \"Sette Sorelle\" (1947-1955).\nGli \"Stalinskie Vysotki\" di Mosca (), ossia i \"grattacieli di Stalin\", sono un complesso di grattacieli realizzati secondo canoni divenuti emblematici del classicismo socialista. Sono anche soprannominati - e cos\u00ec generalmente noti - come il complesso delle \"Sette Sorelle\". Realizzate tra il 1947 e il 1953, rappresentano un'elaborata fusione di elementi riconducibili al barocco Nary\u0161kin, al gotico, e alcuni elementi novecenteschi riconoscibili gi\u00e0 nei grattacieli americani della prima met\u00e0 del secolo.\nI sette edifici del complesso sono: l'hotel Ucraina (), gli appartamenti sul lungofiume Kotel'ni\u010deskaja (), il palazzo su Piazza Kudrinskaja (), l'Hotel Leningradskaja (), il Ministero per gli affari esteri (, l'edificio principale dell'Universit\u00e0 statale di Mosca, e l'edificio amministrativo \"Porte rosse\" (.\nDurante il 1946 aveva preso piede l'idea di costruire in Mosca una serie di grattacieli, che fu istituzionalizzata con un decreto del gennaio 1947 al quale fece seguito - nel settembre dello stesso anno - l'identificazione di otto siti adatti. Furono quindi incaricati otto team di progettisti - guidati da architetti di et\u00e0 compresa fra i 37 e i 62 anni - per curare la realizzazione dei grattacieli. Non venne istituita una particolare commissione di valutazione, lasciando cos\u00ec divenire la progettazione finale frutto della diretta interlocuzione fra Stalin e i singoli team. Uno degli otto complessi, il grattacielo Zarjad'e, venne accantonato e mai realizzato. A tutti gli architetti coordinatori delle otto squadre venne conferita la medaglia del premio Stalin durante l'aprile del 1949 per i progetti preliminari.\nTutti i grattacieli sono stati realizzati con struttura portante in ferro e solai in calcestruzzo, con i divisori in laterizio. Le fondazioni sono state progettate in lastre di calcestruzzo, tecnica che richiese un accurato studio per evitare un possibile ristagno d'acqua. La costruzione di edifici di tale mole e rappresentativit\u00e0 richiese necessariamente l'applicazione e lo studio di nuovi materiali (soprattutto ceramici) e nuove tecnologie: le soluzioni proposte sarebbero state applicate in seguito anche per successive opere a scopo residenziale e per nuove infrastrutture.\nCiononostante, la costruzione di questi grattacieli si rivel\u00f2 un onere non indifferente, soprattutto in un periodo particolarmente duro come la ricostruzione post bellica. Il peso di quest'operazione si pu\u00f2 riassumere nel raffronto tra i 500.000\u00a0m\u00b2 di superficie totale dei sette grattacieli e i 775.000\u00a0m\u00b2 destinati a residenza realizzati in Mosca tra il 1947 e il 1949.\nGli stilemi delle Sette sorelle influenzarono in maniera diretta anche progetti in altre parti dell'est europeo: gli edifici da queste pi\u00f9 strettamente ispirati sono il Palazzo della Cultura e della Scienza di Varsavia e il Palazzo dell'Accademia lettone delle Scienze di Riga. Esiste un grattacielo simile anche a Kiev, ma privo del caratteristico coronamento con torretta gugliata.\nL'immagine dei sette grattacieli staliniani fu inoltre elemento ispiratore per numerosi edifici di dimensioni pi\u00f9 contenute: inizi\u00f2 a diffondersi l'usanza di coronare isolati o complessi edilizi dall'altezza media di 4-5 piani con torri di altezza generalmente compresa tra gli 8 e i 12.\nUn altro importante edificio influenzato dall'architettura dei grattacieli classicisti \u00e8 il padiglione centrale della VDNCh - riaperto nel corso del 1954 - che, alto 90 metri, presenta una vasta sala centrale larga 25 metri e alta 35, decorata con affreschi e sculture di stampo staliniano.\nL'elemento della doppia torre, simbolo caratterizzante della citt\u00e0 socialista, \u00e8 riscontrabile in numerose piazze, da Berlino alla Siberia:\nIl \"Viale dell'Indipendenza\" di Minsk (1944-1959).\nIl complesso architettonico e urbanistico del Prospekt Nezavisimosti (Viale dell'indipendenza) di Minsk rappresenta un felice esempio di approccio integrato nell'organizzazione dello spazio, tramite un'armoniosa combinazione di elementi architettonici e monumentali e un attento studio della pianificazione, del paesaggio e della vegetazione. La realizzazione del complesso richiese quindici anni di tempo ed ebbe inizio verso la fine della seconda guerra mondiale: si sviluppa lungo un'arteria urbana lunga 2900 metri e larga (marciapiedi inclusi) tra i 42 e i 48 metri.\nI lavori di rifacimento della disposizione complessiva della precedente via Sovetskaja ebbero inizio gi\u00e0 nel 1944, poco tempo dopo la liberazione di Minsk dalle truppe naziste. Furono coinvolti nel processo i pi\u00f9 importanti architetti cittadini, oltre a quelli della capitale. Nel 1947 fu finalmente deciso di mettere in opera il progetto di Michail Parusnikov, risultato vincitore del concorso d'idee per la nuova via.\nIl progetto viene generalmente considerato come un buon esempio urbanistico: sono poste in attenta correlazione tra loro caratteristiche quali la lunghezza degli edifici, l'altezza delle facciate, la partizione degli spazi, la scelta degli elementi architettonici e decorativi, ecc. unendo alle caratteristiche di un piano urbano moderno le idee di un'architettura di impronta classica. Gli edifici anteriori alla guerra non distrutti e i parchi preesistenti da eventi bellici vennero mantenuti e inseriti all'interno della nuova trama urbana.\nGli edifici appartenenti al complesso del Viale dell'Indipendenza sono iscritti nell'elenco dei monumenti tutelati della Repubblica Bielorussa. Il complesso stesso - nella pi\u00f9 ampia accezione di edifici, strutture, disposizione e paesaggio - \u00e8 a sua volta bene incluso nella medesima lista di tutela per il proprio valore storico e culturale. Il primo premio per l'architettura nazionale bielorussa, istituito nel 1968, venne consegnato proprio ad una squadra di architetti bielorussi e moscoviti (M. Parusnikov, G. Badanov, I. Barsch, S. Botkovskij, A. Vojnov, V. Korol, S. Musinskij, G. Sisoev, N. Trachtenberg e N. \u0160pigelman) per il lavoro svolto in Prospekt Nezaleznosci.\nVennero realizzate a Minsk altre architetture ispirate al classicismo socialista, in particolare in via Lenina, via Kamsamolskaya, via Kamunistychnaya, in piazza Pryvakzalnaja e altre vie minori.\nLa ricostruzione di Kiev (1944-1955).\nIl centro della citt\u00e0 di Kiev era andato distrutto durante la seconda guerra mondiale, tramite detonazione a distanza di cariche precedentemente installate, dalle stesse armate sovietiche, al fine di impedire l'occupazione della citt\u00e0 da parte nazista. Una volta liberata la citt\u00e0, le strade e le piazze vennero ripulite dalle rovine. Il soviet cittadino indisse il 22 giugno del 1944 un concorso di idee per la progettazione urbanistica del centro cittadino della nuova Kiev, cos\u00ec come per diverse altre citt\u00e0 della Repubblica Socialista Sovietica Ucraina.\nIl premio Stalin 1949.\nLe menzioni per il premio Stalin 1949 - annunciate nel marzo dell'anno successivo - segnarono un punto di svolta importante nella concezione e nell'apprezzamento da parte dei vertici dell'architettura proposta: pur continuando ad essere valutati positivamente gli edifici di grande rappresentativit\u00e0, ebbe inizio una virata verso un'architettura dai costi maggiormente sostenibili. I premi furono quindi assegnati esclusivamente a progetti, realizzati interamente, di architettura residenziale: un forte segnale su quali obiettivi stessero divenendo prioritari. Furono premiati tre edifici moscoviti:\nDeclinazioni locali.\nLe singole repubbliche facenti parte dell'Unione sovietica svilupparono proprie declinazioni del classicismo - con libert\u00e0 di volta in volta pi\u00f9 o meno maggiore - il cui impulso traeva chiaramente origine nella capitale. Quando le forze o le competenze locali risultavano non essere sufficienti, venivano mandati in loco architetti russi: Aleksej \u0160\u010dusev stesso, ad esempio, cur\u00f2 la progettazione di un teatro dalle fattezze orientaleggianti per Tashkent. Tra i locali, invece, si pu\u00f2 citare Aleksander Tamanian che, nominato architetto-capo per la citt\u00e0 di Erevan, fu il principale curatore della variet\u00e0 armena del classicismo socialista.\nTra il 1948 e il 1956 l'architettura classicista fu spesso la cifra stilistica prescelta per le architetture di rappresentanza dei paesi dell'appena costituito blocco orientale, abbracciata spesso dopo il rifiuto delle proposte architettoniche moderniste. Anche in questo caso l'architettura, pur di chiara origine sovietica, manifest\u00f2 di volta in volta influenze dovute a tendenze e gusti locali.\nPolonia.\nIl Palazzo della Cultura e della Scienza di Varsavia, opera progettata da Lev Rudnev, rappresenta il pi\u00f9 famoso - e talvolta il pi\u00f9 controverso - degli edifici classicisti realizzati al di fuori dell'Unione sovietica. Si tratta di un edificio - definito all'epoca della costruzione come un \"dono da parte del popolo sovietico\" - dalle proporzioni imponenti, destinato a caratterizzare il centro della citt\u00e0, coerentemente con la teoria urbanistica per cui la citt\u00e0 socialista avrebbe dovuto essere dotata di monumenti - cosiddetti 'dominanti' - costituenti importanti punti di riferimento. Tuttora (2011), con i suoi 231 metri d'altezza, \u00e8 l'ottavo edificio pi\u00f9 alto d'Europa. Anche l'ampio viale che conduce al palazzo, nonch\u00e9 la ricostruzione del vecchio centro cittadino di Varsavia, hanno rappresentato esempi di architettura classicista. \nDal punto di vista urbanistico, la pi\u00f9 rilevante eredit\u00e0 lasciata dal classicismo socialista in Polonia \u00e8 costituita dalla citt\u00e0 di nuova fondazione di Nowa Huta - ora quartiere di Cracovia - progettata e realizzata alla fine degli anni quaranta del XX secolo.\nRepubblica Democratica Tedesca.\nIn seguito alla sconfitta del nazismo, vennero eretti a Berlino diversi grandiosi monumenti celebrativi della vittoria, tra i quali sono degni di particolare menzione un monumento nel Tiergarten realizzato con il marmo della cancelleria del Reich progettata da Albert Speer ed uno, ancora maggiore, a Treptow.\nPer quanto riguarda gli edifici, invece, la prima opera riconducibile al classicismo socialista realizzata in citt\u00e0 fu l'ambasciata sovietica, costruita lungo il viale di Unter den Linden. anche per il fatto che l'originario piano urbano per Berlino Est - stilato sotto la supervisione di Hans Scharoun - era influenzato da idee di stampo modernista e non classicista, come testimoniano anche i progetti per appartamenti previsti per la nuova Stalinallee (oggi \"Karl-Marx-Allee\"). Tali direzioni di ricerca vennero, ad ogni modo, osteggiate a livello centrale, sicch\u00e9 la tendenza architettonica dominante in Unione sovietica divenne la norma costruttiva anche nella Germania Est. Tutta la restante porzione della Stalinallee fu quindi realizzata, proprio da Henselmann e da Richard Paulick, nel cosiddetto \"Zuckerb\u00e4ckerstil\", lo stile \"a torta nuziale\".\nEdifici e monumenti di medesima ispirazione, sebbene di proporzioni meno grandiose, furono realizzati nello stesso periodo a Lipsia, Dresda, Magdeburgo e nella citt\u00e0 di nuova fondazione Stalinstadt, in seguito rinominata Eisenh\u00fcttenstadt.\nRomania, Bulgaria, Cecoslovacchia, Ungheria e Lettonia.\nTra i principali edifici facenti capo al classicismo socialista si contano la sede del giornale di partito \"Casa Sc\u00e2nteii\" - oggi \"Casa Presei Libere\" - in Romania e il complesso Largo in Bulgaria. Si trattava, per questi e altri edifici, di progetti antecedenti il 1953 completati per\u00f2 spesso anche dopo la morte di Stalin.\nMinore fu la quantit\u00e0 di progetti classicisti realizzati nella Repubblica Socialista Cecoslovacca, sebbene numerosi fossero stati i monumenti eretti in onore di Stalin (di cui uno dei pi\u00f9 imponenti proprio a Praga) e forti furono le critiche verso architetti e teorici modernisti, tra cui quelle rivolte a Karel Teige.\nIn Ungheria il classicismo socialista ebbe, durante gli anni cinquanta del XX secolo, larga diffusione. Numerosi furono gli edifici governativi e residenziali e le infrastrutture facenti capo a questa corrente. Classicista \u00e8 anche la citt\u00e0 di fondazione di Duna\u00fajv\u00e1ros, originariamente nata come \"Szt\u00e1linv\u00e1ros\".\nIn Lettonia, infine, \u00e8 degno di nota il Palazzo dell'Accademia lettone delle Scienze, realizzato a Riga tra il 1953 e il 1956.\nCon la fine degli anni cinquanta del XX secolo il modernismo prese il sopravvento e l'architettura di stampo classicista fu abbandonata pressoch\u00e9 ovunque nel blocco orientale. Un raro esempio di tardo classicismo socialista \u00e8 costituito dal Palazzo del Parlamento di Bucarest, iniziato nel 1984 e terminato solamente durante gli anni novanta del secolo, tempo dopo la morte di Nicolae Ceau\u0219escu.\nAltri paesi.\nIn Asia orientale sono riscontrabili alcuni esempi di classicismo socialista in Corea del Nord e in Cina, come i centri esposizioni di Pechino e Shanghai.\nLe ambasciate dell'Unione Sovietica di nuova costruzione furono spesso realizzate secondo canoni classicisti: tra queste si possono ricordare quella a Berlino e quella a Helsinki. Quest'ultima, progettata da A. J. Stri\u017eevski, ricorda in diversi aspetti il londinese Buckingham Palace.\nStudi per la riduzione dei costi di costruzione (1948-1955).\nIl passaggio dall'architettura classicista, tipica dell'epoca staliniana, alla standardizzazione prefabbricata viene associato generalmente all'epoca Chru\u0161\u010d\u0451v e, in particolare, al decreto del novembre 1955 \"A liquidazione degli eccessi\".. Sebbene ci\u00f2 costitu\u00ec un punto di svolta a livello pubblico, il discorso era invece gi\u00e0 stato intrapreso a partire dal 1948. L'edificio del 1949 sito al numero 7 di Bol\u0161aja Kalu\u017eskaja, opera di \u017doltovskij, \u00e8 gi\u00e0 un primo esempio del tentativo cambiamento in atto: costruito per\u00f2 ancora secondo la tradizionale tecnologia della muratura portante, il suo apporto fu soprattutto a livello di studio di nuovi canoni nel decoro esterno. L'impegno principale degli anni 1948-1955 fu dunque un monumentale studio di fattibilit\u00e0, condotto dai principali uffici di architettura, diretto a studiare nuove tecniche e tecnologie costruttive.\nSperimentazione della tecnica a \"cornici e pannelli\" (1948-1952).\nDurante il 1947 l'ingegnere Vitalij Lagutenko venne nominato direttore dello sperimentale Ufficio per la costruzione industriale, con l'obiettivo di studiare e progettare una tecnologia a basso costo che bene si adattasse alla costruzione su vasta scala. Lagutenko decise di puntare sull'uso di ampi pannelli prefabbricati in cemento. Collabor\u00f2 con gli architetti Michail Posochin senior e A\u0161ot Mndojanc in un'\u00e9quipe che progett\u00f2 il primo edificio con la tecnica a \"cornice e pannelli\", nei pressi dell'attuale stazione Pole\u017eaevskaja della metropolitana. Seguirono a breve quattro edifici identici, e diversi altri vennero realizzati in tutto il paese tra il 1949 e il 1952.\nSi tratt\u00f2 comunque ancora di una fase di sperimentazione, in quanto la realizzazione industriale dei pezzi non si dimostrava altrettanto rapida quanto la fase di costruzione. Posochin progett\u00f2 anche alcune varianti dell'edificio prototipo, decorato con elementi classicisti, che non vennero per\u00f2 mai realizzati: la tecnica a \"cornice e pannelli\" venne ancora in seguito utilizzata per le realizzazioni industriali, ma fu abbandonata per quanto concerneva l'architettura residenziale in quanto ancora troppo costosa.\nLa conferenza di Mosca del gennaio 1951.\nDurante gennaio del 1951 Nikita Chru\u0161\u010d\u0451v - all'epoca massimo dirigente della sezione moscovita del partito - organizz\u00f2 una conferenza aperta ai professionisti al fine di affrontare i numerosi problemi inerenti alle costruzioni. L'incontro decret\u00f2 la transizione dalla vecchia tecnica \"umida\" della muratura portante laterizia verso l'utilizzo, pi\u00f9 pratico e veloce, di pannelli prefabbricati da assemblare: questa tecnica sta alla base della realizzazione delle chru\u0161\u010d\u00ebvke, affermatesi dagli anni '60 in tutta l'Unione Sovietica. Il problema si spost\u00f2 quindi per le industrie sulla scelta del pannello ideale tra le varie opzioni di elementi a tutta altezza, pannelli delle dimensioni di un solo piano, oppure soluzioni intermedie che coprissero coppie di piani, come ad esempio provato da Lagutenko nel distretto di Kuzminki. La tecnica costruttiva era stata dunque scelta: gli studi di fattibilit\u00e0 avrebbero decretato quale sarebbe stata l'applicazione pratica migliore. Un anno dopo, quanto stabilito nella conferenza del 1951 divenne legge durante il XIX Congresso del PCUS, alla presenza dello stesso Stalin: ci\u00f2 non sarebbe comunque divenuto ancora vincolante per gli edifici di rappresentanza.\nPiazza Pe\u0161\u010danaja (1951-1955).\nUn ulteriore direzione sperimentale fu quella riguardante il miglioramento della gestione dei progetti, con l'obiettivo di passare dalla gestione della costruzione di un singolo edificio a quella della realizzazione di studi su scala molto pi\u00f9 ampia, in grado anche di coprire pi\u00f9 isolati urbani. Fu dunque deciso di testare il \"metodo di flusso\" () - gi\u00e0 sperimentato da Arkadij Mordvinov prima della guerra per la ricostruzione di Via Gor'kji - per la costruzione dei nuovi complessi di piazza Pe\u0161\u010danaja. Il metodo consisteva nel progressivo spostamento di squadre costruttive lungo una sequenza di edifici posti a differenti stadi di costruzione, oltre all'utilizzo (seppur moderato) di elementi prefabbricati in combinazione con la muratura di tipo tradizionale. Il risultato fu il completamento di numerosi classici edifici a sette piani nel giro di 5-6 mesi, edifici che possono anche essere riconosciuti come l'ultimo esempio di architettura classicista realizzato in citt\u00e0 dell'epoca stalinista.\nDeclino e fine del classicismo socialista (novembre 1955).\nFinch\u00e9 Stalin visse, la costruzione di edifici 'di lusso' e di edilizia di massa pot\u00e9 coesistere: le ricerche di Lagutenko, ad esempio, non impedirono l'espressione classicista di Rybickij. Un primo punto si svolta si ebbe nel novembre del 1954, quando iniziarono ad essere pubblicamente criticati gli \"eccessi\" classicisti e la volont\u00e0 - fatta ricondurre al solo Stalin, oramai morto - di realizzare edifici di 10-14 piani; secondo Chmel'nickij, fu Chru\u0161\u010d\u0451v in persona ad iniziare questa campagna. Nel corso dell'anno successivo il movimento di protesta crebbe, preparando il campo alla fine dell'architettura classicista.\nIl decreto sulla \"liquidazione degli eccessi\" (4 novembre 1955) forn\u00ec alcuni numeri riguardanti i costi degli \"eccessi\" staliniani in architettura, stimati al 30\u201333% della spesa totale. Si tratta certo di sovrapprezzi studiati su edifici particolarmente lussuosi, ma la cifra \u00e8 considerata attendibile. Aleksej Du\u0161kin e Evgenij Rybickij ricevettero particolari critiche per le proprie costruzioni, i cui costi erano di oltre tre volte pi\u00f9 elevati rispetto alla media; a Rybickij stesso e a Poljakov furono ritirati i premi Stalin ricevuti in passato. A ci\u00f2 fecero seguito specifici ordini per lo sviluppo della progettazione standardizzata e la precedente Accademia venne rimpiazzata dall'Istituto per le costruzioni standardizzate.\nL'architettura classicista si espresse ancora per circa cinque anni con il completamento di opere minori - o declassate di importanza nel frattempo - iniziate prima del decreto di condanna degli eccessi. L'ultimo di questi edifici ad essere completato fu l'Hotel Ucraina di Mosca nel 1957. Anche al di fuori dell'Unione Sovietica il classicismo venne presto abbandonato: la Stalinallee di Berlino fu conclusa nel 1961 con edifici occupanti gli stessi volumi previsti nel 1952, ma dalle finiture e caratteristiche sempre pi\u00f9 distanti dall'iniziale \"Zuckerb\u00e4ckerstil\".\nEredit\u00e0 e ripresa.\nAlcuni edifici dell'epoca di Bre\u017enev, tra cui la cosiddetta Casa Bianca di Mosca, possono essere ricondotti all'eredit\u00e0 classicista, mentre il pi\u00f9 importante esempio di tardo classicismo socialista \u00e8 costituito dal gi\u00e0 citato Palazzo del Parlamento di Bucarest, la cui costruzione era stata avviata durante il 1984.\nUna ripresa di elementi tipici del classicismo socialista si ebbe a partire dal 1996, sia in caso di nuovi edifici sorti in aree gi\u00e0 appartenenti a questo contesto architettonico sia in nuove aree di insediamento. Alcune di queste architetture mostrano pure alcuni debiti all'architettura neoclassica e all'art d\u00e9co. Come per le costruzioni classiciste originarie, anche le nuove realizzazioni sono divenute spesso oggetto di disputa al riguardo della loro opportunit\u00e0 e della loro funzione, ma tra gli edifici pi\u00f9 apprezzati si possono citare:"}
{"id": "3518253", "revid": "767487", "url": "https://it.wikipedia.org/wiki?curid=3518253", "title": "Vi\u0161\u0148ov\u00e9 (Tren\u010d\u00edn)", "text": "Vi\u0161\u0148ov\u00e9 (in ungherese \"Als\u00f3visny\u00f3\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn."}
{"id": "3518269", "revid": "110157", "url": "https://it.wikipedia.org/wiki?curid=3518269", "title": "Zemianske Podhradie", "text": "Zemianske Podhradie (in ungherese \"Nemesv\u00e1ralja\") \u00e8 un comune della Slovacchia facente parte del distretto di Nov\u00e9 Mesto nad V\u00e1hom, nella regione di Tren\u010d\u00edn.\nHa dato i natali al bibliografo \u013dudov\u00edt Vladim\u00edr Rizner (1849-1913)."}
{"id": "3518279", "revid": "41104330", "url": "https://it.wikipedia.org/wiki?curid=3518279", "title": "Goffredo di Hohenlohe", "text": ""}
{"id": "3518280", "revid": "124808", "url": "https://it.wikipedia.org/wiki?curid=3518280", "title": "Les Mains en l'air", "text": ""}
{"id": "3518297", "revid": "1318658", "url": "https://it.wikipedia.org/wiki?curid=3518297", "title": "Quartieri di Zurigo", "text": "I quartieri di Zurigo sono ripartiti in 12 distretti (\"Kreise\"), per un totale di 34 quartieri.\nL'origine di questa suddivisione \u00e8 da ricercare nell'incorporazione da parte della citt\u00e0 di Zurigo, tra il 1893 e il 1934, dei 19 comuni autonomi circondanti il territorio comunale. Questi comuni possedevano ancora una forte identit\u00e0 paesana che si cercher\u00e0 di preservare mediante le numerose associazioni di quartiere (\"Quartierverein\"), che ancora oggi si impegnano per gli interessi della popolazione locale. Le sezioni locali dei partiti sono pure presenti nella quotidianit\u00e0 delle diverse zone.\nIn ogni zona vi \u00e8 un \"Kreisb\u00fcro\" (letteralmente: \"ufficio di circolo\"), che svolge le funzioni di uno sportello dell'anagrafe occupandosi, ad esempio, di registrare i nuovi residenti. I quartieri pi\u00f9 grandi dispongono di un proprio \"Quartierb\u00fcro\". Le diverse zone sono di centrale importanza per quanto riguarda le statistiche demografiche della citt\u00e0.\nPolicamente, invece, i \"Kreise\" hanno perso di rilevanza da quando le zone pi\u00f9 piccole sono state accorpate ad altre zone in occasione di votazioni ed elezioni, andando a formare differenti circoscrizioni elettorali (\"Wahlkreise\"). Il numero delle circoscrizioni elettorali oscilla da 5 a 9, a seconda della tematica in votazione. Anche la circoscrizioni scolastiche e le parrocchie non coincidono pi\u00f9 con le zone."}
{"id": "3518303", "revid": "481666", "url": "https://it.wikipedia.org/wiki?curid=3518303", "title": "Ethel Browning", "text": "Biografia.\nEthel Browning esord\u00ec sugli schermi nel 1909. I suoi primi film li gira tutti per la Edison Company: in \"Hansel and Gretel\", il suo ruolo \u00e8 quello della strega. Nel 1912, prende parte a \"What Happened to Mary?\" che ha come protagonista Mary Fuller e che viene ricordato nella storia del cinema per esser stato il primo serial girato negli Stati Uniti.\nLascia il cinema come attrice nel 1912, passando alla sceneggiatura. Dopo una lunga pausa, torna sullo schermo negli anni venti con un piccolo ruolo in \"An Eastern Westerner\" di Hal Roach. L'ultimo film risale al 1924, dove \u00e8 una ballerina di fila in \"Broadway After Dark\", prodotto dalla Warner Bros. Pictures e interpretato da Norma Shearer.\nNella sua carriera, gira come attrice tredici film e ne scrive cinque, come soggettista o sceneggiatrice.\nMuore il 22 settembre 1965 nel New Jersey."}
{"id": "3518306", "revid": "1991", "url": "https://it.wikipedia.org/wiki?curid=3518306", "title": "Grotte di Majishan", "text": ""}
{"id": "3518307", "revid": "56620", "url": "https://it.wikipedia.org/wiki?curid=3518307", "title": "Classicismo Socialista", "text": ""}
{"id": "3518311", "revid": "287204", "url": "https://it.wikipedia.org/wiki?curid=3518311", "title": "Grotte di Maijishan", "text": "Le grotte di Maijishan (cinese: \u9ea5\u7a4d\u5c71\u77f3\u7a9f, caratteri semplificati: \u9ea6\u79ef\u5c71\u77f3\u7a9f, \"pinyin\": \"M\u00e0ij\u012bsh\u0101n Sh\u00edk\u016b\") sono un gruppo di 194 grotte a carattere buddhista scavate sul fianco del monte omonimo a Tianshui nella provincia del Gansu, nel nordovest della Cina. Sono un esempio di architettura nella roccia, e comprendono oltre 7.200 sculture buddhiste e 1.000\u00a0m\u00b2 di affreschi. L'inizio della costruzione risale alla dinastia dei Qin Posteriori (384-417 CE) del periodo dei Sedici regni.\nFurono esplorate adeguatamente per la prima volta nel 1952-53 da una squadra di archeologi cinesi di Pechino, che idearono il sistema di numerazione che viene usato ancora oggi. Le grotte #1\u201350 sono sul lato ovest della parete, mentre le grotte #51\u2013191 sono sul lato est. In seguito furono fotografate da Michael Sullivan e Dominique Darbois, che in seguito pubblicarono su di esse un libro scritto prevalentemente in inglese.\nIl nome Maijishan consiste di tre parole cinesi () che tradotte letteralmente significano \"La montagna del grano ammassato\", ma siccome il termine \"mai\" () \u00e8 il termine generico usato per la maggior parte dei cereali, un'altra traduzione possibile sarebbe \"montagna pagliaio\". Mai significa \"grano\", Ji () significa \"cumulo\", Shan () significa \"montagna\".\nSono solo un esempio delle molte grotte buddiste che si possono trovare in questa zona della Cina, situate tutte in luoghi limitrofi alle vie che connettono la Cina all'Asia centrale.\nLe grotte di Maijishan sono poste lungo la via della seta, e sono posteriori alle pi\u00f9 occidentali grotte del tempio Bingling, a loro volta influenzate dalle precedenti strutture quali i Buddha di Bamiyan, mentre sono a Occidente delle successive grotte di Yungang e grotte di Longmen.\nStoria.\nSituata su un crocevia che connette la Cina all'India, molte delle sculture del sesto secolo circa hanno caratteristiche indiane e del sud-est asiatico. Tuttavia, le prime influenze artistiche arrivarono dal nord-est, attraverso l'Asia centrale, sulla via della seta.\nPi\u00f9 tardi, durante le dinastie Song e Ming, quando le grotte furono restaurate e rinnovate, le influenze arrivarono dalla Cina centrale e dell'est, con delle sculture dallo stile distintamente cinese.\nI templi nelle grotte avevano probabilmente due scopi: in origine, prima dell'arrivo del buddismo in Cina, erano probabilmente usato come templi locali, usati per venerare gli antenati o delle divinit\u00e0 naturali locali. Con l'arrivo del buddismo in Cina, tuttavia, influenzate dalla lunga tradizione indiana di templi nelle grotte, divennero parte dell'architettura religiosa cinese.\nIl buddismo in questa parte della Cina si diffuse grazie al supporto della dinastia dei Liang del Nord. Fu durante il loro regno che templi nelle grotte apparvero nel Gansu. Maijishan fu probabilmente fondata durante questa ondata di entusiasmo religioso.\nIl pi\u00f9 antico riferimento a una comunit\u00e0 buddhista sul Maijishan si trova nel \"G\u0101os\u0113ng zhu\u00e0n\" (\u9ad8\u50e7\u50b3, Biografie di monaci eminenti, T.D. 2059), composto nel 519, ove si descrive l'arrivo di un centinaio di monaci al seguito del monaco Tanhung tra il 420 e il 422, seguiti dall'arrivo di Xuangao che port\u00f2 a 300 i membri della comunit\u00e0. Verso il 440 per\u00f2, le persecuzioni antibuddhiste e il periodo di guerre continue port\u00f2 all'abbandono dell'area.\nLa pi\u00f9 antica iscrizione datata presente nelle grotte si trova nella grotta 115 e reca la data del 502. Ma la struttura sub\u00ec continui rimaneggiamenti e ampliamenti nel corso di tutta la storia dinastica cinese.\nNel 759 fu meta di una visita del poeta D\u00f9 F\u01d4.\nLa zona del Maijishan fu occupata dall'impero tibetano in seguito alla ribellione di An Lushan durante la dinastia Tang, riusc\u00ec cos\u00ec a salvarsi dalla grande distruzione dei templi avvenuta in Cina durante la persecuzione antibuddhista dell'845.\nNel 1952-53 il Maijishan fu oggetto di rilievi da parte di una missione archeologica cinese, e, successivamente, di una campagna di foto promossa da Michael Sullivan, storico dell'arte cinese.\nNel 1961 \u00e8 stato inserito nella lista dei \u5168\u56fd\u91cd\u70b9\u6587\u7269\u4fdd\u62a4\u5355\u4f4d (pinyin: \"Qu\u00e1ngu\u00f3 zh\u00f2ngdi\u01cen w\u00e9nw\u00f9 b\u01ceoh\u00f9 d\u0101nw\u00e8i\"): \"Siti culturali di importanza nazionale sotto protezione dello stato\".\nNel 2010 \u00e8 stata rigettata la candidatura delle grotte di Maijishan quale sito patrimonio dell'umanit\u00e0.\nArchitettura.\nQueste grotte Wei sono piuttosto semplici. La maggior parte seguono il modello di un Buddha seduto fiancheggiato da bodhisattva e altri attendenti, a volte da monaci o da seguaci. L'immagine buddhista pi\u00f9 frequentemente rappresentata \u00e8 quella del Buddha Amit\u0101bha, affiancato da Avalokite\u015bvara e Mah\u0101sth\u0101mapr\u0101pta, chiaro segnale che la tradizione del buddhismo amidista fosse qui prevalente.\nI bodhisattva che lo accompagnano sono di solito Avalokite\u015bvara alla destra del Buddha e Mah\u0101sth\u0101mapr\u0101pta alla sua sinistra.\nI monaci sono perlopi\u00f9 i due pi\u00f9 famosi associati con la figura storica di Buddha: il pi\u00f9 giovane \u0100nanda, e il pi\u00f9 vecchio Kasyapa. A volte sono invece solo monaci generici. Possiamo A che trovare immagini di monache, fedeli e donatori.\nVicino alle porte, a guardia del Buddha e il suo seguito, sono spesso rappresentate coppie di dvarapala o i quattro lokap\u0101la.\nSono anche presenti statue del Buddha storico, Gautama Buddha, e del Buddha futuro, Maitreya, riconoscibile dalla posizione seduta a gambe incrociate. Alcune delle statue del Buddha storico mostrano influenze Gandharan dall'Asia centrale, come si pu\u00f2 notare dal volume e drappeggio delle vesti cos\u00ec come dalla forma e dalle proporzioni delle teste e dei corpi delle statue.\nQuasi tutte le statue di Maijishan sono fatte in argilla, a cui era aggiunto un legante per aiutare a preservarle.\nLe sculture di pietra presenti in alcune grotte sono generalmente in arenaria, e molte sono di fattura squisita. L'origine dell'arenaria \u00e8 sconosciuta, cos\u00ec come sono sconosciuti i luoghi in cui furono fabbricate le statue e i metodi con cui furono trasportate nelle grotte.\nComparazione.\nMentre ci sono molti esempi della statuaria Wei, ci sono molti meno esempi dalla dinastia Zhou del Nord, che rimpiazz\u00f2 la Wei con forme pi\u00f9 solide e massicce. Le influenze menzionate in precedenza vennero dall'India e cominciarono ad apparire in quel periodo e nel successivo Sui, quando le figure in pose rigide furono sostituite da posizioni tribhanga pi\u00f9 fluide.\nUno dei tipi pi\u00f9 comuni di grotta, quello con un pozzo centrale, che si pu\u00f2 trovare sia a Dunhuang che a Yungang, non si trova a Maijishan.\nNon abbiamo quasi nessun documento su Maijishan durante il Tang, un periodo durate il quale fu probabilmente sotto il controllo tibetano, come conseguenza della ribellione di An Lushan.\nOggi possiamo trovare dell'influenza Tang nella modellazione potente di alcune divinit\u00e0 guardiane, come, per esempio, la grande dvarapala sulla terrazza aperta che conduce alle stanze dei sette Buddha.\nManutenzione.\nL'era durante la Dianstia Tang fu caratterizzata da molti terremoti, compreso uno nel 734 proprio in quella regione. Il poeta Tang Du Fu visit\u00f2 il sito 25 anni dopo e scrisse un poema intitolato \"Templi di montagna\" che probabilmente \u00e8 una descrizione di Maijishan:\nLa dinastia Sung port\u00f2 importanti iniziative di restauro a Maijishan, per questo molto di quello che vedono i visitatori odierni sono grotte antiche contenenti sculture del periodo Sung. Il pi\u00f9 evidente cambiamento di questo periodo \u00e8 lo spostamento dell'enfasi da Buddha ai bodhisattvas, visibile soprattutto nella citt\u00e0 191 sulla faccia ovest del dirupo.\nIl periodo Ming fu un periodo di rinnovi e restauri, l'ultimo che port\u00f2 dei cambiamenti significanti prima dei secoli moderni. Fu durante questo periodo che le due enormi triadi di statue sulle facciate est e ovest furono riparate.\nIn sostanza, la costruzione e il restauro di questo luogo si estese per oltre dodici dinastie.\nNonostante la regione sia stata vittima di molti terremoti e altri disastri, naturali e causati dall'uomo, 194 grotte rimangono intatte, contenenti sculture e affreschi."}
{"id": "3518315", "revid": "287204", "url": "https://it.wikipedia.org/wiki?curid=3518315", "title": "Partizanske", "text": ""}
{"id": "3518318", "revid": "76963", "url": "https://it.wikipedia.org/wiki?curid=3518318", "title": "Italiani nella guerra di secessione americana", "text": "Gli italiani nella guerra di secessione americana combatterono, sia nello schieramento unionista, la maggior parte dei quali facendo parte della Italian legion e del 39th New York volunteer infantry regiment (\"Garibaldi guards\"), sia in quello confederato, in particolare nelle truppe della Louisiana.\nLa maggior parte dei soldati italiani reclutati nell'esercito sudista faceva parte del disciolto esercito borbonico,\nche i sudisti avevano reclutato poich\u00e9 erano professionisti. Dal 1862 il nome fu cambiato in \"6\u00ba reggimento italian guards\".\nStoria.\nLo schieramento confederato.\nL'origine della presenza di numerosi soldati del disciolto Esercito delle Due Sicilie nelle file confederate \u00e8 riconducibile alla relazione tra Chatham Roberdeau Wheat e Giuseppe Garibaldi.\nIl primo, un ex-capitano dello US Army e avventuriero, originario della Virginia, aveva conosciuto Garibaldi a New York nel 1850. Dieci anni dopo aveva partecipato alla campagna per l'unificazione italiana, ed era stato ivi raggiunto dalle notizie riguardanti l'imminente conflitto civile nella madrepatria. Aveva di conseguenza chiesto a Garibaldi di poter arruolare in qualit\u00e0 di volontari quei soldati borbonici che avessero voluto seguirlo. Garibaldi, alle prese con l'enorme problema rappresentato dal crescente numero di prigionieri proveniente dai campi di battaglia, acconsent\u00ec. Davanti all'alternativa di essere internati nelle carceri del nord (in particolare nel forte di Fenestrelle), molti soldati accettarono.\nA partire dal dicembre del 1860, e per alcuni mesi del 1861, i volontari borbonici furono trasportati a New Orleans con le navi \"Elisabetta\", \"Olyphant\", \"Utile\", \"Charles &amp; Jane\", \"Washington\" e \"Franklin\".\nUna volta sul posto, furono inizialmente inquadrati a caso nei reparti della Louisiana. Successivamente, tuttavia, nell'ambito della riorganizzazione delle truppe confederate, furono raggruppati in un'unit\u00e0 di effettivi quasi tutti italiani. Essa fu inizialmente denominata \"Garibaldi Guards - Italian battalion Louisiana Militia\". A seguito dell'accorpamento con un reggimento di guardie francesi, sei compagnie delle Hansa Guards e la compagnia di guardie britanniche, nel 1862 l'unit\u00e0 fu rinominata \"Sixth Regiment European Brigade\". L'unit\u00e0, che aveva il motto \"Vincere o morire\", si trovava a New Orleans il 1\u00ba maggio 1862, quando la citt\u00e0 fu catturata dalle truppe dell'Unione. La milizia della European Brigade non fu coinvolta in combattimenti, ma si occup\u00f2 di mantenere l'ordine pubblico. Distrutte le armi e i rifornimenti, le unit\u00e0 della milizia furono disciolte il 2 maggio.\nUn'altra unit\u00e0 confederata che includeva soldati italiani era il 10th Louisiana Infantry Regiment, chiamato anche la \"legione straniera di Lee\". Esso includeva stranieri di 22 nazionalit\u00e0 diverse, con due compagnie di cittadini della Louisiana, cinque di Irlandesi, una di Francesi e Tedeschi, una di Ispanici, e infine una, la compagnia I, a maggioranza italiana. Infatti conteneva \"almeno 25 uomini provenienti dall'Italia\", mentre altri erano sparsi nelle altre compagnie.\nQuesta compagnia, nello schieramento confederato, dopo la resa del reggimento italiano della European Brigade della milizia di New Orleans, rimaneva l'unit\u00e0 con la maggior percentuale di Italiani.\nLo schieramento unionista.\nLa maggior parte degli italiani che combatterono sul fronte unionista furono reclutati nell'area di New York.\nDegno di nota tra essi \u00e8 il generale Luigi Palma di Cesnola, il quale rimase ferito, ricevette la Medaglia d'Onore e pi\u00f9 tardi fu il primo direttore del Metropolitan Museum of Art di New York.\nTra i generali unionisti vi fu anche il siciliano Enrico Fardella che, dopo aver combattuto a capo di una brigata dell'Esercito meridionale a fianco di Garibaldi, si trasfer\u00ec in America e organizz\u00f2 un corpo di fanteria di volontari. Il \"Reggimento Fardella\", con 1040 volontari, combatt\u00e9 nell'Armata del Potomac. Nel 1864 cre\u00f2 un nuovo reggimento di fanteria, l\"'85\u00b0 Volontari di New York\". Sconfitto e reso prigioniero nella battaglia di Plymouth, fu rinchiuso nella prigione di Andersonville, per poi tornare libero il 3 agosto in seguito a uno scambio di prigionieri. Nella primavera del 1865 venne promosso generale da Abramo Lincoln.\nAzioni di guerra.\nIl 25 maggio del 1862 ebbe luogo la Prima battaglia di Winchester, in Virginia Occidentale. La battaglia fu vinta dai 16.000 sudisti guidati dal famoso generale Stonewall Jackson, che sconfissero i 6.500 unionisti. A questa battaglia non presero parte n\u00e9 l'Italian Regiment della European Brigade, disciolto dopo la presa di New Orleans da parte delle truppe unioniste, n\u00e9 il 10th Louisiana, n\u00e9 il 39th New York volunteer infantry regiment.\nIn settembre, gli unionisti furono nuovamente attaccati dalle truppe di Jackson, ora circa 26.000 uomini, e, circondati ad Harper's Ferry, si arresero, distruggendo le proprie armi. Buona parte del 39th New York volunteer infantry regiment fu fatto prigioniero in quella circostanza, insieme a quasi tutta la guarnigione unionista di 12.000 uomini e inviato nel campo di prigionia di Camp Douglas, nei pressi di Chicago, nel settembre 1862. Ottennero la libert\u00e0 tre mesi dopo, grazie a uno scambio di prigionieri. Dopo il rilascio il 39th New York volunteer infantry regiment venne costituito in brigata con altri reggimenti di New York, il 111th, il 125th e il 126th, che si erano tutti arresi ed erano stati fatti prigionieri ad Harper's Ferry. L'intera brigata ricevette quindi il, secondo alcuni ingiusto, soprannome di \"Vigliacchi di Harpers Ferry\". Il 39th New York volunteer infantry regiment prest\u00f2 successivamente servizio con onore in numerose battaglie, comprese Gettysburg e Wilderness, subendo perdite.\nSul versante confederato il 10th Regiment, Louisiana Infantry si guadagn\u00f2 fama di unit\u00e0 particolarmente valorosa. Partecip\u00f2 alla campagna della Shenandoah Valley con il generale Early e ad Appomattox. Perse il 27% degli effettivi ingaggiati (318 uomini) alla battaglia di Malvern Hill e sub\u00ec serie perdite anche a Sharpsburg, Chancellorsville e Gettysburg, dove torn\u00f2 a perdere pi\u00f9 del 25% dei propri effettivi (226 uomini in quell'occasione)."}
{"id": "3518320", "revid": "1305772", "url": "https://it.wikipedia.org/wiki?curid=3518320", "title": "Vestito rosso Versace di Cindy Crawford", "text": "Il vestito rosso Versace di Cindy Crawford \u00e8 l'abito indossato dalla supermodella statunitense in occasione della 63\u00aa edizione della cerimonia di premiazione degli Oscar il 25 marzo 1991. L'abito, in seguito influenzer\u00e0 molta della moda successiva, e sar\u00e0 oggetto di un fitto mercato di copie e falsi.\nIl vestito indossato dalla modella e disegnato da Versace era un abito da sera lungo di colore rosso, con spalline e profonda scollatura.\nLa modella accompagnava il fidanzato dell'epoca, l'attore Richard Gere, che avrebbe dovuto presentare l'oscar alla migliore scenografia insieme a Susan Sarandon. Il red carpet degli Oscar 1991 rappresentano la prima occasione ufficiale in cui Gere e la Crawford si mostrano insieme come coppia.\nIn un sondaggio del 2008 condotto da Debenhams e pubblicato su \"The Telegraph\", il vestito \u00e8 stato votato al dodicesimo posto nella classifica dei migliori abiti di tutti i tempi visti su un red carpet.\nUn altro sondaggio del 2010 condotto dal sito offerssupermarket.co.uk relativamente agli abiti pi\u00f9 memorabili degli ultimi cinquanta anni, ha posizionato il vestito della Crawford al decimo posto, scelto dal 44% dei votanti.\nAnche la rivista online \"Now Celebrity News &amp; Style\" ha inserito l'abito rosso Versace fra i migliori dieci mai comparsi sul red carpet degli Oscar."}
{"id": "3518322", "revid": "1991", "url": "https://it.wikipedia.org/wiki?curid=3518322", "title": "Maijishan", "text": ""}
{"id": "3518325", "revid": "3115", "url": "https://it.wikipedia.org/wiki?curid=3518325", "title": "Bo\u0161any", "text": "Bo\u0161any (in ungherese \"Boss\u00e1ny\") \u00e8 un comune della Slovacchia facente parte del distretto di Partiz\u00e1nske, nella regione di Tren\u010d\u00edn."}
{"id": "3518329", "revid": "287204", "url": "https://it.wikipedia.org/wiki?curid=3518329", "title": "Bosany", "text": ""}
{"id": "3518331", "revid": "131358", "url": "https://it.wikipedia.org/wiki?curid=3518331", "title": "FC Pro Vercelli 1892", "text": ""}
{"id": "3518334", "revid": "716642", "url": "https://it.wikipedia.org/wiki?curid=3518334", "title": "Joseph Kizito", "text": "Carriera.\nClub.\nTra il 2005 ed il 2010 ha giocato nella prima divisione serba, che ha vinto in due occasioni.\nNazionale.\nTra il 2001 ed il 2011 ha totalizzato complessivamente 38 presenze ed una rete con la nazionale ugandese."}
{"id": "3518335", "revid": "111223447", "url": "https://it.wikipedia.org/wiki?curid=3518335", "title": "Spice 1", "text": "Carriera iniziale.\nScoperto dal Rapper Too $hort,nel 1991 firma per la Jive Records dove registra il suo primo EP Let it be known.\nNel 1992 l'album Spice 1 presenta molti brani Gangsta con uno stile violento ricco di rabbia e pessimismo, che caratterizzano le particolarit\u00e0 del suo stile, che si ripresenteranno nel 1993 con l'album 187 he wrote con cui ha collaborato con artisti gangsta affermati come MC Eiht e 2Pac Con Cui duetta nel brano Can't Turn Back.\nNel 1994 Pubblica l'album AmeriKKKa's Nightmare che si rivela un successo.\nDuetta con artisti come E-40, Method Man e 2Pac,che fa un Cameo nel video di Strap On The Side.\nDopo la Jive.\nNel 2000, dopo aver lasciato la Jive Records ha pubblicato per la Real Talk pi\u00f9 di 10 brani e featuring con molti rapper tra cui un brano postumo di 2Pac.\nHa difeso Ice-T nella faida contro Soulja Boy.\nNel 2013 \u00e8 previsto il suo album Home Street Home.\nLa Sparatoria.\nSpice 1 \u00e8 stato colpito al petto la mattina del 3 dicembre 2007, mentre era seduto nella sua Cadillac Escalade fuori casa dei suoi genitori a Hayward. Dopo 6 giorni ha parlato della sparatoria dal suo letto d'ospedale."}
{"id": "3518344", "revid": "729019", "url": "https://it.wikipedia.org/wiki?curid=3518344", "title": "Corpi Volontari Lombardi", "text": "I Corpi Volontari Lombardi detti anche all'origine Corpi Franchi Lombardi furono un'unit\u00e0 militare, composta essenzialmente da volontari lombardi ma anche italiani, polacchi e svizzeri, al comando del Governo Provvisorio Lombardo, presieduto da Gabrio Casati, che nel corso della Prima guerra di indipendenza del 1848 oper\u00f2 una parte a fianco del Regno di Sardegna e l'altra autonomamente nel Trentino sud occidentale e sulle sponde del lago di Garda contro gli austriaci a sostegno dei piemontesi impegnati nella pianura padana. Il comando generale presieduto dal generale Teodoro Lechi aveva sede a Milano e al 7 luglio 1848 gli effettivi dei Corpi Volontari consistevano in 22.265 uomini.\nL'impiego in Trentino e sul Lago di Garda.\nAllo scoppio della prima guerra di indipendenza del 1848, tutti i volontari italiani accorsi in Lombardia per combattere l'Austria e forti di circa 5.000 uomini, furono organizzati militarmente dal Governo e Provvisorio Lombardo nei cosiddetti Corpi Franchi. Una parte di essi il 2 aprile furono posti al comando del generale Michele Allemandi, con il quartier generale a Sal\u00f2 sul Lago di Garda, e furono impiegati nell'invasione del Trentino sud occidentale con lo scopo di ostacolare un'eventuale ritirata austriaca nella Valle dell'Adige, i rinforzi al Quadrilatero e proteggere la sponda del Lago di Garda contro un'ipotetica invasione austriaca.\nI volontari erano organizzati in colonne: la 1\u00aa Colonna al comando del maggiore Luciano Manara, la 2\u00aa Colonna al comando del ticinese Antonio Arcioni, la 3\u00aa Colonna al comando del colonnello Ernest Perrot De Thannberg, la 4\u00aa Colonna di Vittorio Longhena e il 1\u00ba Battaglione di linea bresciano che diedero prova durante la campagna di indisciplina e male organizzazione. Lo stesso Luciano Manara fu minacciato dai volontari del Battaglione di Bois Guilbert con la baionetta, il capitano svizzero Giovanni Carlo Ott fu preso di mira dai suoi nella ritirata.\nSecondo i cronisti del tempo i volontari erano: \u201c\"Diversi d'abiti e d'armi, chi logora e sdrucida vestiva la tunica del nazionale velluto, chi le fogge eleganti ma sciupate delle citt\u00e0, chi insaccato negli uniformi degli uccisi Tedeschi e chi, bizzarramente abbigliato, si credeva guerresco ed era invece teatrale. Berretti d'ogni foggia, d'ogni colore: cappelli all'Ernani, alla Puff, alla Calabrese, e larghe sciarpe e volanti nastri e coccarde a profusione: povert\u00e0 deplorabile di vesti militari; non sacchi, non cappotti, non giberne; deficienza dell'armi, con fucili disadattati e diversi, e pugnali e pistole di tutte le forme. Giovinetti di nobili ed agiate case, fuggiti il 18 marzo dalla scuola e sparsi ancora della polvere onorata delle barricate, austriaci disertori, contadini che lasciata la marra (zappa) pigliavano un fucile\"\u201d.\nTra l'8 e il 20 aprile le colonne Arcioni e Longhena invasero il Trentino spingendosi fino a Tione di Trento, Stenico e a Castel Toblino, ma furono fermati al Lago di Santa Massenza e a Vezzano, poco distante da Trento, ove il 15 aprile una pattuglia di 21 volontari della Compagnia bergamasca di Antonio Gasperini, fu catturata dal colonnello Friedrich Zobel e tutti i volontari furono poi fucilati come briganti e disertori dell'esercito austriaco nella fossa del Castello del Buonconsiglio a Trento il 16. Tra i fucilati si ricorda Giovanni Francesco Luigi Blondel, nipote di Alessandro Manzoni. Il 20 aprile a Sclemo presso Stenico i volontari furono nuovamente sconfitti dal maggiore Pompeius Scharinger von Lamazon lasciando sul terreno circa 30 caduti, 20 dei quali, feriti, furono barbaramente assassinati a colpi di baionetta dagli austriaci. La spedizione fu fermata dall'ordine dell'Allemandi visto il mancato appoggio dell'esercito sabaudo e delle due colonne che dovevano operare dalla Valtellina.\nIl 9 aprile su ordine del generale Carlo Canera di Salasco, capo dello stato maggiore sabaudo, i Corpi Franchi Lombardi attaccarono la fortezza di Peschiera per creare un diversivo alle truppe sabaude impegnate a Monzambano e Goito, ma furono messi in fuga da 3.000 austriaci nella Battaglia di Castelnuovo del Garda e costretti a ritirarsi a Lazise e Bardolino. Il 18 aprile fall\u00ec pure il tentativo di conquistare la citt\u00e0 di Riva del Garda in quanto respinti con molti morti dal colonnello Friedrich Zobel mentre il 24 aprile viene occupata l'austriaca Val Vestino che prontamente aderiva al Governo provvisorio bresciano.\nCon decreto del Governo Provvisorio Lombardo emanato a Milano il 17 aprile 1848 il Corpo Volontari Lombardi viene organizzato in milizie regolari suddivisi i reggimenti e battaglioni e richiamati dal Tirolo. Alcuni reparti furono sciolti altri, come la colonna Arcioni, se ne ritornarono a casa rientrando nel Ticino. Vista la condotta fallimentare del generale Allemandi fu sostituito nel comando dei Corpi.\nIl 27 aprile 1848 il generale Giacomo Durando, dell'esercito sabaudo, assunse il comando dei Corpi Volontari denominati Corpo di Osservazione del Tirolo. Pose il quartier generale a Lavenone, nomin\u00f2 il tenente colonnello Alessandro Monti capo del suo stato maggiore, riorganizz\u00f2 militarmente i volontari ai quali mancavano denaro, armi, munizioni, cappotti, giberne e scarpe. Il generale Durando ebbe l'ordine di attestarsi sulla linea di confine di Bagolino-Ponte Caffaro-Lago d'Idro-Val Vestino-Tignale-Tremosine-Limone sul Garda sostenendo la Rocca d'Anfo, coprire la citt\u00e0 di Brescia, mantenere le comunicazioni con Peschiera del Garda e difendere la riva destra del Lago di Garda.\nIl Corpo aveva una forza combattente di 3.717 uomini ed era composto da:\nCronologia dei fatti principali.\nIl Corpo di Osservazione del Tirolo sostenne scontri con gli austriaci a Nozza, sul Monte Stino a Capovalle, al Ponte Caffaro, a Bagolino e sul Monte Nota a Tremosine."}
{"id": "3518354", "revid": "76963", "url": "https://it.wikipedia.org/wiki?curid=3518354", "title": "Romain Goupil", "text": ""}
{"id": "3518357", "revid": "729019", "url": "https://it.wikipedia.org/wiki?curid=3518357", "title": "Cannone Dahlgren", "text": "I cannoni Dahlgren erano delle artiglierie navali di grosso calibro ad avancarica progettate dal contrammiraglio John A. Dahlgren. Queste bocche da fuoco vennero in gran parte utilizzate dall'Union Navy nel periodo della guerra di secessione americana.\nTra i loro utilizzatori, la USS \"Monitor\".\nObici terrestri.\nI cannoni Dahlgren vennero progettati anche per servire, montati su affusto, come artiglieria terrestre, e per fornire rapidamente pezzi ruotati alle forze da sbarco utilizzando cannoni imbarcati.\nCannoni ad anima liscia.\nTabella di proiettili Dahlgren e relativi cannoni.\nI valori stimati sono indicati da un asterisco. Le stime sono prese da , tranne che la stima della lunghezza totale del X pollici (pesante), che \u00e8 basato su una lunghezza di canna di e la stima del peso del proiettile da XX pollici basato sul peso del cannone costiero Columbiad,da , Modello 1864."}
{"id": "3518358", "revid": "287204", "url": "https://it.wikipedia.org/wiki?curid=3518358", "title": "The Future Is Medieval", "text": "The Future Is Medieval \u00e8 il quarto album della band inglese dei Kaiser Chiefs, pubblicato attraverso il loro sito web il 3 giugno 2011.\nPer promuovere l'album si \u00e8 consentito ai fan di creare ognuno la propria versione dell'album, scegliendo i propri 10 brani preferiti fra i 20 a disposizione, oltre che di customizzare la propria copertina, pagando 7 sterline e mezzo. Si \u00e8 inoltre consentito ai fan di condividere la propria versione con gli altri, una volta che la si \u00e8 creata, e di guadagnare una sterlina ogni volta che questa viene acquistata da qualcun altro.\nIl 27 giugno \u00e8 stata pubblicata la versione \"fisica\" del disco: si tratta, in questo caso, di 13 tracce selezionate dal gruppo, delle quali una non compresa tra le 20 inizialmente selezionabili, \"Kinda Girl You Are\".\nIl 6 marzo 2012 l'album \u00e8 stato pubblicato per il mercato nordamericano con il titolo Start the Revolution Without Me. Questa edizione contiene la nuova canzone \"On the Run\" oltre a tracce prima disponibili solo nella versione scaricabile dal web dell'album, cio\u00e8 quella digitale.\nTracce.\nTracce selezionabili online.\nLe 20 tracce tra le quali \u00e8 possibile scegliere le proprie 10 sono:"}
{"id": "3518359", "revid": "339392", "url": "https://it.wikipedia.org/wiki?curid=3518359", "title": "AS Cecina", "text": ""}
{"id": "3518360", "revid": "125300581", "url": "https://it.wikipedia.org/wiki?curid=3518360", "title": "Colle della Rho", "text": "Il Colle della Rho o \"della Rh\u00f4\" (2.541 - \"Col de la Roue\" in francese) \u00e8 un valico alpino situato sul confine italo-francese.\nSi trova nelle Alpi Cozie sullo spartiacque tra la Val di Susa e l'alta Maurienne.\nToponimo.\nIl colle era chiamato in latino \"collis rotae\" (\"colle della ruota\"), col de la Route abbreviato in francese col de la Roue. Sulla cartografia ufficiale italiana invece ad una precedente denominazione di \"colle della R\u00f4\" all'inizio del Novecento fu aggiunta una \"h\"; con la successiva eliminazione dell'accento circonflesso si giunse poi al toponimo, attualmente pi\u00f9 utilizzato in bibliografia, di \"colle della Rho\".\n Su qualche edizione della cartografia IGM e sulla Carta Tecnica Regionale 1:10.000 della Regione Piemonte l'accento circonflesso \u00e8 tuttora presente. In alcune pubblicazioni e siti web il colle viene invece chiamato \"colle della Rh\u00f2\". In piemontese si \u00e8 conservato senza variazioni il significato di \"strada\".\nDescrizione.\nIl punto di valico \u00e8 un ampio avvallamento aperto tra la Gran Bagna (3.089\u00a0m, a sud-ovest) e il Roc del Jany (2.659\u00a0m, a est). Ancora ad est di questa modesta cima satellite della Punta Nera si trova il \"Piccolo Colle della Rho\" (2.628\u00a0m).\nSul lato italiano \u00e8 posto in testata dell'omonimo \"Vallone della Rho\", tributario della Dora Riparia; poco a valle del colle si trova la vecchia caserma \"Piano dei Morti\", costruita nel 1937 nell'ambito delle opere del Vallo Alpino Occidentale.\nLe acque che scendono sul versante francese vengono raccolte invece dal Torrent de Fontaine Froide, il quale a sua volta confluisce attorno a quota 1900 nel Ruisseau du Charmaix, un affluente dell'Arc.\nSecondo la classificazione orografica SOIUSA il colle separa la \"Cresta Bernauda-Re Magi\" dalla \"Cresta Punta Nera-Grand Argentier\", i due sottogruppi che compongono il Gruppo della Rocca Bernauda.\nStoria.\nIl valico fu nell'antichit\u00e0 uno dei pi\u00f9 frequentati punti di passaggio tra Val di Susa e la Maurienne e, nei suoi paraggi, sono state rinvenute alcune monete romane. In seguito fu in varie occasioni teatro di scontri militari, trovandosi sulla frontiera tra Delfinato e la parte transalpina del Ducato di Savoia (ci\u00f2 fino al Trattato di Utrecht, 1713) e poi dopo il 1860, tra Francia e Italia.\nGli ultimi fatti d'arme ebbero luogo nel corso delle operazioni legate al conflitto italo-francese del giugno 1940 ed all'attacco italiano su Modane.\nAccesso al colle.\nDal lato italiano il colle \u00e8 raggiunto, a partire dalle Grange della Rho (1686\u00a0m, Bardonecchia), da un vecchio sterrato militare chiuso al traffico che, a monte del Pian dei Morti, si trasforma in una ampia mulattiera. In alternativa \u00e8 possibile percorrere un sentiero, pi\u00f9 diretto, che collega spostandosi in destra idrografica del vallone le Grange della Rho con la caserma del Pian dei Morti.\nSul lato francese una mulattiera collega il colle con gli edifici di Lavoir; su di essa transita il percorso escursionistico del \"Tour des Rois Mages\".\nIl colle \u00e8 anche raggiungibile in \"mountain bike\", e la sua salita pu\u00f2 essere parte di un anello ciclistico che comprende anche il vicino Colle di Valle Stretta."}
{"id": "3518361", "revid": "767487", "url": "https://it.wikipedia.org/wiki?curid=3518361", "title": "30 Minutes or Less", "text": "30 Minutes or Less \u00e8 un film del 2011 diretto da Ruben Fleischer.\nInterpretato da Jesse Eisenberg, Aziz Ansari e Danny McBride, il film si ispira al caso del rapinatore kamikaze Brian Douglas Wells, fattorino di una pizzeria della Pennsylvania costretto a rapinare una banca con un ordigno esplosivo appeso al collo.\nTrama.\nNick, un fattorino che consegna pizze a domicilio, si ritrova immischiato in una rocambolesca e tragicomica avventura, quando viene rapito da due criminali alle prime armi e costretto a rapinare una banca con un ordigno esplosivo legato al petto.\nProduzione.\nIl film \u00e8 prodotto dalla Columbia Pictures e finanziato dalla Medienboard Berlin-Brandenburg, tra i produttori del film figura Ben Stiller, che produce la pellicola attraverso la sua societ\u00e0 Red Hour Films. Il film \u00e8 stato girato a Grand Rapids, Michigan, tra luglio e settembre 2010.\nDistribuzione.\nIl film \u00e8 stato distribuito nelle sale cinematografiche statunitensi il 12 agosto 2011, con un incasso totale di circa 40 milioni di dollari.\nIn Italia, il film \u00e8 stato distribuito a partire dal 25 gennaio 2012, direttamente per il mercato home video."}
{"id": "3518367", "revid": "1862047", "url": "https://it.wikipedia.org/wiki?curid=3518367", "title": "Tredicesima mensilit\u00e0", "text": "La tredicesima mensilit\u00e0 (pi\u00f9 comunemente conosciuta come tredicesima), \u00e8 una mensilit\u00e0 retributiva aggiuntiva natalizia erogata come retribuzione ai lavoratori dipendenti in molti Stati del mondo. \nCaratteristiche.\nViene erogata in busta paga nel mese di dicembre ai lavoratori dipendenti con contratto a tempo determinato o indeterminato, nel periodo antecedente alle festivit\u00e0 natalizie. \nEssendo antecedente al periodo natalizio riveste una grande importanza sull'andamento dei consumi nel mese di dicembre e sulle spese per i regali.\nNel mondo.\nItalia.\nLa tredicesima mensilit\u00e0, denominata anche \u201cgratifica natalizia\u201d, era in origine un'elargizione volontaria senza alcun vincolo di obbligatoriet\u00e0 che il datore di lavoro riconosceva ai propri dipendenti; tale elargizione avveniva in occasione delle festivit\u00e0 natalizie. \nSuccessivamente per volont\u00e0 del governo Mussolini il CCNL stipulato il 5 agosto 1937, e precisamente all\u2019articolo 13, ha introdotto l\u2019obbligo di corrispondere una mensilit\u00e0 aggiuntiva, rispetto alle 12 annuali, esclusivamente ai lavoratori del settore industriale. Qualche anno dopo l\u2019accordo interconfederale per l\u2019industria del 27 ottobre 1946 ha esteso il trattamento anche alle altre categorie. Tale accordo \u00e8 stato reso efficace \"erga omnes\" con decreto del Presidente della Repubblica n. 1070/1960."}
{"id": "3518368", "revid": "2091899", "url": "https://it.wikipedia.org/wiki?curid=3518368", "title": "Dervorguilla di Galloway", "text": "Il complesso retroterra familiare.\nDervorguilla di Galloway nacque attorno al 1210 da Alan di Galloway e dalla moglie Margaret di Huntingdon. Il nome Dervorguilla \u00e8 una latinizzazione del nome gaelico Dearbhfhorghaill traducibile nell'inglese \"Daughter of the Oath\" e discendeva dai re di Scozia. La madre Margaret infatti era la figlia pi\u00f9 vecchia del principe Davide di Scozia, conte di Huntingdon a sua volta imparentata con altri esponenti della nobilt\u00e0 inglese, uno dei suoi zii era Ranulph de Blondeville e una delle sue zie era Hawise di Chester, mentre suo nonno era Ugo di Kevelioc, III conte di Chester, fra gli antenati della madre si trovava anche il re Davide I di Scozia. Sempre da parte di madre Dervorguilla era nipote di Margaret di Huntingdon, madre di Costanza di Bretagna e nonna di Arturo, lo sfortunato duca fatto uccidere da Giovanni d'Inghilterra nel 1203. La famiglia paterna di Dervorguilla discendeva dai Signori di Galloway e fra i suoi antenati figurava il leggendario Fergus di Galloway, mentre andando pi\u00f9 vicino si trovava suo zio Thomas di Galloway un avventuriero piuttosto noto.\nLa vita.\nIl padre di Dervorguilla mor\u00ec nel 1234 senza eredi maschi legittimi, la giovane venne quindi nominata sua erede scavalcando la sorella pi\u00f9 vecchia, Helen di Galloway (1208 circa - 1245) (figlia della prima moglie di Alan Helen de L'Isle), che divenne a sua volta l'erede di Dervorguilla lasciando la terza sorella Christina di Galloway al terzo posto. Questa pratica era piuttosto inusuale in Inghilterra, ma non in Scozia dove era infatti piuttosto comune. Dervorguilla quind\u00ec dispose che alla sua morte le terre di Galloway sarebbero andate ai Baliol, sua famiglia acquisita per matrimonio, e ai Comyns famiglia cui apparteneva il marito della sorella Helen.\nDervorguilla si spos\u00f2 nel 1223 con John de Baliol, famiglia che si originava dal villaggio in Piccardia di Bailleul da cui veniva il primo esponente della stirpe Guy I de Baliol che ricevette delle terre nell'Inghilterra del Nord da Guglielmo II d'Inghilterra. Dervorguilla ed il marito si trasferirono a Barnard Castle nella contea di Durham ed insieme ebbero otto figli:\nNel 1263 a John Balliol venne comminata una penitenza dopo che ebbe una disputa con il vescovo di Durham per delle terre, parte di questa era piuttosto costosa, gli si chiedeva infatti di costruire un collegio per i poveri presso l'Universit\u00e0 di Oxford. Le finanze di John erano molto meno prospere di quelle della moglie tanto che, dopo la morte di lui avvenuta nel 1268, Dervorguilla dovette continuare a provvedere all'opera con mezzi propri, nel 1282 provvide a lasciare una consistente all'Universit\u00e0 come risulta dal primo Statuto dell'Universit\u00e0 stessa. Ancora oggi il collegio \u00e8 chiamato \"Balliol College\" e la Societ\u00e0 Storica degli studenti \u00e8 chiamata \"Dervorguilla Society\", la Messa da Requiem che venne cantata per il settecentesimo anniversario della sua morte invece fu un evento unico.\nNell'aprile del 1273 fond\u00f2 presso Dumfries un'abbazia cistercense che oggi \u00e8 in rovina.\nQuando il marito mor\u00ec nel 1268 Dervorguilla fece imbalsamare il suo cuore e poi lo conserv\u00f2 in un'urna d'argento portandolo con s\u00e9 nei propri viaggi fino alla morte.\nNel 1274 - 1275 John de Folkesworth convoc\u00f2 un'Assise per indebite espropriazioni contro Dervorguilla ed altri tenutari confinanti nel Northamptonshire, l'anno dopo Robert de Ferrers replic\u00f2 portando le accuse di altri proprietari del Derbyshire.\nNel 1280 l'esecutore testamentario di John de Balliol insieme a Dervorguilla ricorse in giudizio contro Alan FitzAlan per un debito di 100 \u00a3 non pagato. Nel 1283 Devorguilla, che in quel periodo viveva a Gloucester insieme ad altri nobili, compresi dei suoi parenti, cit\u00f2 in giudizio altri nobili chiedendo la met\u00e0 del feudo di Kyrkby-Stephan ed altri nel Westmorland. Nel 1288 raggiunse un accordo con John, abate di Remsey, per una licenza di pesca ad Ellington.\nNegli ultimi anni di vita di Dervorguilla la linea dinastica scozzese soffr\u00ec per la mancanza di eredi legittimi e quando Margherita di Scozia, ultima discendente mor\u00ec Dervorguilla stessa, se fosse stata ancora in vita, avrebbe potuto aspirare al trono.\nQuando Dervorguilla di Galloway mor\u00ec nel 1290 venne sepolta accanto al marito nell'abbazia che venne ribattezzata \"Sweethearts Abbey\" e di cui oggi rimangono le rovine."}
{"id": "3518371", "revid": "596890", "url": "https://it.wikipedia.org/wiki?curid=3518371", "title": "Bartholomew JoJo Arthur Philip Americas Simpson", "text": ""}
{"id": "3518374", "revid": "123938047", "url": "https://it.wikipedia.org/wiki?curid=3518374", "title": "Tempio G di Selinunte", "text": "Il Tempio G a Selinunte, in Sicilia, \u00e8 un tempio greco di ordine dorico, il pi\u00f9 grande dell'occidente greco dopo il Tempio di Zeus Olimpio di Akragas, l'odierna Agrigento (dimensioni 45,97x109,12).\nPosto sulla collina orientale che accoglie i resti di alcuni dei templi dell'antica citt\u00e0 greca, era probabilmente dedicato ad Apollo.\nLa datazione \u00e8 piuttosto incerta tra il VI ed il V secolo a.C. La costruzione fu probabilmente effettuata in periodi diversi andando incontro anche a modifiche estetiche passando dalla facciata ad est, pi\u00f9 arcaica, a quella ovest, di ispirazione pi\u00f9 classica. Non \u00e8 mai stato ultimato e oggi \u00e8 completamente in rovina se si eccettua una colonna ricostruita denominata, per la sua forma, \"fuso della vecchia\".\nIl tempio presentava 8 colonne sul fronte e 17 sui fianchi. Il peristilio circondava un \"naos\" suddiviso in 3 navate. Viene ipotizzato anche a causa delle dimensioni che si trattasse di un tempio ipetrale, cio\u00e8 non coperto."}
{"id": "3518378", "revid": "1305772", "url": "https://it.wikipedia.org/wiki?curid=3518378", "title": "Football Club Viktoria Plze\u0148 2010-2011", "text": "Questa voce raccoglie le informazioni riguardanti il Football Club Viktoria Plze\u0148 nelle competizioni ufficiali della stagione 2010-2011."}
{"id": "3518382", "revid": "729019", "url": "https://it.wikipedia.org/wiki?curid=3518382", "title": "Julius von Bernuth", "text": "Biografia.\nBernuth, appartenente ad una famiglia di tradizioni militari, nacque a Metz (allora parte dell'Impero tedesco) il 12 agosto 1897, figlio di un funzionario di origini assiane Ferdinand von Bernuth (1865-1938) e di sua moglie Adelheid von Bernuth (1872-1956), nata von dem Bussche; dopo aver studiato nella scuola per cadetti di Karlsruhe, nell'agosto del 1914 entr\u00f2 come alfiere nel Deutsches Heer.\nDurante la prima guerra mondiale von Bernuth comand\u00f2 come sottotenente un battaglione del XI Leibgarde-Infanterie-Regiment della divisione del granducato d'Assia (Gro\u00dfherzoglich Hessische (25.) Division) sul fronte occidentale, venendo decorato con la croce di ferro.\nDopo la guerra, come molti ex ufficiali e soldati tedeschi von Bernuth fece parte dei Freikorps anti-comunisti; successivamente entr\u00f2 nella Reichswehr con il grado di tenente e per qualche tempo insegn\u00f2 all'accademia militare di Wahlstadt; nel 1934 fu promosso capitano e nel gennaio 1936 maggiore, entrando a far parte della Wehrmacht; nel 1939 fu promosso tenente colonnello (Oberstleutenant) e, allo scoppio della seconda guerra mondiale, fu assegnato allo stato maggiore del XV. Armee-Korps, prendendo parte alla campagna di Francia a fianco del generale Erwin Rommel. Il 5 agosto 1940, per il ruolo svolto durante la battaglia di Arras del maggio precedente, fu insignito della Croce di Cavaliere della Croce di Ferro.\nDopo aver diretto il dipartimento dell'educazione dell'esercito, fu promosso a colonnello e nel giugno del 1941, con l'inizio dell'operazione Barbarossa, fu assegnato allo staff del gruppo d'armate Sud. Nel gennaio 1942 venne promosso a maggior generale e trasferito in Ucraina, dove assunse la carica di capo di stato maggiore della 4. Armee; il 12 luglio 1942, mentre si stava recando verso il suo quartier generale, mor\u00ec in seguito all'esplosione dell'aereo sul quale si trovava, precipitando preso Ssochkranaja, in Russia."}
{"id": "3518386", "revid": "288300", "url": "https://it.wikipedia.org/wiki?curid=3518386", "title": "Mauro Dar\u00edo Jes\u00fas Cetto", "text": ""}
{"id": "3518390", "revid": "290948", "url": "https://it.wikipedia.org/wiki?curid=3518390", "title": "Rivoluzione quantitativa", "text": ""}
{"id": "3518396", "revid": "212348", "url": "https://it.wikipedia.org/wiki?curid=3518396", "title": "Gaio Calvisio Sabino (console 39 a.C.)", "text": "Biografia.\nLui ed il suo futuro collega al consolato Lucio Marcio Censorino furono gli unici due senatori romani che tentarono di difendere Giulio Cesare quando fu assassinato alle idi di marzo del 44 a.C., e il loro consolato all'epoca del secondo triumvirato \u00e8 probabilmente dovuto ad una ricompensa da parte dei triumviri per tale gesto. Un'epigrafe, descritta da Ronald Syme come \"una delle pi\u00f9 notevoli iscrizioni dedicate ad un senatore romano\" loda Calvisio per la sua \"pietas\", il suo senso del dovere e la sua devozione. Come ufficiale dell'esercito Calvisio si distinse per il lungo servizio e la competenza, anche se non senza serie sconfitte.\nFamiglia, origine e discendenti.\nGaio Calvisio Sabino \u00e8 l'unico membro della gens Calvisia elencata nel \"Magistrates of the Roman Republic\" di Broughton come detentore di una carica esecutiva nell'epoca repubblicana. Egli \u00e8 uno dei diversi \"novi homines\" ad aver raggiunto non solo il consolato, ma anche gli onori del trionfo negli anni '30 del I secolo a.C., e fu il primo console il cui nome gentilizio aveva il suffisso non latino in -\"isius\". La prima attestazione del \"cognomen\" Sabino assieme al \"nomen\" Calvisio \u00e8 proprio il suo nome. Apparteneva alla trib\u00f9 rustica \"Horatia\".\nIl figlio ed il nipote, che avevano entrambi il nome dell'antenato, furono consoli, il primo nel 4 a.C. sotto Augusto, verso cui il padre aveva mostrato una grande fedelt\u00e0. Il nipote detenne l'incarico sotto Tiberio e continu\u00f2 la carriera come proconsole fino a Caligola, ma poi venne costretto a suicidarsi assieme alla moglie Cornelia perch\u00e9 l'imperatore li accus\u00f2 di congiurare contro la sua persona.\nGuerre civili degli anni '40.\nDurante le guerre civili degli anni '40 Calvisio Sabino fu un ufficiale sotto Cesare. In risposta alle spedizioni pompeiane in Tessaglia ed Etolia, Cesare invi\u00f2 Lucio Cassio Longino nella prima e Calvisio nella seconda. Calvisio comand\u00f2 cinque coorti ed un piccolo numero di cavalieri, prelevati dalla legione di stanza a Oricum. La menzione di Cesare riguardo Calvisio \u00e8 la prima che viene fatta. Sia Cassio che Calvisio furono incaricati di occuparsi dei rifornimenti di grano per l'esercito cesariano. Gli Etoli accolsero Calvisio, che riusc\u00ec poi a conquistare le citt\u00e0 di Calidone e Naupatto alle legioni pompeiane e ad impossessarsi dell'intera regione.\nPretore e governatore.\nCalvisio divenne pretore forse nel 46 a.C., ma non lo fu oltre il 44 a.C. Nel 45 a.C. fu governatore della provincia dell'\"Africa Vetus\", creata da Cesare a partire dai territori del regno di Numidia. L'anno precedente le forze senatorie si erano radunate in Africa dopo essere state sconfitte a Farsalo, e la battaglia di Tapso indic\u00f2 che l'esito della guerra si sarebbe deciso in suolo africano. Quando, il 15 marzo del 44 a.C., Cesare fu assassinato, Calvisio era gi\u00e0 tornato a Roma, dopo aver lasciato due legati ad Utica, ed era in senato allorch\u00e9 avvenne il cesaricidio.\nIl 28 novembre del 44 a.C. Marco Antonio indisse una riunione in senato per assegnare a nuovi governatori le province romane. Calvisio fu uno dei quattordici uomini a ricevere una provincia, ma non riusc\u00ec a riottenere l'\"Africa Vetus\" a causa dell'opposizione del suo nuovo governatore, Quinto Cornificio. La riassegnazione di Antonio venne poi annullata il 20 dicembre.\nIn una lettera a Cornificio del marzo del 43 a.C., Cicerone un\u00ec Calvisio a Tito Statilio Tauro, soprannominandoli \"il Minotauro\" con un gioco di parole, usando i due \"cognomina\". Ci\u00f2 avvenne perch\u00e9 l'oratore, filosenatorio, era ostile a Calvisio, cesariano, mentre Tauro era stato un suo legato quando era governatore dell'Africa\nConsolato.\nDa consoli Calvisio e Censorino difesero una delegazione di Afrodisia, che chiedeva al senato di riparare ai torti che la citt\u00e0 aveva subito da Bruto e poi da Tito Labieno a causa della sua fedelt\u00e0 a Cesare. Il senato concesse cos\u00ec alla citt\u00e0 vari benefici.\nGuerre civili degli anni '30.\nDurante la ribellione di Sesto Pompeo in Sicilia del 38 a.C., Calvisius fu a capo di una flotta proveniente dall'Etruria per dare man forte ad Ottaviano durante la battaglia avvenuta lo stesso anno nello stretto di Messina. Nei pressi di Cuma affront\u00f2 le navi di Sesto Pompeo guidate da Menecrate, dopodich\u00e9 raggiunse Ottaviano anche se, a causa di tale ritardo, arriv\u00f2 solo verso la fine della battaglia navale di Messina, quando Ottaviano era ormai sconfitto. Quando un ufficiale di Calvisio, Menodoro, disert\u00f2 per unirsi a Sesto Pompeo con sei navi l'anno successivo, Calvisio venne sostituito\nDopo la sconfitta di Pompeo, Ottaviano assegn\u00f2 a Calvisio il compito di riportare l'ordine in Italia dal 36 al 35 a.C., cosa che gli riusc\u00ec, almeno per il momento. Durante la guerra contro Antonio Calvisio fu fedele ad Ottaviano.\nNel 31 a.C. fu uno dei \"septemviri epulones\", che organizzavano i banchetti durante le festivit\u00e0, e poi anche \"curio maximus\", ossia colui che raccoglieva le offerte religiose fatte dalla curia. Calvisio divenne proconsole in Hispania all'inizio del 31 a.C. Un'iscrizione in Spagna nomina un Calvisio Sabino \"flamen\" della dea Roma e del divo Augusto, che fece una donazione di grano alla citt\u00e0 di Clunia quando i prezzi aumentarono fortemente, ma \u00e8 possibile che si tratti anche di un omonimo potrebbe essere lo stesso proconsole. Calvisio torn\u00f2 a Roma nel 28 a.C. e il 26 maggio celebr\u00f2 un trionfo, uno dei tre concessi da Ottaviano alle province Fu candidato per un secondo consolato nel 25 a.C., ma non si sa poi pi\u00f9 nulla di lui.\n\u00c8 possibile che sia il Sabino menzionato nel decimo componimento del \"Catalepton\"."}
{"id": "3518404", "revid": "1431409", "url": "https://it.wikipedia.org/wiki?curid=3518404", "title": "Michael Gregoritsch", "text": "Carriera.\nClub.\nGli esordi da record in Austria.\nNella stagione 2009-2010 gioca 4 partite in massima serie austriaca con la maglia del Kapfenberger, mentre nella stagione 2010-2011 gioca 24 partite segnando 2 gol. Ha esordito il 14 aprile 2010 sotto la guida del padre Werner Gregoritsch all'80', e ha segnato il suo primo gol diventando il giocatore pi\u00f9 giovane ad aver segnato in Bundesliga austriaca, a 15 anni e 361 giorni.\nLe prime esperienze tedesche.\nNel 2012 passa all'Hoffeneim con cui gioca nella squadra riserve segnando ben 11 gol in 28 presenze. Il 6 giugno 2013, l'Hoffenheim lo presta al St. Pauli. L'anno successivo va in prestito al Bochum con cui ottiene 24 presenze e 7 gol prima di essere riscattato per poi essere subito rivenduto.\nL'Amburgo.\nNell'estate 2015 passa all'Amburgo dove firma un contratto valido fino al 2019.\nNazionale.\nDopo aver collezionato presenze con le selezioni Under-16 e Under-17, ha esordito con l'Under-21 il 9 agosto 2011, nell'amichevole persa contro l'. Detiene il record di reti segnate nell'Under-21 austriaca con il personale bottino di 20 reti.\nIl 5 settembre 2016 debutta con la nazionale maggiore in occasione della sfida (valida per le qualificazioni ai Mondiali 2018) vinta per 2-1 in trasferta contro la Georgia."}
{"id": "3518407", "revid": "1573940", "url": "https://it.wikipedia.org/wiki?curid=3518407", "title": "Hyllus", "text": "Hyllus \u00e8 un genere di ragni appartenente alla famiglia Salticidae.\nDistribuzione.\nLe 70 specie oggi note di questo genere sono diffuse prevalentemente in Asia, Africa e Australia; la sola \"H. insularis\" \u00e8 stata reperita in Grecia e in Iran, ma da alcuni autori \u00e8 considerata non appartenente a questo genere.\nTassonomia.\nA dicembre 2010, si compone di 70 specie e due sottospecie:\nSinonimie.\nDi seguito vi sono le due ex-specie pi\u00f9 recenti assorbite per sinonimia in altre, su un totale di 14:"}
{"id": "3518410", "revid": "767487", "url": "https://it.wikipedia.org/wiki?curid=3518410", "title": "C\u00e9dric Baseya", "text": ""}
{"id": "3518413", "revid": "192549", "url": "https://it.wikipedia.org/wiki?curid=3518413", "title": "Victor Tcherikover", "text": "Biografia.\nNato in Russia, si stabil\u00ec in Palestina nel 1925. \n\u00c8 stato uno dei primi insegnanti dell'Universit\u00e0 Ebraica di Gerusalemme ed ha diretto i dipartimenti di Storia Generale e di Studi Classici.\nSi \u00e8 specializzato in storia degli Ebrei in Palestina ed Egitto durante il periodo greco-romano."}
{"id": "3518416", "revid": "287204", "url": "https://it.wikipedia.org/wiki?curid=3518416", "title": "Cedric Baseya", "text": ""}
{"id": "3518417", "revid": "1305772", "url": "https://it.wikipedia.org/wiki?curid=3518417", "title": "Waiting", "text": ""}
{"id": "3518422", "revid": "889336", "url": "https://it.wikipedia.org/wiki?curid=3518422", "title": "Abbatija Tad-Dejr", "text": "Abbatija Tad-Dejr \u00e8 un sito archeologico di Malta.\nUna quantit\u00e0 di catacombe paleocristiane scavate sotto l'altipiano della citt\u00e0 di Rabat, vicino al fossato di Mdina datate a cavallo tra il tardo Impero Romano e l'inizio di quello Bizantino. Queste catacombe sono simili all'ipogeo di Hal Saflieni, e rappresentano il pi\u00f9 importante sito paleocristiano a sud di Roma.\nLe tombe presentano quattro ipogei ed una chiesa scavata nella roccia con tanto di altare di pietra."}
{"id": "3518423", "revid": "446353", "url": "https://it.wikipedia.org/wiki?curid=3518423", "title": "HMS Thunderer (1783)", "text": "La HMS \"Thunderer\", terza nave da guerra della Royal Navy britannica a portare questo nome, \u00e8 stata un vascello di terza classe da 74 cannoni appartenente alla classe Culloden. Costruita nei cantieri Wells di Rotherhithe, venne varata il 13 novembre 1783 . Dopo il completamento rimase in bacino di carenaggio per quasi un decennio fino al 1793, anno in cui entr\u00f2 ufficialmente in servizio.\nServizio.\nNel 1794 combatt\u00e9 nella battaglia del Glorioso primo giugno agli ordini del Capitano Albemarle Bertie, venendo poi trasferita nelle Indie occidentali, dove rimase dal 1796 al 1801 agli ordini di diversi capitani.\nTornata in servizio nel 1803, partecip\u00f2 due anni dopo, agli ordini dell'Ammiraglio Robert Calder, alla battaglia di Capo Finisterre. Il suo capitano, William Lechmore, torn\u00f2 in patria subito dopo il combattimento per presenziare come testimone a una Corte marziale, riguardante alla battaglia stessa.\nPochi mesi dopo prese parte anche alla battaglia di Trafalgar, al comando del \"First Lieutenant\" John Stockham. Il chirurgo di bordo, James Marr Brydone, fu il primo ad avvistare la flotta francese, la cui presenza venne subito segnalata alla \"Victory\", ammiraglia della flotta, dalla quale partirono gli ordini che diedero il via allo scontro.\nNel 1807 la \"Thunderer\" serv\u00ec nell'Operazione Dardanelli, come parte dello squadrone agli ordini dell'Ammiraglio John Thomas Duckworth, rimanendo gravemente danneggiata durante il ripiegamento della flotta dalla zona. Nonostante ci\u00f2 fu presente anche alla spedizione di Alessandria dello stesso anno, tornando a Malta per riparazioni nel mese di marzo. I lavori e l'imbarco di provviste si protrassero per trenta giorni.\nVenne radiata nel novembre 1808 e demolita nel marzo 1814 ."}
{"id": "3518426", "revid": "77594", "url": "https://it.wikipedia.org/wiki?curid=3518426", "title": "Glorioso primo giugno", "text": ""}
{"id": "3518427", "revid": "287204", "url": "https://it.wikipedia.org/wiki?curid=3518427", "title": "Waiting (singolo)", "text": ""}
{"id": "3518430", "revid": "767487", "url": "https://it.wikipedia.org/wiki?curid=3518430", "title": "Bor\u0121 in-Nadur", "text": "Bor\u0121 in-Nadur \u00e8 un sito archeologico di Malta, situato vicino a Bir\u017cebbu\u0121a. \nSi tratta di un tempio megalitico di Tarscen a quattro absidi racchiuso da un muro di rocce. Nelle vicinanze del tempio sorgeva un villaggio fortificato di cui rimangono pochi resti. Le rovine potrebbero risalire all'et\u00e0 del bronzo, approssimativamente intorno al XX secolo a.C., ma essendo il sito molto danneggiato, la sua datazione resta particolarmente incerta, anche a causa di una parziale ricostruzione che il tempio ha subito nel XIX secolo."}
{"id": "3518433", "revid": "729019", "url": "https://it.wikipedia.org/wiki?curid=3518433", "title": "Harry Redmond Jr.", "text": "Si occup\u00f2 di effetti speciali cinematografici negli anni '30-'50 e, successivamente, lavor\u00f2 per la televisione.\nBiografia.\nFiglio di Harry Redmond Sr., uno dei primi pionieri nell'utilizzo degli effetti speciali, ebbe il ruolo di addetto agli effetti speciali nel primo King Kong (1933) e in famosi film come \"Il prigioniero di Zenda\", \"Gli ultimi giorni di Pompei\", \"Orizzonte perduto\", \"Il pirata e la principessa\", \"Taxi da battaglia\" ed \"Infernale avventura\"."}
{"id": "3518434", "revid": "889336", "url": "https://it.wikipedia.org/wiki?curid=3518434", "title": "Catacombe di San Paolo", "text": "Le catacombe di San Paolo sono un sito archeologico di Malta.\nSi trovano a Rabat questi tunnel sotterranei e le loro stanze venivano utilizzate per i rituali di sepoltura dei primi cristiani. Le catacombe risalgono al terzo secolo d.C. e ospitano un gran numero di cripte per tutti i 2200 m\u00b2 della loro estensione."}
{"id": "3518437", "revid": "416175", "url": "https://it.wikipedia.org/wiki?curid=3518437", "title": "San Pawl Milqi", "text": "San Pawl Milqi (\"San Paolo Naufrago\") \u00e8 un sito archeologico di Malta.\n\u00c8 una villa agricola romana, la pi\u00f9 estesa mai scoperta a Malta. La tradizione vuole che l'edificio appartenesse a Publio di Malta, governatore e primo vescovo dell'isola, che accolse Paolo di Tarso durante il suo naufragio nel 60 d.C.: tuttavia non vi sono evidenze archeologiche che facciano pensare ad un'ipotesi del genere. Le uniche tracce di culto cristiano permettono solo di datare la costruzione della prima cappella al XIV secolo.\nIl sito \u00e8 gestito da Heritage Malta e non \u00e8 aperto al pubblico a causa di alcuni lavori conservativi, ma il pubblico pu\u00f2 accedervi durante l'open day annuale, che solitamente cade in Febbraio.\nStoria.\nIl sito \u00e8 stato impiegato gi\u00e0 in et\u00e0 preistorica: un paio di tombe sono state datata alle fasi Zebbug e Bor\u0121 in-Nadur, corrispondenti all'et\u00e0 del bronzo maltese. Il primo edificio del sito fu costruito probabilmente nel periodo fenicio-punico, quando venne usato a periodi alterni per scopi agricoli. Di questa fase resta un numero esiguo di costruzioni, con una sepoltura ed un'iscrizione neopunica.\nNel periodo romano la posizione del sito sulle pendici di una valle fertile e la vicinanza al porto di Salina rendevano il luogo un posto ideale per la produzione di olio d'oliva. La villa fu ampliata, e l'originaria corte centrale fu trasformata in un'area di produzione. Il \"trapetum\" (un mulino rotante utilizzato per separare i semi dai frutti d'oliva), i punti di ancoraggio e almeno due presse sono ancora visibili, insieme ad una serie di vasce di filtraggio per la purificazione dell'olio.\nNonostante fosse grande abbastanza per essere appartenuta ad un ricco aristocratico, la villa non contiene alcun quartiere residenziale di alcun particolare rilievo. Le quattro stanze sono state riconosciute come camere di servizio, tanto da essere state decorate solo con intonaci dipinti e pavimenti in comune cocciopesto. Non esistono testimonianze di pavimenti mosaicati come nelle altre domus maltesi, come a Rabat.\nIl sito venne ridotto nelle sue dimensioni e fu circondato da un piccolo muro di recinzione, probabilmente durante il periodo del dominio arabo a Malta. Le mura fortificate, l'apporto costante di acqua e la buona posizione lasciano pensare che la struttura fu utilizzata per controllare il porto vicino e la valle.\nUna chiesa fu costruita su un lato del sito nel XIV secolo, ma dopo poco pi\u00f9 di un secolo cadde in disuso, e nel 1616 venne sostituita da una chiesa dedicata all'accoglienza di san Paolo. La chiesa, ancora oggi esistente, \u00e8 tra le pi\u00f9 antiche testimonianze connesse al luogo della tradizione.\nScavi.\nNonostante i resti della villa fossero ben noti da tempo, le prime indagini scientifiche non sono iniziate prima del 1963 da parte della Missione Archeologica Italiana a Malta, diretta da Sabatino Moscati. I risultati finali sono in corso di pubblicazione."}
{"id": "3518438", "revid": "123318834", "url": "https://it.wikipedia.org/wiki?curid=3518438", "title": "Mulino a vento Ta' Kola", "text": "Il mulino a vento Ta' Kola (in maltese: \"il-Mit\u0127na ta' Kola\") \u00e8 uno dei pochi mulini a vento superstiti dell'Arcipelago maltese. Ubicato sull'isola di Gozo, nel villaggio di Xag\u0127ra (\"Caccia\"), il mulino risale al XVIII secolo. La struttura, di propriet\u00e0 statale, \u00e8 adibita a destinazione museale, sotto la gestione dell'ente Heritage Malta.\nStoria.\nIl mulino fu edificato una prima volta nel 1725 durante il regno dell'ordine dei Cavalieri Ospitalieri di Malta, su ordine del Gran Maestro Ant\u00f3nio Manoel de Vilhena, per far fronte alle esigenze economiche di una popolazione in crescita. Fu poi ricostruito nel 1787.\nIl nome deriva da quello del suo ultimo conduttore, il mugnaio Gu\u017ceppi Grech, chiamato dalla gente del posto col nomignolo di \"\u017beppu ta' Kola\".\nIl mulino, che si trova a Xag\u0127ra, villaggio dell'isola maltese di Gozo, offre ai visitatori uno spaccato della vita sulla piccola isola durante il XVIII secolo.\nCostruzione.\nLa sua architettura ripropone quella tipica dei mulini a vento maltesi dell'epoca, con una serie di stanze adibite a usi differenziati e distribuite in un edificio di due piani, costruito attorno a una torre cilindrica centrale in pietra.\nLa torre centrale ospita il meccanismo di molitura, costituito da due mole circolari in pietra sovrapposte.\nIl piano inferiore veniva adibito a bottega, mentre il piano superiore costituiva l'abitazione del mugnaio."}
{"id": "3518440", "revid": "889336", "url": "https://it.wikipedia.org/wiki?curid=3518440", "title": "Tas-Sil\u0121", "text": "Tas-Silg \u00e8 un sito archeologico di Malta. Il nome deriva dalla vicina chiesa della Madonna della Neve (\"Knisja tal-Madonna tas-Sil\u0121\")\nQuesta coppia di templi vicino a Marsaxlokk contiene le rovine di quattro strutture diverse provenienti da quattro epoche differenti; una della fase di Tarxien (XXX secolo a.C. fino al XXV secolo a.C.), un insediamento risalente all'et\u00e0 del bronzo, un tempio greco-punico dedicato ad Astarte ed una chiesa cristiana relativamente pi\u00f9 moderna (quarto, quinto secolo d.C.)."}
{"id": "3518442", "revid": "889336", "url": "https://it.wikipedia.org/wiki?curid=3518442", "title": "Catacombe di Tal-Mintna", "text": "Le catacombe di Tal-Mintna sono un sito archeologico di Malta.\nCome le catacombe di San Paolo, quelle presso Tal-Mintna sono un complesso paleocristiano nei pressi della pi\u00f9 grande Mqabba. Sono conosciute per gli intarsi elaborati intorno alle aperture dei sepolcri, e per le otto lampade a olio piramidali dirimpetto ad un tavolo cerimoniale."}
{"id": "3518444", "revid": "52076", "url": "https://it.wikipedia.org/wiki?curid=3518444", "title": "Salina Catacombs", "text": ""}
{"id": "3518445", "revid": "5695", "url": "https://it.wikipedia.org/wiki?curid=3518445", "title": "Catacombe di Salina", "text": "Le catacombe di Salina sono un sito archeologico di Malta.\nQueste catacombe si trovano vicino a Salina, nel territorio di Nasciaro. Risalgono al tardo impero romano (fino al periodo bizantino). Venivano utilizzate per i primi rituali di sepoltura cristiani."}
{"id": "3518448", "revid": "889336", "url": "https://it.wikipedia.org/wiki?curid=3518448", "title": "G\u0127ajn Tuffie\u0127a", "text": "G\u0127ajn Tuffie\u0127a \u00e8 un sito archeologico di Malta.\nLe terme romane a G\u0127ajn Tuffie\u0127a sono state scoperte durante la costruzione di un acquedotto nel 1929. Questa \u00e8 una tipica giacenza del patrimonio derivante dalla dominazione romana del territorio maltese. Sebbene il sito sia per lo pi\u00f9 in rovina questo \u00e8 rinomato per i suoi elaborati mosaici."}
{"id": "3518453", "revid": "1310927", "url": "https://it.wikipedia.org/wiki?curid=3518453", "title": "Vinicius Oliveira Franco", "text": "Carriera.\nNella stagione 2010-2011 disputa 15 partite nel massimo campionato portoghese, 12 con lo Sporting Olhanense e tre con lo Sporting Braga.\nNella stagione 2013-2014 si trasferisce a Cipro per indossare i colori dell'APOEL Nicosia, che veste per cinque stagioni e mezza.\nSvincolatosi dal club cipriota, il 1\u00ba febbraio 2019 si accorda con gli iraniani del ."}
{"id": "3518462", "revid": "110157", "url": "https://it.wikipedia.org/wiki?curid=3518462", "title": "G\u0127ar Dalam", "text": "G\u0127ar Dalam (Caverna Oscura) \u00e8 un sito archeologico di Malta.\nQuesta caverna si trova un chilometro a nord di Bir\u017cebbu\u0121a e ospita le prove del primo e pi\u00f9 antico insediamento umano sulle isole maltesi (circa 7400 anni fa). Al suo interno vi sono resti di animali della primissima era glaciale, oggi estratti dalle rocce e portati nel museo adiacente.\nLa caverna ha rivestito anche un ruolo chiave nella seconda guerra mondiale, poich\u00e9 fu usata come rifugio antiaereo prima e come deposito di carburante in un secondo momento."}
{"id": "3518463", "revid": "288300", "url": "https://it.wikipedia.org/wiki?curid=3518463", "title": "Sporting Olhanense", "text": ""}
{"id": "3518469", "revid": "2091899", "url": "https://it.wikipedia.org/wiki?curid=3518469", "title": "Templi di Tarxien", "text": "I Templi di Tarxien sono un sito archeologico di Malta, patrimonio dell'Umanit\u00e0 dell'UNESCO dal 1992.\nSono uno degli esempi meglio conservati di templi megalitici, monumentali strutture che caratterizzarono il periodo storico maltese conosciuto come \"Et\u00e0 dei Templi\" (3600-2500 a. C.)\nA Taxien furono costruiti quattro templi, in un arco di tempo di oltre mille anni tra il 2200 a.C. e il 1800 a.C. Pur avendo piante del tutto simili risalgono ad epoche diverse.\nScoperta.\nIl sito fu scoperto nel 1913 grazie alle segnalazioni di agricoltori locali all'allora direttore del Museo di Archeologia de La Valletta, Themistocles Zammit. \nEgli esegu\u00ec degli scavi, tra il 1915 ed il 1919, partendo dal tempio oggi noto come Tempio Sud del complesso. In questo punto furono scoperti resti dell'et\u00e0 del bronzo che giacevano sopra gli strati pi\u00f9 antichi dell'et\u00e0 dei Templi. Gradualmente gli scavi portarono alla scoperta di altri 3 templi. Tra il 1921 e il 1958 furono portati a termine ulteriori scavi. Gli scavi continuarono fino al 1997 quando si rivelarono altri resti dello stesso periodo nella zona a nord e a ovest dei tempi, rivelando come il complesso preistorico si estendesse a quei tempi ben oltre quanto si possa oggi immaginare.\nI templi.\nI templi si trovano nel cuore della citt\u00e0 di Tarxien (a ridosso della chiesa e del cimitero) e raccolgono molti bassorilievi (sui muri e sull'altare), le cui decorazioni raffigurano animali addomesticati.\nRilevanti le decorazioni a spirale nell'abside del Tempio sud. Si ritiene che questo luogo sia stato lo scenario di rituali con sacrifici animali in quanto sono stati ritrovati sull'altare due coltelli di selce e resti di animali.\nL'ingresso principale conduce al terzo tempio denominato \"Tempio sud\", .\nL'entrata al tempio sud \u00e8 una facciata monumentale costruita da blocchi megalitici di cui solo la parte inferiore \u00e8 sopravvissuta. Questa entrata si affaccia su un cortile ovale che reca al centro una cisterna d'acqua. Ad entrambe le estremit\u00e0 della facciata \u00e8 localizzata una grande lastra di pietra con un piccolo ripiano scolpito in tre parti con 5 buchi. Sebbene lo scopo non sia noto, molti ritengono che questi fori servissero per versare delle offerte nel terreno. Questa grande entrata \u00e8 una ricostruzione, fu ricostruita infatti negli anni 1956-1960 durante una campagna di restauro in cui molti blocchi vennero coperti con il cemento per prevenire o quantomeno rallentare l'erosione delle pietre. Purtroppo dopo decenni si verifico come il cemento avesse danneggiato le pietre che si voleva proteggere oggi sono in atto delle ricerche per evitare ulteriori danni.\nDall'ingresso, attraverso un passaggio pavimentato con lastre di pietra, si arriva a due coppie di camere note come absidi. Qui \u00e8 stata rilevata la pi\u00f9 alta concentrazione di arte preistorica scoperta fino ad oggi. Sono presenti blocchi e pilastri decorati con spirali di varie forme e bassorilievi raffiguranti animali domestici (varie capre, un montone, un maiale) fornendoci un quadro della vita quotidiana e delle abitudini alimentari dell'epoca. Sulla destra si notano i resti (replica) di una colossale statua in pietra con vesti drappeggiate. Della statua, probabilmente alta tre metri, rimane solo la parte inferiore i cui prosperosi fianchi fanno pensare fosse dedicata alla dea della fertilit\u00e0. Alla base si trova un foro, originariamente chiuso con una pietra, in cui venne rinvenuta una lama di selce usata per i rituali con alcune ossa di animali.\nIl secondo tempio \u00e8 formato da tre serie parallele di absidi semicircolari collegate da un passaggio orientato da nord a sud. Sui blocchi laterali delle pareti si notano dei fori cui erano assicurate le porte di comunicazione. Su una delle pareti che conducono al primo tempio si pu\u00f2 ammirare un bassorilievo rappresentante due tori e una scrofa simboli rispettivamente, della forza e della fertilit\u00e0.\nIl primo tempio \u00e8 costruito con lastroni e blocchi non lavorati ed essendo il pi\u00f9 antico, venne alterato con la costruzione del secondo. Sparse casualmente nel complesso si notano delle grosse pietre sferiche che servirono ai costruttori per far rotolare i grossi blocchi in pietra. A causa della loro sistemazione, a volte addirittura simmetrica, si suppone avessero anche un significato magico."}
{"id": "3518475", "revid": "889336", "url": "https://it.wikipedia.org/wiki?curid=3518475", "title": "Templi di Ta' \u0126a\u0121rat", "text": "I Templi di Ta' \u0126a\u0121rat fanno parte dei Templi megalitici di Malta riconosciuti Patrimonio dell'Umanit\u00e0 dall'UNESCO nel 1992.\nSituato a tre chilometri dai Templi di Skorba, \u00e8 un complesso ben conservato composto da due templi che risalgono tra il 36\u00ba ed il 32\u00ba secolo a.C. Ta' \u0126agrat \u00e8 stato probabilmente costruito sopra un precedente villaggio, poich\u00e9 sono state rinvenute molti vasi e resti di ceramiche. Il ritrovamento pi\u00f9 prestigioso \u00e8 una statuetta calcarea rappresentante un modello di edificio primordiale."}
{"id": "3518477", "revid": "287204", "url": "https://it.wikipedia.org/wiki?curid=3518477", "title": "Gran Premio motociclistico di Finlandia 1970", "text": "Il Gran Premio motociclistico di Finlandia fu il nono appuntamento del motomondiale 1970.\nSi svolse il 2 agosto 1970 a Imatra alla presenza di 40.000 spettatori, e corsero tutte le classi meno la 50.\nAbituale doppietta di Giacomo Agostini in 350 e 500; nella mezzo litro il centauro italiano ottenne la sua trentasettesima vittoria, eguagliando il record di vittorie nella categoria detenuto da Mike Hailwood.\nIn 250 Rodney Gould ottenne la quinta vittoria stagionale, consolidando la sua leadership, grazie anche ai ritiri di Kel Carruthers e Jarno Saarinen.\nLa gara della 125 fu caratterizzata dai ritiri di Dieter Braun, B\u00f6rje Jansson, Chas Mortimer e \u00c1ngel Nieto. Tra i favoriti solo Dave Simmonds riusc\u00ec a terminare la gara, vincendola. Nonostante il ritiro, Braun si assicur\u00f2 il titolo mondiale della categoria.\nNei sidecar, vittoria di Klaus Enders.\nClasse 350.\n28 piloti alla partenza, 16 al traguardo.\nClasse 250.\n28 piloti alla partenza, 11 al traguardo.\nClasse 125.\n24 piloti alla partenza, 12 al traguardo.\nClasse sidecar.\n14 equipaggi alla partenza, 10 al traguardo."}
{"id": "3518478", "revid": "1870955", "url": "https://it.wikipedia.org/wiki?curid=3518478", "title": "Jack Kingston", "text": "Biografia.\nNato in Texas, ma cresciuto ad Athens, in Georgia, Kingston lavor\u00f2 per alcuni anni come agente assicurativo prima di entrare attivamente in politica.\nNel 1992 si candid\u00f2 al Congresso come rappresentante del Partito Repubblicano e riusc\u00ec a vincere le elezioni nonostante il distretto congressuale a cui apparteneva fosse stato rappresentato per cinque mandati da un deputato democratico.Da allora venne rieletto con facilit\u00e0, finch\u00e9 nel 2014 annunci\u00f2 il suo ritiro per candidarsi al Senato; Kingston riusc\u00ec ad avanzare al ballottaggio delle primarie, ma venne sconfitto da David Perdue, che vinse poi anche le elezioni generali.\nIdeologicamente, Kingston \u00e8 un conservatore: \u00e8 un oppositore dell'aborto e ha votato contro la riforma sanitaria del Presidente Obama. Sebbene sostenga il controllo del riscaldamento globale, critica fortemente i democratici per la loro gestione del problema. Kingston \u00e8 favorevole allo sfruttamento dell'energia nucleare ed \u00e8 un creazionista.\n\u00c8 inoltre un ospite abituale della trasmissione The Colbert Report."}
{"id": "3518479", "revid": "767487", "url": "https://it.wikipedia.org/wiki?curid=3518479", "title": "Scorba", "text": "I Templi di Scorba sono un sito archeologico di Malta.\nScorba \u00e8 uno dei pi\u00f9 completi templi presenti sull'isola di Malta. Sebbene di piccole dimensioni, i suoi resti non sono stati praticamente mossi durante il periodo di scavo e la pianta si presenta quasi intatta. Il tempio e composto da quattro stanze, ed un ingresso di lastre monolitiche di calcare alte 4 metri.Il primo tempio risale tra il XXXVI e XXXII secolo a.C., mentre il secondo molto pi\u00f9 in rovina, approssimativamente a 600 anni prima. Nei dintorni vi sono anche molti resti di capanne neolitiche, situate a ovest del primo tempio.\n\"Scorba\" \u00e8 uno dei Templi megalitici di Malta riconosciuti Patrimonio dell'Umanit\u00e0 dall'Unesco nel 1992."}
{"id": "3518484", "revid": "729019", "url": "https://it.wikipedia.org/wiki?curid=3518484", "title": "Gran Premio motociclistico di Gran Bretagna 1983", "text": "Il Gran Premio motociclistico di Gran Bretagna 1983 fu il decimo appuntamento del motomondiale 1983.\nSi svolse il 31 luglio 1983 sul circuito di Silverstone e vide la vittoria di Kenny Roberts nella classe 500, di Jacques Bolle nella classe 250, di \u00c1ngel Nieto nella classe 125 e di Egbert Streuer nella classe sidecar.\nIn questo Gran Premio sono morti due piloti. Durante la gara della 500, Norman Brown, procedendo a passo lento per problemi tecnici, viene investito da Peter Huber. Brown muore sul colpo, mentre Huber muore pi\u00f9 tardi in ospedale.\nIn questa giornata di gara sono anche stati assegnati matematicamente due titoli iridati: Carlos Lavado in classe 250 e \u00c1ngel Nieto in classe 125. Resta ancora da assegnare quello della classe regina dove la lotta \u00e8 ristretta ai due piloti statunitensi Freddie Spencer e Kenny Roberts con il primo che ha, a questo punto della stagione, due punti solo di vantaggio sul secondo.\nClasse 125.\n39 piloti alla partenza.\nClasse sidecar.\nLa gara dei sidecar \u00e8 contraddistinta dalla lotta per la vittoria tra gli equipaggi Michel-Monchaud, Jones-Ayres e Streuer-Schnieders, con quest'ultimi che alla fine la spuntano precedendo nell'ordine i francesi e i britannici. Si piazzano quarti i leader della classifica Rolf Biland-Kurt Waltisperg, rallentati da problemi tecnici; a due GP del termine della stagione continuano comunque a condurre con 68 punti, davanti a Streuer a 52 e a Werner Schw\u00e4rzel a 47."}
{"id": "3518486", "revid": "767487", "url": "https://it.wikipedia.org/wiki?curid=3518486", "title": "Tioacetali", "text": "I tioacetali sono composti organici ottenuti dalla reazione tra un'aldeide e un tiolo. Si distinguono in monotioacetali (aventi formula generale R2C(OR')(SR')) e ditioacetali (aventi formula generale R2C(SR')2).\nMeccanismo di formazione.\nLa funzione aldeidica reagisce con un tiolo secondo la seguente reazione, che avviene in ambiente acido:\n H H\n R-C=O + H+ formula_1 R-C=O+-H\n H\n R-C+-OH\n H H H\n R-C+-OH + R'-SH formula_2 R-C-S+R'\n OH\n H H H\n R-C-S+R' formula_1 R-C-SR' + H+\n OH OH\n H H\n R-C-SR' + H+ formula_1 R-C-SR'\n OH O+H\n H\n H H\n R-C-SR' formula_1 R-C+-SR' + H2O\n O+H\n H\n H H \n R-C+-SR' + R\"-SH formula_1 R-C-SR'\n S+R\"\n H\n H H \n R-C-SR' formula_1 R-C-SR' + H+\n S+R\" SR\"\n H\nNella reazione si pu\u00f2 utilizzare una mole di ditiolo al posto di due moli di tiolo. Si otterr\u00e0 in questo caso un tioacetale ciclico."}
{"id": "3518490", "revid": "729019", "url": "https://it.wikipedia.org/wiki?curid=3518490", "title": "Dreamcast Collection", "text": "Dreamcast Collection \u00e8 un videogioco compilation per Xbox 360 e Microsoft Windows sviluppato e pubblicato da SEGA. Il gioco include quattro titoli usciti precedentemente sulla console Sega Dreamcast: \"Sega Bass Fishing\", \"Sonic Adventure\", \"\" e \"Crazy Taxi\".\nQuesti ultimi sono stati distribuiti anche per un acquisto separato sui servizi online Xbox Live, PlayStation Network e Steam. Doveva essere presente anche una versione per PlayStation 3, ma non fu mai messa in commercio."}
{"id": "3518491", "revid": "1602064", "url": "https://it.wikipedia.org/wiki?curid=3518491", "title": "Gigantia", "text": "La Gigantia (in maltese \"\u0120gantija\"; originariamente in lingua italiana anche Torre dei Giganti) \u00e8 un sito archeologico di Malta.\nSituati nell'isola minore, Gozzo, i templi della Gigantia risalgono circa al 3600-2'800 a.C. e sono le pi\u00f9 antiche strutture del genere al mondo e le seconde strutture religiose artificiali al mondo dopo G\u00f6bekli Tepe, rappresentano il gruppo pi\u00f9 esteso dei Templi di Malta.\nSito orientato a nord-ovest, ebbe diverse fasi di sviluppo: \nPer costruirlo vennero utilizzati monoliti e una specie di muratura a secco, le pietre venivano strofinate con la sabbia in modo che i blocchi aderissero meglio. La muratura era costituita da 2 muri con un'intercapedine riempito di pietrisco. Le aperture erano ben studiate in modo da dare degli effetti luminosi precisi, colpendo in date precise la parte pi\u00f9 sacra del luogo.\nLa Gigantia \u00e8 uno dei Templi megalitici di Malta riconosciuto, per primo, Patrimonio dell'Umanit\u00e0 dall'UNESCO nel 1980."}
{"id": "3518492", "revid": "22475", "url": "https://it.wikipedia.org/wiki?curid=3518492", "title": "Pteropus lombocensis", "text": "La volpe volante di Lombok (Pteropus lombocensis ) \u00e8 un pipistrello appartenente alla famiglia degli Pteropodidi, endemico delle Isole della Sonda, Indonesia.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 130,2 e , la lunghezza dell'avambraccio tra 108,8 e , la lunghezza del piede tra 25,5 e , la lunghezza delle orecchie tra 25,6 e e un peso fino a .\nAspetto.\nLa pelliccia \u00e8 moderatamente lunga, fine e densa sul collo e sulla groppa, pi\u00f9 corta e compatta sul dorso. Le parti dorsali sono marroni scure, le spalle variano dal giallo-brunastro al bruno-rossiccio, la testa \u00e8 leggermente pi\u00f9 scura, mentre le parti ventrali sono pi\u00f9 chiare. I maschi hanno dei ciuffi di peli pi\u00f9 chiari intorno a delle ghiandole situate sui lati del collo. Il muso \u00e8 relativamente corto ed affusolato, gli occhi sono grandi. Le orecchie sono relativamente corte, marroni scure e con l'estremit\u00e0 arrotondata. La tibia \u00e8 dorsalmente ricoperta di peli. Le membrane alari sono marroni scure ed attaccate sul dorso. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori. Le sottospecie si differenziano dalle dimensioni e dal colore della pelliccia.\nBiologia.\nComportamento.\nSi rifugia su palme da cocco o banani singolarmente o a coppie.\nAlimentazione.\nSi nutre di frutta.\nRiproduzione.\nUna femmina che allattava un piccolo abbastanza sviluppato \u00e8 stata catturata nel mese di ottobre.\nDistribuzione e habitat.\nL'areale di questa specie \u00e8 ristretto alle Isole della Sonda, Indonesia.\nVive nelle foreste tropicali di pianura. Individui sono stati catturati in piantagioni di mango.\nTassonomia.\nIn accordo alla suddivisione del genere \"Pteropus\" effettuata da Andersen., \"P. lombocensis\" \u00e8 stato inserito nello \"P. lombocensis species Group\", insieme a \"P. molossinus\" e \"P. rodricensis\". Tale appartenenza si basa sulle caratteristiche di avere un ripiano basale nei premolari, un rostro del cranio molto accorciato ed il primo incisivo inferiore ridotto.\nSono state riconosciute tre sottospecie:\nAltre specie simpatriche dello stesso genere: \"P. alecto\", \"P. griseus\" e \"P. vampyrus\".\nStato di conservazione.\nLa IUCN Red List, considerato che non ci sono informazioni sufficienti sulla popolazione, l'habitat, le minacce e l'impatto che pu\u00f2 provocare un'intensa caccia, classifica \"P. lombocensis\" come specie con dati insufficienti (DD).\nLa CITES ha inserito questa specie nell'appendice I."}
{"id": "3518504", "revid": "124808", "url": "https://it.wikipedia.org/wiki?curid=3518504", "title": "8 Simple Rules", "text": ""}
{"id": "3518508", "revid": "1543377", "url": "https://it.wikipedia.org/wiki?curid=3518508", "title": "David Hewson", "text": "Ha collaborato come giornalista per il Times e poi per il Sunday Times; dal 2005 si \u00e8 dedicato a tempo pieno alla scrittura di thriller, sviluppando la serie incentrata sul personaggio di Nic Costa. \nI nove libri della serie sono tutti ambientati in Italia."}
{"id": "3518513", "revid": "2085355", "url": "https://it.wikipedia.org/wiki?curid=3518513", "title": "Inattivazione non casuale del cromosoma X", "text": "L'inattivazione non casuale del cromosoma X (in inglese \"Skewed X inactivation\"), detto anche lyonizzazione sbilanciata, \u00e8 un fenomeno che si verifica durante lo sviluppo embrionale e pu\u00f2 essere conseguenza di diverse patologie legate al cromosoma X. Questo evento prevede un'inattivazione del cromosoma X di derivazione paterna e materna in modo non bilanciato, cio\u00e8 il risultato non \u00e8 il 50% di cromosomi X paterni e 50% di cromosomi X materni, ma una percentuale differente.\n\u00c8 noto che durante lo sviluppo embrionale la scelta di quale cromosoma X debba essere inattivato avviene in modo casuale e questo porta, teoricamente, al 50% di cromosomi X di derivazione materna e il 50% di cromosomi X di derivazione paterna, questo fenomeno \u00e8 chiamato inattivazione random del cromosoma X. In certe condizioni la percentuale pu\u00f2 variare ed avere quindi una percentuale maggiore di cromosomi di derivazione materna o paterna.\nSe questo succede, ed \u00e8 predominante un cromosoma con mutazione ereditato da uno dei due genitori, si ha il verificarsi di una patologia con un fenotipo dipendente dalla percentuale di cromosoma X mutato, che rimane attivo. Nei casi pi\u00f9 estremi la percentuale pu\u00f2 essere, ad esempio 5%:95% o 95%:5%, in questo caso se il 95% dei cromosomi X contenenti la mutazione vengono inattivati, la sintomatologia sar\u00e0 lieve, viceversa sar\u00e0 molto grave; questo schema \u00e8 possibile applicarlo alle malattie legate all'X.\nQuesto pu\u00f2 risultare importante in medicina in quanto una femmina portatrice di una patologia legata all'X dominante, casualmente inattiva il cromosoma contenente il gene affetto, e questo porta ad una sintomatologia pi\u00f9 lieve.\nUn esempio \u00e8 la sindrome di Rett in cui si pu\u00f2 avere un fenotipo diversificato. Questa patologia \u00e8 causata da una mutazione del gene MecP2 che si trova nel cromosoma X. Se, ad esempio, il gene deriva dal cromosoma X di derivazione paterna e questo cromosoma viene inattivato l'80% delle volte, allora vorr\u00e0 dire che l'80% delle cellule possiede il gene non mutato e la sintomatologia della patologia sar\u00e0 di lieve entit\u00e0; viceversa se l'80% dei cromosomi X \u00e8 di derivazione materna allora si avr\u00e0 una sintamotologia molto pi\u00f9 severa."}
{"id": "3518542", "revid": "2205871", "url": "https://it.wikipedia.org/wiki?curid=3518542", "title": "Gianfranco Meggiato", "text": "\u00c8 uno scultore contemporaneo astratto attivo nel panorama internazionale.\nIl 14 ottobre 2017, a Firenze, gli viene conferito il premio ICOMOS/UNESCO per l'Arte.\nBiografia.\nGianfranco Meggiato nasce il 26 agosto 1963 a Venezia dove frequenta lIstituto Statale d\u2019Arte di Venezia incontrando la figura carismatica del prof. Loris Zambon, scultore veneziano gi\u00e0 allievo di Viani. Qui studia decorazione plastica e ceramica realizzando in prima superiore un pannello in pietra di Vicenza che verr\u00e0 esposto nel 1979 alla collettiva della fondazione comunale Bevilacqua La Masa in Piazza San Marco a Venezia. In seguito nel 1984 la Bevilacqua la Masa vedr\u00e0 ancora la partecipazione di Meggiato con due pannelli in semi-refrattario.\nNella sua opera Meggiato guarda ai grandi maestri del 900: Constantin Br\u00e2ncu\u0219i per la sua ricerca dell\u2019essenzialit\u00e0, Henry Moore per il rapporto interno-esterno delle sue maternit\u00e0 e Alexander Calder per l\u2019apertura allo spazio delle sue opere. Lo spazio entra nelle opere e il vuoto diviene importante quanto il pieno. L\u2019artista modella le sue sculture ispirandosi al tessuto biomorfo e al labirinto, che simboleggia il tortuoso percorso dell\u2019uomo teso a trovare s\u00e9 stesso e a svelare la preziosa sfera interiore. \nMeggiato inventa cos\u00ec il concetto di \u201c\"introscultura\"\u201c in cui lo sguardo dell\u2019osservatore viene attirato verso l\u2019interiorit\u00e0 dell\u2019opera, non limitandosi alle superfici esterne. \u201c\"A livello formale lo spazio e la luce non delimitano l\u2019opera, scivolandole addosso come fosse un tuttotondo, ma penetrano al suo interno avvolgendone i reticoli e i grovigli arrivando ad illuminare la sfera centrale quale ideale punto di arrivo\"\u201d.\nL\u2019opera di Gianfranco Meggiato \u00e8 attualmente esposta in mostre e fiere internazionali, tra cui in USA, Canada, Gran Bretagna, Danimarca, Germania, Belgio, Olanda, Francia, Austria, Svizzera, Spagna, Portogallo, Principato di Monaco, Ucraina, Russia, India, Cina, Emirati Arabi, Kuwait, Corea del Sud, Singapore, Taipei, Australia. \nNel 2007 ha esposto le sue sculture monumentali allOPEN10 di Venezia \u2013 Esposizione Internazionale di Sculture ed Installazioni.\nTra il 2007 e il 2009 gli vengono dedicate diverse mostre personali: dal Museo degli Strumenti Musicali di Roma, al Palazzo del Senato a Milano e al Museo Correr (Biblioteca Marciana) a Venezia.\nNel 2009 partecipa alla mostra di sculture monumentali \u201cPlaza\u201d di Milano, (ventesimo anniversario del crollo del Muro di Berlino).\nNel 2010: Installa una sfera monumentale sul Breath Building GEOX a Milano, inoltre \u00e8 invitato ad una mostra personale all'UBS BANK di Lugano.\nNel 2011 e 2013 \u00e8 invitato a partecipare alla Biennale di Venezia nei padiglioni nazionali. Nel 2012 in occasione di Art Bre a Cap Martin la sua Sfera Enigma viene presentata al Principe Alberto di Monaco e successivamente esposta sul porto di Montecarlo.\nNel 2014 il Lu.C.C.A. Center of Contemporary Art ospita una personale dell\u2019artista e lo invita a partecipare alla collettiva \u201dInquieto Novecento\u201d, dove le sue opere sono esposte assieme a quelle di artisti come Emilio Vedova, Victor Vasarely, Christo, Maurizio Cattelan, Damien Hirst.\nNel dicembre 2016 espone una scultura monumentale: Sfera Sirio diam. 2 metri nel parco Bayfront di Miami.\nA febbraio 2017 viene inaugurata nel complesso monumentale della Suola Grande della Misericordia a Venezia una grande mostra antologica con pi\u00f9 di 50 opere, tra cui \"Verso la Libert\u00e0\", una fusione in alluminio di circa 4 metri.\nSempre nello stesso anno, a giugno, il museo delle arti MARCA di Catanzaro inaugura una grande mostra dedicata a Gianfranco Meggiato che si estende nelle quattro location pi\u00f9 importanti della citt\u00e0: Museo Marca, Scolacium, Musmi (Museo Militare) e Marca Open con \u201dIl Giardino delle Muse Silenti\u201d una installazione di venti metri di diametro che vede la collocazione di otto opere monumentali all\u2019interno di un labirinto composto da 4.000 sacchi di juta. L\u2019opera pi\u00f9 imponente dell\u2019intera composizione, \"il mio pensiero libero\", viene posta permanentemente nel Parco Internazionale della scultura a fianco di Tony Cragg.\nSempre nel 2017 ad agosto nel complesso archeologico di Scolacium va in scena l\u2019opera lirica \u201cCARMEN\u201d con le scenografie di Gianfranco Meggiato. Nello stesso mese Meggiato \u00e8 selezionato per esporre al ventesimo anniversario di OPEN 20 Esposizione Internazionale di sculture ed Installazioni in concomitanza con la Mostra del Cinema di Venezia.\nAd Ottobre 2017 a Gianfranco Meggiato viene conferito il prestigioso premio ICOMOS/UNESCO \u201dper aver magistralmente coniugato l\u2019antico e il contemporaneo in installazioni scultoree di grande potere evocativo e valenza estetica\u201d. \nSempre nello stesso mese, in occasione di Pistoia capitale della cultura, Meggiato viene invitato ad esporre in piazza duomo con una sua installazione: Il Mio Pensiero Libero-Le Muse Silenti.\nEsposizioni ed eventi.\n2018.\nEventi Istituzionali: \u201dLa Spirale della Vita\u201d, Manifesta 12 Collateral, Biennale Nomade Europea di Arte Contemporanea e Cultura, Palermo/ Palermo Capitale Italiana della Cultura 2018, I Design, ITALIA\nEsposizioni in Musei: Boca Raton Museum of Art, Boca Raton, USA\nEsposizioni con opere monumentali: Couchevel,\u201dL\u2019Art au Sommet\u201d, Bartoux Galeries, FRANCIA/Cannes, Bartoux Galeries, FRANCIA/Positano, Liquid Art System, ITALIA\nFiere d\u2019Arte: Art Stage Singapore, Palma Art Gallery, SINGAPORE/Art Palm Beach, Boccara Art Gallery, Ransom Gallery, Palm Beach, USA/Palm Beach Modern and Contemporary, Boccara Art Gallery, Palm Beach, USA/Art New York, Boccara Art Gallery, New York, USA/Art Boca Raton, Boccara Art Gallery, New York, USA/ Art Miami, Boccara Art Gallery, New York, USA\nEsposizioni in Gallerie: Mazzoleni Arte, Torino/Casa d\u2019Arte San Lorenzo Sardegna/Galleria Mucciaccia Roma, Cortina/Liquid Art System, Positano, Capri e Anacapri/Bugno Art Gallery, Venezia/Orler Gallerie d\u2019Arte, Venezia/ Galleria d\u2019Arte Enrico Paoli, Pietrasanta/Ransom Gallery, Londra/Opera Gallery, Londra/The House of Fine Art , Mykonos/Artion Art Gallery, Ginevra, Atene, Salonicco, Spetses, Cipro /Continental Art Gallery, Beaulieu Sur Mer/Momentum Art Gallery, Knokke/Parkview Art Hong Kong\n2017.\nEsposizioni in Musei: Mostra Personale nel Parco Internazionale della scultura Marca Open \u201dIl Giardino delle Muse Silenti\u201d, esposizione al Museo Marca, al Museo Musmi, Catanzaro e al Parco Archeologico Scolacium, Borgia, ITALIA\nMostre Antologiche: Mostra personale nel Complesso della Misericordia: \u201dGENESIS\u201d, Orler Gallerie d\u2019Arte, Venezia, ITALIA\nPremi: Premio Speciale ICOMOS/UNESCO per l'arte \u201dper aver magistralmente coniugato l\u2019antico e il contemporaneo in installazioni scultoree di grande potere evocativo e valenza estetica\u201d\nEventi Istituzionali: \u201dIl Mio Pensiero Libero\u201d, Capitale Italiana della Cultura 2017, Pistoia, ITALIA\nInstallazioni: OPEN20, Esposizione Internazionale di Sculture ed Installazioni, Venezia, ITALIA / XI Florence Biennale, Firenze, ITALIA\nScenografie: Opera lirica \u201dCARMEN\u201d Parco Archeologico di Scolacium, Borgia, ITALIA\nFiere d\u2019Arte: Arte Fiera Bologna, Mazzoleni Arte, Bologna, ITALIA/Scope New York, Ransom Art Gallery, Boccara Art Gallery, New York, USA/Sofa Chicago, Ransom Art Gallery, Chicago, USA/Scope Miami Beach, Ransom Art Gallery, Boccara Art Gallery, Miami, USA\nEsposizioni in Gallerie: Mazzoleni Arte, Torino/Casa d\u2019Arte San Lorenzo Sardegna/Galleria Mucciaccia Roma, Cortina/Liquid Art System, Positano, Capri, Anacapri/Bugno Art Gallery, Venezia/Orler Gallerie d\u2019Arte, Venezia/ Galleria d\u2019Arte Enrico Paoli, Pietrasanta/Ransom Gallery, Londra/Opera Gallery, Londra/The House of Fine Art, Mykonos/Artion Art Gallery, Ginevra/Continental Art Gallery, Beaulieu Sur Mer/Momentum Art Gallery, Knokke/Eternity Gallery, Miami/Bartoux Galeries, Couchevel\n2016.\nEsposizioni con opere monumentali: \u201dSfera Sirio\u201d d 200 cm, Bayfront Park, Miami, USA\nFiere d\u2019Arte: Arte Fiera Bologna, Mazzoleni Arte, Bologna, ITALIA/MiArt, Mazzoleni Arte, Milano, ITALIA/Art Taipei, Opera Gallery, Taipei/Art Verona, Mazzoleni Arte, Verona, ITALIA/BAF Bergamo Arte Fiera, Mazzoleni Arte, Bergamo, ITALIA/ArtePadova, Mazzoleni Arte, Torino, ITALIA/Context Art Miami, Liquid Art System, Valli Art Gallery, Miami, USA/Scope Miami Beach, Ransom Art Gallery, Miami, USA\nEsposizioni in Gallerie: Mazzoleni Arte, Torino/Casa d\u2019Arte San Lorenzo Sardegna/Galleria Mucciaccia Roma, Cortina/ Liquid Art System, Positano, Capri e Anacapri/Bugno Art Gallery, Venezia/Orler Gallerie d\u2019Arte, Venezia/ Galleria d\u2019Arte Enrico Paoli, Pietrasanta/Ransom Gallery, Londra/Opera Gallery, Singapore, Londra/Rarity Gallery , Mykonos /Continental Art Gallery, Beaulieu Sur Mer/Momentum Art Gallery, Knokke/Valli Art Gallery, Miami\n2015.\nFiere d\u2019Arte: Art Paris, Art and Space Gallery, Parigi, FRANCIA/Art Palm Beach, Pashmin Art Gallery, Miami, USA/Art Stage Singapore, Opera Gallery, SINGAPORE/Art Verona, Mazzoleni Arte, Verona, ITALIA/BAF Bergamo Arte Fiera, Mazzoleni Arte, Bergamo, ITALIA /ArtePadova, Mazzoleni Arte, Padova, ITALIA\nEsposizioni in Gallerie: Mazzoleni Arte, Torino/Casa d\u2019Arte San Lorenzo Sardegna/Galleria Mucciaccia Roma, Cortina/Liquid Art System, Positano, Capri, Anacapri/Bugno Art Gallery, Venezia/Orler Gallerie d\u2019Arte, Venezia/ Galleria d\u2019Arte Enrico Paoli, Pietrasanta/Ransom Gallery, Londra/Opera Gallery, Parigi, Montecarlo, Dubai, Singapore, Miami /Rarity Gallery , Mykonos /Continental Art Gallery, Beaulieu Sur Mer/Momentum Art Gallery, Knokke/ Galleria d\u2019Arte Portofino/ Hay Hill Gallery, Londra/Artmundi Galeries, Parigi\n2014.\nEsposizione a Pietrasanta (1\u00ba giugno 2014 - 30 settembre 2014)\nLu.c.c.a. Center of Contemporary Art - \"La Libert\u00e0 della Materia\" (personale: 15 marzo - 13 aprile) e \"Inquieto Novecento. Vedova, Vasarely, Christo, Cattelan, Hirst e la genesi del terzo millennio\" a cura di Stefano Cecchetto e Maurizio Vanni\n2013.\nPartecipazione alla 55\u00aa Biennale di Venezia 2013 - Padiglione Repubblica Popolare del Bangladesh\nEsposizione Personale a Pietrasanta (1\u00ba luglio 2013 - 31 agosto 2013) \n2012.\nArt Shanghai 2012\nCap Martin (Francia), inaugurazione opera monumentale \"Sfera Enigma\" [diametro 4,8 m h. 6 m], con la presenza del Principe Alberto di Monaco\nKiaf 2012 (Seoul/Corea)\nMostra personale a Rubliovka (Mosca/Russia)\nInstallazione permanente di due opere monumentali poste all'entrata dell'Hotel Ergife di Roma (Roma/Italia)\nArt Beijing 2012 (Pechino/Cina)\nArtexpo New York 2012 (New York/USA)\nMostra al Centro di Nanotecnologia della Federazione Russa: Rusnano (Mosca/Russia)\nMostra personale a Salerno e Poltu Quatu, Positano, Capri, Ravello, Portofino, Forte dei Marmi e Venezia\n2011.\nFiere d'Arte: Art Manege 2011 (Mosca/Russia) / Art Toronto 2011 (Toronto/Canada) / Shanghai Art Fair 2011 (Shanghai/Cina) / Art Beijing 2011(Pechino/Cina) / Lille Art Fair (Lille/Francia) / Art Madrid (Madrid/Spagna) 2011 / Art Monaco 2011(Montecarlo/Principato di Monaco) / India Art Summit 2011 (Nuova Delhi/India). Partecipazione alla 54ma Biennale Internazionale d'Arte di Venezia\nMostre Antologiche: Salerno, Poltu Quatu, Positano, Capri, Ravello, Portofino, Forte dei Marmi e Venezia\n2010.\nArt Manege (Mosca/Russia)\nArt Canton (Canton/Cina)\nBeijing Art Expo (Pechino/Cina)\nArt Dubai (Dubai/United Arab Emirates)\nLineart Ghent (Ghent/Belgio)\nMostra personale a Lugano, (Lugano/Svizzera), UBS Bank\nOpen Art Fair Utrecht (Paesi Bassi)\nMostra personale a Salerno e Poltu Quatu, Positano, Capri, Ravello, Portofino e Venezia\n2009.\nFiere d\u2019Arte: Art Karlsruhe (Karlsruhe/Germania) / Salon de l'Art Contemporain Luxembourg (Lussemburgo) / LineArt Ghent (Ghent/ Belgio) / Arte Lisboa Contemporary Art Fair (Lisbona/Portogallo)\nPlaza 2009: 20\u00ba Anniversario della caduta del muro di Berlino, esposizione collettiva con\nsculture monumentali di Meggiato nel centro storico di Milano\nMostra personale in Dubai, con il patrocinio dell'Ambasciata italiana a Kuwait\nMostra personale a Salerno e Poltu Quatu, Positano, Capri, Ravello, Portofino e Venezia\n2008.\nMostre Antologiche: Museo degli Strumenti Musicali a Roma / Palazzo Senato in Milano / nel monumentale Salone della Biblioteca Marciana a Venezia. Altre mostre a Salerno, Poltu Quatu Positano, Capri, Ravello, Portofino, St. Moritz e Venezia\nFiere d\u2019Arte: Art Ucraine (Kiev/Ucraina)\n2007.\nMostra personale a New York\nEsposizione collettiva a Londra\nSalon de l'Art Contemporain Luxembourg (Lussemburgo)\nArt Karlsruhe (Karlsruhe/Germania)\nHolland Art Fair Den Haag (Paesi Bassi)"}
{"id": "3518545", "revid": "1310927", "url": "https://it.wikipedia.org/wiki?curid=3518545", "title": "Ladji Keita", "text": "Carriera.\nHa giocato in massima serie con le maglie di Rio Ave, Vitoria Setubal e Sporting Braga."}
{"id": "3518548", "revid": "580197", "url": "https://it.wikipedia.org/wiki?curid=3518548", "title": "Albo d'oro del campionato giapponese di calcio", "text": "La pagina elenca le squadre vincitrici del campionato giapponese di calcio, il cui massimo livello era inizialmente rappresentato dalla Japan Soccer League (disputata a regime amatoriale tra il 1965 e il 1992) e in seguito dalla J. League (disputata a regime professionistico a partire dal 1993).\nAlbo d'oro.\nTitoli per squadra.\nI campionati vinti da ciascuna squadra sono elencati in ordine cronologico, dividendoli in base alla denominazione che la societ\u00e0 utilizzava in quel periodo."}
{"id": "3518556", "revid": "1573940", "url": "https://it.wikipedia.org/wiki?curid=3518556", "title": "Pteropus lylei", "text": "La volpe volante di Lyle (Pteropus lylei ) \u00e8 un pipistrello appartenente alla famiglia degli Pteropodidi, diffuso in Indocina.\nDescrizione.\nDimensioni.\nPipistrello di grandi dimensioni, con lunghezza della testa e del corpo tra 200 e 250\u00a0mm, la lunghezza dell'avambraccio tra 145 e 160\u00a0mm, la lunghezza del piede tra 40 e 45\u00a0mm, la lunghezza delle orecchie tra 35 e 39\u00a0mm e un peso fino a 480\u00a0g.\nAspetto.\nLa pelliccia \u00e8 corta e schiacciata sulla schiena. Il colore del dorso \u00e8 bruno-nerastro, cosparso di peli grigiastri, mentre le parti ventrali sono nerastre. Il collare, la nuca, la fronte e la zona tra gli occhi sono giallo-brunastre. Il muso \u00e8 lungo, affusolato e nerastro. Le narici sono leggermente tubulari e separate da un profondo solco longitudinale. Le orecchie sono lunghe e appuntite. La tibia \u00e8 priva di peli. \u00c8 privo di coda mentre l'uropatagio \u00e8 ridotto ad una sottile membrana lungo la parte interna degli arti inferiori pi\u00f9 sviluppato al centro.\nBiologia.\nComportamento.\nForma grandi colonie su alberi privati del fogliame.\nAlimentazione.\nSi nutre di frutta coltivata, e pertanto \u00e8 considerata un grave problema per gli agricoltori.\nDistribuzione e habitat.\nQuesta specie \u00e8 diffusa in Indocina: Thailandia centro-orientale, Cambogia e Vietnam meridionali.\nSono stati riportati anche esemplari nel Laos e nella provincia dello Yunnan, Cina meridionale.\nVive nelle foreste tropicali ed anche nelle mangrovie.\nTassonomia.\nIn accordo alla suddivisione del genere \"Pteropus\" effettuata da Andersen, \"P. lylei\" \u00e8 stato inserito nello \"P. vampyrus species Group\", insieme a \"P. vampyrus\" stesso e \"P. giganteus\". Tale appartenenza si basa sulle caratteristiche di non avere un ripiano basale nei premolari e di avere orecchie lunghe ed appuntite.\nAltre specie simpatriche dello stesso genere: \"P. vampyrus\" e \"P. hypomelanus\".\nStato di conservazione.\nLa IUCN Red List, considerato che la popolazione si \u00e8 ridotta di oltre il 30% negli ultimi 15 anni, e che il declino continuer\u00e0 a causa della caccia e della deforestazione, classifica \"P. lylei\" come specie vulnerabile (VU)."}
{"id": "3518557", "revid": "52076", "url": "https://it.wikipedia.org/wiki?curid=3518557", "title": "Parco cerimoniale di Tibes", "text": ""}
{"id": "3518561", "revid": "52076", "url": "https://it.wikipedia.org/wiki?curid=3518561", "title": "Parco cerimoniale Caguana", "text": ""}
{"id": "3518571", "revid": "122855555", "url": "https://it.wikipedia.org/wiki?curid=3518571", "title": "Leandro Salino", "text": "Carriera.\nHa giocato nel massimo campionato portoghese con le maglie di Nacional e Sporting Braga. Dal 1\u00ba luglio 2013 gioca per l', con cui ha esordito nella massima serie greca."}
{"id": "3518572", "revid": "767487", "url": "https://it.wikipedia.org/wiki?curid=3518572", "title": "Caparra (sito archeologico)", "text": "Caparra \u00e8 un sito archeologico situato a Guaynabo, in Porto Rico."}
{"id": "3518583", "revid": "104458", "url": "https://it.wikipedia.org/wiki?curid=3518583", "title": "Pyong Yang", "text": ""}
{"id": "3518585", "revid": "288300", "url": "https://it.wikipedia.org/wiki?curid=3518585", "title": "AC Renate", "text": ""}
{"id": "3518586", "revid": "599013", "url": "https://it.wikipedia.org/wiki?curid=3518586", "title": "Sebasti\u00e3o Marcos Barbosa Oliveira", "text": ""}
{"id": "3518587", "revid": "1305772", "url": "https://it.wikipedia.org/wiki?curid=3518587", "title": "Cer\u00f2 di Sopra", "text": "Cer\u00f2 di Sopra, gi\u00e0 \"Cerou di Sopra\" o \"Cerou Superiore\" (in sloveno Gornje Cerovo, gi\u00e0 \"Cerovo Gorenje\", in tedesco \"Ober Cerou\", in friulano \"Cer\u00f2 di sore\") \u00e8 un paese della Slovenia, nel comune di C\u00f2llio.\nLa localit\u00e0 \u00e8 situata a 7,6\u00a0km a sudest del capoluogo comunale e 2,3\u00a0km dall'Italia con cui confina direttamente; in essa sono presenti gli agglomerati di \"Ambro\u017e\", Baboni di Sopra (\"Zg. Bobovnik\"), Baboni di Sotto (\"Sp. Bobovnik\"), \"Bla\u017e\", Carbonische (\"Grbono\u0161\u010de\"), Ciovagig (\"Gor. Lah\"), Crisno (\"Kri\u017eno\"), \"\u010crni Kal\", Derfoscia (\"Dolanji Konec\"), Dolina (\"Miha\"), \"Dol. Bu\u010devi\", \"Dol. Lah\", Duinich (\"Drfu\u0161\u010de\"), \"Feri\", \"Gor. Bu\u010devi\", \"Gor. Man\u010devi\", Gorianza (\"Dol. Man\u010devi\"), \"Ka\u010dr\u0161\u010de\", \"Komjanc\", \"Makuc\", \"Marjut\", Nabregantisci (\"Breganti\u0161\u010de\"), Nastecarsi (\"\u0160tegr\u0161\u010de\"), Plal (\"Breg\"), Preloch (\"Prelog\"), \"Podno\u0161\u010de\", Pulische (\"Pavli\u0161\u010de\"), \"Skapin\u0161\u010de\", \"\u0160tefovi\", Talcosce (\"Matija\"), Vidisci (\"Vidi\u0161\u010de\"), Zanicaro (\"Cijan\") e \"Zokovi\".\nLa chiesa parrocchiale \u00e8 dedicata a san Nicola.\nStoria.\nDopo la caduta dell'Impero romano, e la parentesi del Regno ostrogoto, a seguito della Guerra gotica (553) promossa dall'imperatore Giustiniano I il C\u00f2llio entr\u00f2 a far parte dei domini bizantini.\nDopo la calata, nel 568, attraverso la Valle del Vipacco nell'Italia settentrionale dei Longobardi, seguiti poi da popolazioni slave, entr\u00f2 a far parte del Ducato del Friuli.\nIn seguito alla caduta del regno longobardo e alla sua inclusione nei domini di Carlo Magno, nel 781 entr\u00f2 nel Regnum Italiae affidato da Carlo al figlio Pipino; nell'803 venne istituita la \"Marchia Austriae et Italiae\" che comprendeva il Friuli, la Carinzia, la Carniola e l'Istria. Alla morte di Pipino nell'810, il territorio pass\u00f2 in mano al figlio Bernardo.\nCon la morte di Carlo Magno nell'814, la carica imperiale pass\u00f2 a Ludovico I che affid\u00f2 il Regno d'Italia al suo primogenito Lotario, il quale gi\u00e0 nell'828 (dopo aver deposto Baldrico per non aver saputo difendere le frontiere orientali dagli Slavi) divise la parte orientale del Regno, ossia la Marca Orientale (o del Friuli), in quattro contee: Verona, Friuli, Carniola e Istria (comprendente il Carso e parte della Carniola interna).\nIn seguito al Trattato di Verdun, nell'843, le contee di Istria e Friuli (conglobate nella \u201cMarca d'Aquileia\u201d) entrarono a far parte del \"Regnum Italicum\" poi, nel 951, della Marca di Verona e Aquileia; dopo un'iniziale sottomissione al Ducato di Baviera dal 952, nel 976 pass\u00f2 al Ducato di Carinzia appena costituito dall'imperatore Ottone II.\nNel 1077 il C\u00f2llio pass\u00f2 al Principato ecclesiastico di Aquileia.\nTutto il Collio rest\u00f2 in mani patriarcali fino al 1330 quando la sua parte orientale venne annessa dalla Contea di Gorizia, mentre la sua parte pi\u00f9 occidentale rimase ai Patriarchi e passando a sua volta, dopo il 1420, sotto l'autorit\u00e0 della Repubblica di Venezia.\nNel 1500 gli Asburgo s'impossessano della Contea di Gorizia, divenuta poi Contea di Gorizia e Gradisca, e quindi di territori fortemente ambiti dalla Serenissima la quale mirava ad espandersi ad est dell'Isonzo; l'assetto territoriale tra le due potenze, stabilito dal Trattato di Noyon (a causa del quale la Serenissima perse l'alta valle del fiume Isonzo) e sancito da quello di Worms (1521), diede luogo a una linea di confine tortuosa ed incerta, con enclavi arciducali in territorio veneziano e viceversa; anche la pace firmata a Madrid dopo la sanguinosa Guerra di Gradisca ristabil\u00ec con meticolosa precisione il confine preesistente; in particolare Cer\u00f2 di Sopra, possedimento della famiglia Coronini, si trovava a pochi Km ad est dal confine con i territori veneziani.\nCon la Convenzione di Fontainebleau del 1807, pass\u00f2, per un breve periodo fino al 1814, assieme a tutti i territori sulla sponda destra del fiume Isonzo, nel Regno d\u2019Italia napoleonico sotto il Dipartimento di Passariano, assieme a Cer\u00f2 di Sotto, come frazione di San Floriano del Collio.\nCol Congresso di Vienna nel 1815 rientr\u00f2, sempre assieme a Cer\u00f2 di Sotto, a far parte dei domini asburgici nel Regno d'Illiria come comune autonomo; pass\u00f2 in seguito sotto il profilo amministrativo al Litorale austriaco nel 1849 come frazione del comune di San Floriano del Collio.\nDopo la prima guerra mondiale fu annesso al Regno d\u2019Italia e venne congiunto alla provincia di Gorizia. In seguito all'abolizione della stessa nel 1923, pass\u00f2 alla provincia del Friuli sempre come frazione del comune di San Floriano del Collio. Nel 1927 pass\u00f2 insieme al resto del comune alla ricostituita provincia di Gorizia e venne assorbito dal comune di San Martino-Quisca.\nFu soggetto alla Zona d'operazioni del Litorale adriatico (OZAK) tra il settembre 1943 e l'aprile 1945 e tra il giugno 1945 e il 1947, trovandosi a ovest della Linea Morgan, fece parte della Zona A della Venezia Giulia sotto il controllo Britannico-Americano del Governo Militare Alleato (AMG); pass\u00f2 poi alla Jugoslavia e quindi alla Slovenia.\nGeografia fisica.\nRappresentato nella carta IGM al 25.000: 40A-IV-NO\nCorsi d'acqua.\nTorrente Versa (\"Bir\u0161a\"); torrente Barbucina (\"\u010cubnica\")"}
{"id": "3518588", "revid": "1355461", "url": "https://it.wikipedia.org/wiki?curid=3518588", "title": "Tono muscolare", "text": "Per tono muscolare si intende l'attivit\u00e0 muscolare riflessa e costante che mantiene l'assetto posturale del corpo opponendosi alla forza di gravit\u00e0. Esso viene anche definito come la tensione minima esistente in un muscolo necessaria per il compimento di un'azione.\n\u00c8 dato dalla costante attivit\u00e0 di un certo numero di unit\u00e0 motorie e dal corretto funzionamento del riflesso miotatico.\nDiversi fattori fisici e psicologici possono indurre lievi modificazioni del tono muscolare senza causare disturbi.\nUn'alterazione patologica del tono pu\u00f2 essere indice di patologie di vario genere. Ad esempio, una lesione nervosa periferica (II motoneurone) comporta un'ipotonia dei muscoli interessati, mentre una lesione del sistema nervoso centrale porta generalmente ad un incremento del tono.\nIn particolare nelle lesioni del I motoneurone della via motoria piramidale (come ictus emisferici) \u00e8 presente solitamente un periodo iniziale di ipotonia (diaschisi), dopodich\u00e9 si instaura un quadro di spasticit\u00e0, caratterizzata da un ipertono distribuito ai muscoli secondo schemi caratteristici e accompagnato da un'abnorme risposta al riflesso di stiramento.\nNelle lesioni della via extrapiramidale, ad esempio la malattia di Parkinson, l'ipertono \u00e8 invece distribuito uniformemente a tutti i muscoli."}
{"id": "3518593", "revid": "287204", "url": "https://it.wikipedia.org/wiki?curid=3518593", "title": "Sebastiao Marcos Barbosa Oliveira", "text": ""}
{"id": "3518594", "revid": "339392", "url": "https://it.wikipedia.org/wiki?curid=3518594", "title": "Aeroporto internazionale di Tirana", "text": ""}
{"id": "3518599", "revid": "536159", "url": "https://it.wikipedia.org/wiki?curid=3518599", "title": "Aeroporto di Sofia-Vrazhdebna", "text": ""}
{"id": "3518605", "revid": "339392", "url": "https://it.wikipedia.org/wiki?curid=3518605", "title": "Aeroporto di Parigi-Roissy", "text": ""}
{"id": "3518607", "revid": "287204", "url": "https://it.wikipedia.org/wiki?curid=3518607", "title": "Ave Maria (Renato Zero)", "text": "Ave Maria \u00e8 un singolo del cantautore italiano Renato Zero, pubblicato nel 1993 come primo e unico estratto dall'album in studio \"Quando non sei pi\u00f9 di nessuno\".\nDescrizione.\n\"Ave Maria\" \u00e8 stata composta da Renato Zero e Renato Serio ed \u00e8 la canzone con la quale il cantautore romano ha partecipato al 43\u00ba Festival di Sanremo, svoltosi al Teatro Ariston dal 23 al 27 febbraio 1993.\nFu eseguita, per la prima volta, durante la seconda serata della kermesse canora, andata in onda su Rai 1 il 25 febbraio 1993. Dopo l'esibizione, ci fu una standing ovation del pubblico in sala durata quasi un minuto.\nMalgrado il consenso del pubblico, il brano si piazz\u00f2 al quinto posto della classifica finale del Festival. Al momento dell'annuncio, infatti, il pubblico presente in teatro manifest\u00f2 il proprio dissenso, attraverso fischi indirizzati alla giuria e acclamazioni rivolte a Zero, che venne ancor pi\u00f9 alimentato quando fu svelata la terza posizione occupata dalla coppia Casale-Di Michele con il brano \"Gli amori diversi\".\nTuttavia, Zero in conferenza stampa dichiar\u00f2 che la partecipazione al Festival era dovuta al fatto di voler far conoscere e diffondere il pi\u00f9 possibile il nascente progetto \"Fon\u00f2poli\" e che il suo scopo non era quello di vincere.\nIl brano, non proprio tipicamente sanremese, \u00e8 un dialogo con Maria: La implora di esserci laddove c'\u00e8 fame, sofferenza, criminalit\u00e0, povert\u00e0 e guerra, che in alcuni casi coinvolge direttamente anche molti ragazzi e bambini, costretti ad imbracciare le armi in giovanissima et\u00e0 e a rinunciare all'infanzia, al gioco e ad una giovent\u00f9 spensierata.\nSuccessivamente, la canzone fu eseguita durante la tradizionale puntata sanremese di \"Domenica in\", andata in onda il 28 febbraio 1993 su Rai 1.\nVenne interpretata, inoltre, nella trasmissione \"Il coraggio di vivere\", condotta da Riccardo Bonacina, e nel programma \"Rock Caf\u00e8\", condotto da Don Gelmini, andati in onda rispettivamente il 5 marzo 1993 e il 25 marzo 1993, entrambi su Rai 2.\nFu inserita anche nella scaletta del tour primaverile \"ZerOpera\", svoltosi nei teatri tra aprile e maggio 1993.\nIl brano \u00e8 la traccia di chiusura degli album \"Quando non sei pi\u00f9 di nessuno\" e \"Passaporto per Fon\u00f2poli\", usciti simultaneamente il 26 febbraio 1993.\nLa canzone non fu pubblicata su CD singolo vendibile al pubblico, ma solo ed esclusivamente su CD singolo promozionale destinato alle radio. Insieme ad \"Ave Maria\", nel singolo era presente anche una versione di \"E ci sei\" diversa rispetto a quella contenuta in \"Quando non sei pi\u00f9 di nessuno\"; infatti, dopo la prima strofa, iniziava una parte parlata sulla base strumentale del brano durante la quale Zero spiegava il progetto Fon\u00f2poli:\n\u00abMi permetto di approfittare di te che lavori alla radio per parlare di una mia idea, un'idea un po'... particolare: si chiama 'Fon\u00f2poli'.\nPenso che oggi non bisogna pi\u00f9 limitarsi a chiedere, \u00e8 arrivato il momento finalmente di pretendere, ancor pi\u00f9 da noi stessi.\nCome si possono centellinare le nostre capacit\u00e0 operative fino a renderle cos\u00ec povere ed inefficaci?\nMai pi\u00f9, quindi, cercare di fare i furbi, fare finta di partecipare all'impegno sociale quotidiano standosene ben nascosti, tranquilli, solo perch\u00e9 nessuno si \u00e8 accorto della nostra assenza. Eppure, ci siamo...\nIntanto, mentre ci ubriachiamo di questa statica libert\u00e0, ecco che qualcuno ne approfitta e si ingrassa e sulla nostra pelle si \u00e8 gi\u00e0 garantito il calore per altri mille inverni.\nPensando a Fon\u00f2poli, pensiamo un po' a noi stessi... che male c'\u00e8? E non sar\u00e0 un diversivo, perch\u00e9 ci sar\u00e0 da lavorare sodo per riuscire a difendere l'idea di uno spazio pulito che nessuno, spontaneamente, ci aveva mai offerto.\nFon\u00f2poli per non lesinare concessioni ed aiuti, che poi pagheremmo chiaramente a caro prezzo. Per non assecondare pescecani, trafficanti ed usurai.\nFon\u00f2poli per liberare il sogno dal telecomando.\nFon\u00f2poli \u00e8 con quei figli che ancora pagano un momento di spensieratezza con la vita.\nNon ho esitato a scegliere tra l'immagine inoffensiva dell'artista cosiddetto 'arrivato' e l'uomo che al traguardo non desidera arrivarci da solo.\nNon sar\u00f2, quindi, diverso da te. Gli intenti e le finalit\u00e0 saranno identiche, tranne che senza di te il mio aquilone non vola.\nStammi vicino e Fon\u00f2poli vivr\u00e0... parola di Renato!\u00bb"}
{"id": "3518610", "revid": "767487", "url": "https://it.wikipedia.org/wiki?curid=3518610", "title": "Dupont Lajoie", "text": "Vacanze di sangue (\"Dupont Lajoie\") \u00e8 un film del 1975 diretto da Yves Boisset.\nLa pellicola \u00e8 incentrata sul tema del razzismo."}
{"id": "3518613", "revid": "767487", "url": "https://it.wikipedia.org/wiki?curid=3518613", "title": "Yehoshua Bar-Hillel", "text": "Biografia.\nCresciuto a Berlino, si laurea in filosofia presso l'Universit\u00e0 Ebraica di Gerusalemme. Studia con il filosofo Rudolf Carnap ed il matematico Adolf Fraenkel con cui scrive \"Teoria degli insiemi e logica\".\nLavora sulla traduzione automatica al Massachusetts Institute of Technology fino al 1953, alcuni anni prima dell'arrivo di Noam Chomsky.\nNel 1961 dimostra il pumping lemma per i linguaggi regolari ed il pumping lemma per i linguaggi liberi dal contesto (noto come lemma di Bar-Hillel).\nSua figlia, Maya Bar-Hillel, \u00e8 esperta in psicologia cognitiva. La nipote Gili \u00e8 la traduttrice in lingua ebraica della serie \"Harry Potter\"."}
{"id": "3518615", "revid": "124931396", "url": "https://it.wikipedia.org/wiki?curid=3518615", "title": "Chiesa di Santa Chiara (Crotone)", "text": "La chiesa di Santa Chiara, con l'annesso monastero delle Clarisse, \u00e8 una chiesa situata all'interno del centro storico di Crotone in piazza Villaroja.\nStoria.\nEdificata nel Cinquecento, venne consacrata il 31 ottobre 1774 dall'allora vescovo Giuseppe Capocchiani e restaurata alla fine del XVIII secolo.\nDel complesso monastico faceva parte un convento, di cui sono ancora visibili il campanile, le celle, la pavimentazione in cotto e il porticato del chiostro, realizzato in arenaria; \u00e8 stata inoltre rinvenuta una cisterna con puteale del 1616. Dopo numerose trasformazioni dovute a diversi passaggi di propriet\u00e0, nel 1889 venne firmato un verbale di consegna del monastero al Comune di Crotone, che ne prese concretamente possesso solo nel 1916, allorquando le ultime tre monache rimaste decisero di abbandonare il convento in quanto ormai fatiscente. Nel 1932 venne stipulato tra il Comune di Crotone e la Curia vescovile il contratto di cessione con il quale l'intero monastero ritorn\u00f2 in propriet\u00e0 della Curia. Il monastero, in parte utilizzato dai Padri Stimmatini e dalle Suore del Sacro Cuore, ospita una sede dell'Ufficio dei Beni Culturali.\nControversie.\nIl monastero fu al centro di intrighi e scandali legati alle famiglie nobili della citt\u00e0: ne \u00e8 prova una lettera, datata 27 febbraio 1569, che l'allora vescovo di Crotone Antonio Minturno scrisse al cardinale Guglielmo Sirleto per far presente che i nobili della citt\u00e0 chiesero di allontanare dal monastero una certa Salomea Basoina di Santa Severina, vedova del nobile Prospero Susanna e accusata di concubinato insieme alla figlia Isabella, entrambe rinchiuse nel monastero senza il consenso delle monache per decreto penale della Vicaria. Alla protesta delle monache, del cappellano e del vescovo si un\u00ec anche quella del visitatore generale, il quale per mezzo di una missiva \u00ab\"ordin\u00f2 che uscisse fuori insieme con la figlia\"\u00bb, ma l'iniziativa trov\u00f2 l'opposizione del potente cardinale \"Alessandrino\"."}
{"id": "3518616", "revid": "536159", "url": "https://it.wikipedia.org/wiki?curid=3518616", "title": "Aeroporto internazionale di Monaco di Baviera", "text": ""}
{"id": "3518619", "revid": "1346043", "url": "https://it.wikipedia.org/wiki?curid=3518619", "title": "Due come noi", "text": ""}
{"id": "3518622", "revid": "486946", "url": "https://it.wikipedia.org/wiki?curid=3518622", "title": "Aeroporto internazionale di Salonicco", "text": ""}
{"id": "3518624", "revid": "640277", "url": "https://it.wikipedia.org/wiki?curid=3518624", "title": "Aeroporto di Malta", "text": ""}
{"id": "3518626", "revid": "181699", "url": "https://it.wikipedia.org/wiki?curid=3518626", "title": "Pteropus conspicillatus", "text": "La volpe volante dagli occhiali (Pteropus conspicillatus ) \u00e8 un pipistrello appartenente alla famiglia degli Pteropodidi, diffuso in Australia, Nuova Guinea e Isole Molucche.\nDescrizione.\nDimensioni.\nPipistrello di grandi dimensioni, con la lunghezza della testa e del corpo tra 259 e 324\u00a0mm, la lunghezza dell'avambraccio tra 157 e 190\u00a0mm, e un peso fino a 1,057\u00a0kg.\nAspetto.\nLa pelliccia \u00e8 corta e schiacciata sul dorso. Il colore del corpo \u00e8 uniformemente nerastro, mentre la nuca, le spalle, i lati del collo, intorno agli occhi ed ai lati del muso sono di un contrastante color giallo paglierino. Nei maschi i peli del mantello sono pi\u00f9 rigidi ed untuosi. Il muso \u00e8 lungo ed affusolato, gli occhi sono grandi e l'iride \u00e8 marrone. Le orecchie sono moderatamente lunghe e con una concavit\u00e0 sul bordo posteriore appena sotto la punta. La tibia \u00e8 priva di peli. Le membrane alari sono nerastre ed attaccate sul dorso. \u00c8 privo di coda, mentre l'uropatagio \u00e8 ridotto ad una sottile membrana lungo la parte interna degli arti inferiori. Gli artigli sono neri. La sottospecie \"P.c. chrysauchen\" ha una dentatura pi\u00f9 robusta e la maschera facciale meno pronunciata.\nBiologia.\nComportamento.\nSi rifugia sugli alberi dove forma grandi colonie. Diventa attiva al tramonto.\nAlimentazione.\nPredilige i frutti di colore chiaro delle foreste pluviali, che sono altamente visibili anche di notte. La sua dieta comprende, in misura minore, anche fiori.\nRiproduzione.\nLe femmine danno alla luce un piccolo all'anno, tra ottobre e dicembre. L'aspettativa di vita in cattivit\u00e0 \u00e8 fino a 17 anni.\nDistribuzione e habitat.\nQuesta specie \u00e8 diffusa in Australia, Nuova Guinea e Isole Molucche.\nVive nei boschi di paludi, mangrovie e foreste tropicali umide, in aree sia primarie che disturbate, fino a 200 metri di altitudine.\nSono state osservate colonie anche in citt\u00e0 della Papua Nuova Guinea (Madang) e dell'Australia.\nTassonomia.\nIn accordo alla suddivisione del genere \"Pteropus\" effettuata da Andersen, \"P. conspicillatus\" \u00e8 stato inserito nello \"P. conspicillatus species Group\", insieme a \"P. ocularis\". Tale appartenenza si basa sulle caratteristiche di non avere un ripiano basale nei premolari e sulla presenza di aree circumoculari pi\u00f9 brillanti.\nSono state riconosciute due sottospecie:\nAltre specie simpatriche dello stesso genere: \"P. caniceps\", \"P. personatus\", \"P. hypomelanus\", \"P. chrysoproctus\", \"P. pohlei\", \"P. neohibernicus\", \"P. macrotis\", \"P. scapulatus\" e \"P. alecto\".\nStato di conservazione.\nLa IUCN Red List, considerato il vasto areale e la popolazione numerosa, classifica \"P. conspicillatus\" come specie a rischio minimo (LC).\nLa CITES ha inserito questa specie nell'appendice II."}
{"id": "3518631", "revid": "1310927", "url": "https://it.wikipedia.org/wiki?curid=3518631", "title": "Alexis Norambuena", "text": "Carriera.\nClub.\nHa giocato con le squadre cilene Uni\u00f3n Espa\u00f1ola e \u00d1ublense.\nDebutta con lo Jagiellonia Bia\u0142ystok il 5 aprile 2008 nella sconfitta fuori casa per 2-0 contro il Widzew \u0141\u00f3d\u017a.\nSegna il suo primo gol in Polonia nell'1-1 in trasferta contro il \u0141KS \u0141\u00f3d\u017a al 62'."}
{"id": "3518641", "revid": "521302", "url": "https://it.wikipedia.org/wiki?curid=3518641", "title": "Alexis Patricio Norambuena Ruz", "text": ""}
{"id": "3518645", "revid": "1805885", "url": "https://it.wikipedia.org/wiki?curid=3518645", "title": "Cappella di Dzordzor", "text": "Dzordzor o Tzortzor (armeno: \u0541\u0578\u0580\u0571\u0578\u0580) \u00e8 un monastero armeno situato nella regione dell'Azerbaijan occidentale, in Iran. Il monastero ebbe il suo massimo splendore nel XIV secolo prima di essere distrutto nel XVII secolo, quando Shah Abbas decise di deportare gli armeni insediati nella regione.\nLa cappella della Santa Madre di Dio (in armeno Surp Astvatsatsin) \u00e8 l'unica vestigia del monastero. La cappella cruciforme \u00e8 sormontata al centro da una cupola a tamburo. In accordo con la Chiesa apostolica armena, l'edificio \u00e8 stato spostato di circa 600 metri dalle autorit\u00e0 iraniane nel 1987-1988, a seguito della decisione di costruire una diga sul fiume Makuchay.\nLa cappella \u00e8 nella Lista del Patrimonio Mondiale dell'UNESCO dal 6 luglio 2008, accanto ai monasteri di San Taddeo e Santo Stefano."}
{"id": "3518649", "revid": "1793900", "url": "https://it.wikipedia.org/wiki?curid=3518649", "title": "Franklin Institute", "text": "Il Franklin Institute (che prende il nome dallo scienziato e statista Benjamin Franklin) \u00e8 un museo fondato nel 1824, che si trova a Filadelfia (Pennsylvania) e uno dei pi\u00f9 antichi centri di educazione scientifica degli Stati Uniti.\nL'istituto ospita il Benjamin Franklin National Memorial."}
{"id": "3518651", "revid": "287204", "url": "https://it.wikipedia.org/wiki?curid=3518651", "title": "Jean-Pierre Schmitz", "text": "Professionista dal 1954 al 1961, conta la vittoria del campionato nazionale 1958, del Giro del Lussemburgo 1954 e di una tappa del Tour de France. Fu secondo ai Campionati del mondo 1955 dietro al belga Stan Ockers.\nCarriera.\nProfessionista dal 1954 al 1961, fece parte del giro della nazionale lussemburghese sin da giovanissimo, quando nel 1950 prese parte ai campionati del mondo dilettanti. Da allora prese parte a un altro mondiale dilettanti e a cinque tra i professionisti, culminate con l'argento del 1955 dietro a Ockers.\nNel 1954 si mise in mostra nelle corse a tappe di breve durata, vincendo il Tour de Luxembourg e terminando secondo nel Crit\u00e9rium du Dauphin\u00e9 Lib\u00e9r\u00e9 e terzo nel Tour de la Manche. Nelle corse in linea fu terzo nel campionato nazionale e ottavo al Campionato di Zurigo.\nNel 1955 non ottenne invece molti risultati e vinse solo un criterium, ottenendo un quarto posto al campionato nazionale. Ci\u00f2 nonostante fu convocato per i mondiali, dove riscatt\u00f2 l'intera annata con la medaglia d'argento.\nNel 1956 partecip\u00f2 al primo dei suoi cinque Tour de France, vincendo la classica tappa pirenaica con partenza a Pau e arrivo a Luchon ma concludendo lontano dai migliori in classifica generale; ai campionati nazionali fu terzo.\nNel 1957 vinse il Grand Prix du Midi Libre e fu terzo nel Crit\u00e9rium du Dauphin\u00e9 Lib\u00e9r\u00e9. Al Tour de France non si ripet\u00e9 e fu costretto al ritiro nella quarta tappa.\nNel 1958 vinse il campionato nazionale e nuovamente il Tour de Luxembourg, le sue ultime vittorie in carriera. Termin\u00f2 inoltre settimo nel Tour du Sud-Est e nelle corse in linea ottenne un nono posto al Polymultipli\u00e8e.\nNel 1959 fu secondo al campionato nazionale, terzo al Tour du Gard e quarto al Tour de Luxembourg. Nel 1960 fu ancora secondo nel campionato nazionale. Partecip\u00f2 al Tour de France, ai mondiali e, per la prima volta, anche alla Vuelta a Espa\u00f1a ma in tutte e tre le prove concluse con un ritiro."}
{"id": "3518652", "revid": "212348", "url": "https://it.wikipedia.org/wiki?curid=3518652", "title": "Lynn Westmoreland", "text": "Biografia.\nProprietario di una ditta edile, Westmoreland entr\u00f2 in politica candidandosi alla \"Camera dei Rappresentanti della Georgia\". Dopo aver conquistato un seggio, lo mantenne dal 1993 al 2004, anno in cui si candid\u00f2 alla Camera dei Rappresentanti nazionale.\nWestmoreland vinse anche queste elezioni con oltre il 70% dei voti. Durante la sua permanenza al Congresso, ide\u00f2 una proposta di legge per affiggere i dieci comandamenti nelle aule della Camera e del Senato. Tuttavia il comico Stephen Colbert intervist\u00f2 il deputato nella sua trasmissione The Colbert Report e, alla richiesta del conduttore di elencargli i dieci comandamenti, Westmoreland fu in grado di enunciarne solo tre.\nNel 2007 il distretto rappresentato da Westmoreland venne rinumerato da ottavo a terzo, ma lui fu rieletto comunque con largo margine.\nNel 2008, durante la campagna elettorale per le elezioni presidenziali, Westmoreland, riferendosi al candidato democratico Barack Obama e a sua moglie Michelle li descrisse con l'aggettivo \"uppity\". Questo termine, che letteralmente significa \"arrogante\", viene in realt\u00e0 usato per descrivere in senso dispregiativo gli afroamericani che progrediscono a livello economico o sociale. L'affermazione suscit\u00f2 scalpore e Westmoreland in seguito disse che lui non conosceva quest'accezione del termine e che lo aveva utilizzato con il significato di \"snob\".\nNel 2010 venne considerato come un papabile candidato a Governatore della Georgia, ma alla fine Westmoreland decise di chiedere la rielezione alla Camera. Nel 2016 annunci\u00f2 la propria intenzione di non candidarsi per un ulteriore mandato e lasci\u00f2 il seggio dopo dodici anni."}
{"id": "3518656", "revid": "599013", "url": "https://it.wikipedia.org/wiki?curid=3518656", "title": "Agust\u00edn Tamames", "text": "Professionista dal 1969 e 1977, vinse la Vuelta a Espa\u00f1a 1975. Oltre al successo del 1975, alla Vuelta a Espa\u00f1a ha ottenuto anche un secondo e un terzo, nel 1970 e nel 1972 rispettivamente, aggiudicandosi in totale undici vittorie di tappa e vestendo per undici giorni la maglia oro.\nCarriera.\nTamames si mise in luce come passista-scalatore gi\u00e0 da dilettante. Nella categoria dei \"puri\" vinse tre campionati nazionali, due in linea nel 1966 e 1968 e uno di montagna nel 1968. Nel 1968 partecip\u00f2 anche ai Giochi olimpici di Citt\u00e0 del Messico, nella prova in linea, ma non la port\u00f2 a termine.\nPassato professionista nel 1969, si afferm\u00f2 subito nella sesta tappa della Volta Ciclista a Catalunya. Nel 1970 esplose definitivamente alla Vuelta a Espa\u00f1a: in quella corsa riusc\u00ec a vincere una tappa, la nona, e al termine della tredicesima indoss\u00f2 la maglia di leader della classifica generale, sfilandola al connazionale Luis Oca\u00f1a; riusc\u00ec poi a difendere il primato fino all'ultima tappa, ma non fu lui a salire sul gradino pi\u00f9 alto del podio bens\u00ec Oca\u00f1a stesso, che riconquist\u00f2 il primato proprio nella cronometro dell'ultima frazione. Tamames concluse secondo davanti al belga Herman Van Springel e si aggiudic\u00f2 la classifica degli scalatori.\nNel 1971 ottenne diverse affermazioni in prove spagnole, sia in linea che nelle frazioni delle corse a tappe: alla Vuelta a Espa\u00f1a vinse una tappa, partecip\u00f2 anche al primo dei suoi due Tour de France, che concluse quindicesimo. Nel 1972 fu ancora sul podio alla Vuelta a Espa\u00f1a, questa volta terzo, mentre due furono le tappe vinte. Vinse anche due brevi corse a tappe spagnole, mentre nelle gare in linea, si distinse nel campionato spagnolo e nel Gran Premio Primavera (chiuse terzo in entrambe le gare). Fra il 1973 e il 1974 ottenne ancora numerose vittorie ma non riusc\u00ec a salire sui podi n\u00e9 alla Vuelta a Espa\u00f1a, dove fin\u00ec rispettivamente settimo e diciassettesimo, n\u00e9 al Giro d'Italia n\u00e9 al Tour de France, in cui si ritir\u00f2.\nIl 1975 fu la stagione pi\u00f9 vittoriosa: riusc\u00ec a vincere la Vuelta a Espa\u00f1a dopo una lunga lotta con i due capitani della KAS Domingo Perurena e Miguel Mar\u00eda Lasa, e con il compagno Luis Oca\u00f1a. Partito proprio come luogotenente di Oca\u00f1a, ben presto conquist\u00f2 i gradi del capitano e cinque furono le sue vittorie di tappa; la lotta per la vittoria finale fu serrata e Tamames riusc\u00ec a prevalere nello stesso modo con cui cinque anni prima aveva perso da Oca\u00f1a, grazie ad una cronometro nel giorno conclusivo, che gli permise di sopravanzare per soli quattordici secondi Perurena e di trentaquattro Lasa; Oca\u00f1a fin\u00ec appena fuori dal podio ad oltre un minuto.\nNel 1976 Tamames ottenne gli ultimi risultati della sua carriera, giungendo terzo nella classifica generale del Volta Ciclista a Catalunya e vincendo il campionato nazionale, mentre alla Vuelta si ritir\u00f2. Nella sua ultima stagione da professionista, il 1977, ottenne solo un quinto posto nella nona tappa della Vuelta a Espa\u00f1a, che concluse undicesimo. Decise cos\u00ec di ritirarsi."}
{"id": "3518661", "revid": "46931", "url": "https://it.wikipedia.org/wiki?curid=3518661", "title": "Jarauaras", "text": ""}
{"id": "3518662", "revid": "767487", "url": "https://it.wikipedia.org/wiki?curid=3518662", "title": "Bart\u0142omiej Paw\u0142owski", "text": "Carriera.\nClub.\nNel giugno del 2010, si trasferisce allo Jagiellonia Bia\u0142ystok con un contratto triennale.\nDebutta in Ekstraklasa con lo Jagiellonia Bia\u0142ystok il 14 agosto 2010 nella vittoria casalinga per 3-1 contro il GKS Be\u0142chat\u00f3w.\nGioca la sua ultima partita con lo Jagiellonia il 13 maggio 2011 nel pareggio casalingo per 0-0 contro il Legia Varsavia.\nA luglio del 2011 firma un contratto annuale con il GKS Katowice.\nDebutta con la nuova maglia il 29 luglio 2011 nel pareggio casalingo per 1-1 contro l'Olimpia Elbl\u0105g.\nDebutta con lo Jarota Jarocin il 17 marzo 2012 nella sconfitta fuori casa per 2-0 contro il Tychy 71.\nSegna il primo gol con una squadra di club il 22 aprile 2012 nella vittoria casalinga per 2-0 contro lo Zag\u0142\u0119bie Sosnowiec.\nNazionale.\nHa giocato per la Nazionale Under-19 polacca."}
{"id": "3518663", "revid": "46931", "url": "https://it.wikipedia.org/wiki?curid=3518663", "title": "Jarauara", "text": ""}
{"id": "3518664", "revid": "767487", "url": "https://it.wikipedia.org/wiki?curid=3518664", "title": "Fergus di Galloway", "text": "Le origini oscure.\nFergus di Galloway acquis\u00ec una vera notoriet\u00e0 nelle cronache contemporanee nel 1136, le sue origini o quelle della sua famiglia restano ignote ed hanno dato adito a diverse ipotesi dalle pi\u00f9 convincenti alle pi\u00f9 fantasiose.\nUna di queste vuole che Fergus discenda da una trib\u00f9 di Vichingo-gaelici che sarebbero stati conosciuti come Clan Dubgaill in quanto derivanti da un certo Dubgall, un fatto aggiunge credibilit\u00e0 a quest'ipotesi, i discendenti di Somerled, un capo militare delle isole scozzesi vissuto nel 1100, presero il nome di MacDougall ed il nome MacDouall divenne estremamente comune nella zona di Galloway.\nUn'altra teoria identifica Fergus con il Signore Vichingo-gaelici Gilli, proveniente dalle Ebridi Esterne, gli storici giunsero a questa conclusione partendo dal poema Romans'Fergus, un'opera in francese che tratta della figura di Re Art\u00f9, dove il padre dell'eroe, Fergus appunto, si chiama Somarile. Gli storici conclusero che Gilli e Fergus fossero la stessa persona.\nNell'ultimo secolo si \u00e8 diffusa l'idea che Fergus fosse un amico d'infanzia di re Davide I di Scozia e che sia cresciuto con lui alla corte anglo-normanna di Enrico I d'Inghilterra, idea che si fonda sul suo matrimonio con una delle figlie del re, sui suoi ottimi rapporti con Davide e sul suo amore per la cultura anglo-normanna.\nIn realt\u00e0 quest'ipotesi \u00e8 piuttosto improbabile perch\u00e9 Fergus era quasi sicuramente nato e cresciuto in un ambiente gaelico.\nLe vicende della terra di Galloway.\nLa tradizione popolare vuole che Galloway facesse parte del Regno di Strathclyd, ma il Regno di Alba, che successe al precedente si trova troppo a est rispetto alle terre di Galloway. Galloway si pone tradizionalmente a Sud-Ovest di Clyde (fiume) ed a Ovest del fiume Annan, fuori dal territorio scozzese propriamente detto. Sebbene fosse parte dunque della parte continentale pi\u00f9 settentrionale della Britannia, Galloway era come buona parte del mare d'Irlanda compreso nel mondo \"Iberno-norvegese\" dei Signori Vichingo-gaelici, dell'Isola di Man, delle Ebridi e di Dublino.\nAd esempio il re di Dublino e Man, Echmarcach mac Ragnaill aveva il titolo di Re di Rhins of Galloway attribuitogli alla morte avvenuta nel 1065, la parte pi\u00f9 occidentale di Galloway era strettamente legata ai Vichingo-gaelici, ai vichinghi e agli abitanti di Man come dimostrano i nomi degli insediamenti nati nel X e XI secolo lungo la parte Sud-Ovest della Scozia e Nord-Ovest dell'Inghilterra.\nNel tardo XI secolo re Magnus III di Norvegia condusse una campagna di sottomissione del mare d'Irlanda e del popolo che lo abitava, nel 1097 mand\u00f2 uno dei suoi vassalli nell'Isola di Man per prendere possesso del suo dominio e di quello delle altre isole. Quando il suo ambasciatore fu ucciso Magnus stesso lanci\u00f2 la prima campagna di conquista del 1098-1099, riusc\u00ec effettivamente a prendere l'Isola, la sua spedizione lo port\u00f2 poi in Galles dove uccise i Conti di Chester e Shrewsbury che erano in guerra con il re Gwynedd. Quasi sicuramente riusc\u00ec anche a sottomettere Galloway e successivamente ottenne il riconoscimento delle proprie conquiste dal re Edgar di Scozia.\nNel 1102-1103 con una grossa flotta attacc\u00f2 Dublino cercando la sottomissione di Muircertach mac Toirrdelbac re di Munster. Il risultato fu un'alleanza fra i due sovrani sancita dal matrimonio fra Sigurd I di Norvegia figlio di Magnus e con Bl\u00e1thmin, figlia del re irlandese. Quest'unione mitig\u00f2 la potenza, minacciosa, del re di Ailech portando stabilit\u00e0 nei nuovi domini irlandesi di Magnus, purtroppo il sovrano norvegese ebbe vita breve, fu ucciso durante una piccola incursione nell'Ulster mentre tornava a casa e molto del suo lavoro per\u00ec con lui.\nLa sua dipartita cre\u00f2 un vuoto di potere cre\u00f2 le condizioni adatte per la creazione di un regno di Galloway che Fergus cre\u00f2 e condusse. Secondo il poema Roman'Fergus, suo padre era soltanto un povero guerriero che si elev\u00f2 con il matrimonio con una nobile, secondo altri era invece un \"self-made man\" che trov\u00f2 moglie nella Casa di Man, Fergus consolid\u00f2 quindi il potere e la posizione paterne partendo da quel che aveva lasciato re Magnus III di Norvegia.\nAlleanze matrimoniali.\nSi sa che Fergus si spos\u00f2 due volte, ma i nomi delle sue spose non sono giunti fino a noi, si conoscono per\u00f2 quelli di tre suoi figli:\nL'area di potere iniziale di Fergus era compresa fra i fiumi Dee e Cree, si ipotizza che egli abbia esteso la propria influenza verso ovest sposando una ricca quanto ignota ereditiera, quest'idea si basa sul fatto che alla morte di Fergus, il figlio Gille si prese l'ovest. Gille era il figlio maggiore, ma non era frutto di un'unione con una casa reale, motivo per cui venne considerato il minore. Secondo le usanze locali in questa veste non avrebbe dovuto avere niente dal padre, motivo per cui si pensa che fosse la madre a venire dalla parte occidentale del paese.\nCome seconda moglie potrebbe aver preso una delle figlie illegittime di Enrico I d'Inghilterra, le due candidate sono Sibilla di Normandia, vedova di Alessandro I di Scozia ed Elisabetta FitzRoy, tuttavia non vi sono molte evidenze ne in un senso, ne nell'altro. Il senso di quest'eventuale matrimonio come il frutto della politica di Enrico I di espandersi verso nord e verso la zona del mare d'Irlanda in particolare. In quel periodo Fergus inizi\u00f2 a farsi chiamare \"Re di Galloway\" ed \u00e8 possibile che, nel caso fosse davvero il genero, si mantenesse fedele al sovrano inglese.\nCome parte del proprio progetto di espandersi verso l'Isola di Man Fergus fece sposare la figlia Affraic al re dell'Isola Olaf I, Godredsson (morto nel 1153). Olaf era legato da un rapporto di pseudo-sottomissione ai re di Inghilterra e Scozia, il mare d'Irlanda stava diventando dominio anglo-normanno e Fergus evidentemente voleva ritagliarsi una propria posizione e consolidarla. Nel 1153 Olaf mor\u00ec ed il potere pass\u00f2 nelle mani del nipote che, cresciuto a Dublino stava aspettando dietro le quinte.\nI rapporti con la Chiesa locale.\nIn tutto questo Fergus fu il responsabile della ricostruzione del Vescovato di Whitorn, un'antica sede episcopale gaelica che era sorta al tempo dell'espansione del Regno di Northumbria sotto la giurisdizione dell'Arcivescovo di York. L'ultimo vescovo registrato era Beadwulf (morto dopo l'803) quindi \u00e8 possibile che insieme alla perdita di potere del re di Northumbria sia calato di pari passo anche quello del Vescovato, rimarcato dall'invasione di York da parte dei danesi nell'867. Nei seguenti 250 anni l'area venne divisa in due parti, quella occidentale controllata dall'Isola di Man e quella pi\u00f9 orientale da Durham e Glasgow.\nGi\u00e0 nel 1125 Papa Onorio III stava cercando di riportare in vita l'antica sede episcopale, scrivendo al Vescovo di Whitorn in pectore, Gille Aldan, di apparire di fronte all'Arcivescovo di York, Thurstan.\nL'Arcivescovado di York stava soffrendo sotto la crescente pressione di quello di Canterbury e la parte nord dell'Inghilterra contava solo due suffraganei, quello di Durham e quello dell'Isola di Man. Due erano troppo pochi, ce ne voleva un terzo perch\u00e9 questa parte del paese potesse avere una qualche voce in capitolo nelle elezioni, cos\u00ec il Vescovo di York e Fergus fecero un accordo. Re Davide I di Scozia non era affidabile, egli infatti era del tutto a favore di prelati inglesi o francesi non certo gaelici come Gille Aldan.\nL'accordo assicur\u00f2 che la chiesa non avrebbe mai intralciato l'indipendenza di Fergus sia nell'Isola che in Scozia, assicurando cos\u00ec un'identit\u00e0 al nascente regno del nord e delle Isole.\nI rapporti con Davide I e Malcolm IV.\nQuando nel 1135 re Enrico I d'Inghilterra mor\u00ec i rapporti con gli inglesi si ruppero. Davide I di Scozia prese un ruolo di preminenza in Scozia e nell'Inghilterra settentrionale e questo port\u00f2 un'altra questione, la difficolt\u00e0 ad essere completamente indipendenti dal trono scozzese. \u00c8 in questo momento che Fergus inizia ad apparire con frequenza nelle cronache del tempo. Nell'estate del 1136, Davide insieme ad altri nobili inglesi e scozzesi alla consacrazione del Vescovo nella cattedrale di Glasgow, anche Fergus era presente con il secondogenito a capo di una piccola comitiva di nobili del sud.\nIn quel giorno apparve chiaro come Davide potesse prevalere sul debole re Stefano I d'Inghilterra, che di l\u00ec a poco avrebbe dovuto affrontare l'Anarchia (storia inglese). Tuttavia il 22 agosto 1138 inglesi e scozzesi si affrontarono nella Battaglia dello Stendardo, gli inglesi vinsero con gran margine obbligando Davide a rinunciare alla Northumbria, non si sa se Fergus abbia o meno combattuto, ma il trattato di pace stipulato successivamente previde che uno dei suoi figli fosse dato in ostaggio.\nNel 1153 re Davide mor\u00ec lasciando il trono al figlio dodicenne Malcolm IV di Scozia, all'inizio i rapporti con lui furono buoni, nel 1156 Fergus cattur\u00f2 Domnall mac Ma\u00edl Choluim che voleva usurpare il trono di Scozia.\nTuttavia col finire del decennio la loro relazione si tese, Malcolm divenne debole nella parte sud, forzato com'era da re Enrico II d'Inghilterra ad abbandonare Cumbria e Northumbria. \u00c8 ragionevole credere che la caduta di Malcolm abbia dato a Fergus lo spazio per rivendicare maggiormente la propria indipendenza. Nel 1160 Malcolm condusse tre campagne contro Fergus, tutto nacque dal fatto che il re di Scozia (che in Inghilterra deteneva il titolo di conte di Huntingdon) fosse andato in Francia con Enrico II in questa veste, al suo ritorno si trov\u00f2 assediato da diversi nobili nella citt\u00e0 di Perth. Tuttavia la presenza di Fergus in quest'occasione \u00e8 oggetto di dibattito.\nGli ultimi anni di Fergus furono contrassegnati dal malanimo fra i due figli, nel 1160 Fergus alla fine decise di ritirarsi e divenne un monaco a Holyrood Abbey e morendo l'anno seguente."}
{"id": "3518668", "revid": "617014", "url": "https://it.wikipedia.org/wiki?curid=3518668", "title": "Pala Volcan", "text": ""}
{"id": "3518673", "revid": "287204", "url": "https://it.wikipedia.org/wiki?curid=3518673", "title": "Strabone (disambigua)", "text": "Strabone (lat. Strabo, strabico) pu\u00f2 riferirsi a:"}
{"id": "3518681", "revid": "45927", "url": "https://it.wikipedia.org/wiki?curid=3518681", "title": "Proposizione parentetica", "text": ""}
{"id": "3518692", "revid": "84184", "url": "https://it.wikipedia.org/wiki?curid=3518692", "title": "Anton\u00edn Hojer", "text": "Biografia.\nNato a Praga nel 1894 \u00e8 il fratello maggiore di Franti\u0161ek Hojer, anch'egli calciatore della Nazionale cecoslovacca.\nCarriera.\nClub.\nHa militato in una sola squadra\u00a0\u2013 lo Sparta Praga\u00a0\u2013, della quale \u00e8 diventato presto una bandiera. In carriera con i granata che dur\u00f2 dal 1913 al 1931 vinse sette campionati cecoslovacchi, di cui cinque consecutivi dal 1919 al 1923, quello del 1925-1926 e il torneo successivo. Inoltre nel 1927 vinse l'edizione della Coppa dell'Europa Centrale, sempre con lo Sparta.\nNazionale.\nEsordisce in Nazionale il 28 agosto 1920 ad Anversa in Cecoslovacchia-Jugoslavia (7-0), nel turno di qualificazione del torneo olimpico. Partecipa anche a tutt' e tre altre partite della sua squadra al torneo, fino alla finale inclusa,\u2013 per\u00f2 quella non conquista la medaglia perch\u00e9 rifiuta di terminare la partita finale contro il Belgio ed \u00e8 squalificata. Quattro anni dopo partecipa alla Olimpiade seguente. Nel turno di qualificazione la Nazionale cecoslovacca vince contro la Turchia (5-2, il 25 maggio) e negli ottavi di finale perde contro la Svizzera (1-1, il 28 maggio, e 0-1 nella ripetizione, il 30 maggio)\u00a0\u2013 tutt' e tre partite con Hojer nel campo. Anton\u00edn ha collezionato, a quel momento, anche 7 giochi amichevoli, uno dei quali ha disputato da capitano (1\u00ba luglio 1923, Romania-Cecoslovacchia 0-6).\nDopo i Giochi Olimpici 1924 continua a convocarsi per gli amichevoli\u00a0\u2013 ne gioca 2 nel 1925 e 4 nel 1926. Il 28 giugno 1926, nella partita contro Jugoslavia a Zagabria (6-2), Hojer, di 32 anni, veste la fascia da capitano per la seconda volta. Dopo qualche giorno, il 3 luglio, partecipa alla partita seguente della squadra (Cecoslovacchia-Svezia 4-2); ma poi non si convoca alla Nazionale fino all'aprile 1928, lasciando scappare anche le sue prime due partite nella Coppa Internazionale 1927-1930. Nei 1928-1929 invece si convoca stabilmente partecipando a 11 partite, compreso 5 di 6 disputate dalla squadra in occasione di Coppa Internazionale (aiutandola a conquistare il terzo posto in questo torneo). Una volta va in campo, per la terza volta, con la fascia da capitano. Questo succede giusto tre anni dopo il caso precedente\u00a0\u2013 il 28 giugno 1929\u00a0\u2013, di nuovo nella partita amichevole in trasferta contro la stessa Jugoslavia. Questa partita porta a egli, di 35 anni, anche il primo gol nelle file della Nazionale (l'incontro finisce con un pareggio 3-3).\nAnton\u00edn Hojer continua ad essere attivo anche nella prima met\u00e0 del 1930, disputando 4 amichevoli. In due casi gioca da capitano (Cecoslovacchia-Ungher\u00eda 1-1, il 1\u00ba maggio, e Francia-Cecoslovacchia 2-3, l'11 maggio). Inoltre fa due reti\u00a0\u2013 una nell'incontro gi\u00e0 citato del 1\u00ba maggio contro l'Ungheria e una (su rigore) nella sua ultima partita contro la Spagna il 14 giugno 1930 (entrambe le partite tengono luogo a Praga).\nIn tutto, Hojer colleziona 35 giochi per la Nazionale (di cui 5 da capitano), con 3 reti segnate."}
{"id": "3518698", "revid": "479654", "url": "https://it.wikipedia.org/wiki?curid=3518698", "title": "Locomotiva LNER A1 Peppercorn", "text": "Il gruppo A1 Peppercorn della London and North Eastern Railway (LNER) fu un tipo di locomotiva a vapore per treni viaggiatori espressi.\nFurono progettate da Arthur Henry Peppercorn (Stoke Prior presso Leominster, 1889- ... 1951), che tra il 1946 e il 1948 fu l'ultimo \"chief mechanical engineer\" (CME) della LNER, e costruite in 49 unit\u00e0 nel 1948-1949, a cavallo della nazionalizzazione (le ultime furono consegnate alla British Railways).\nRadiate e demolite tutte entro il 1966. rimasero nella considerazione degli storici e degli appassionati come uno dei migliori gruppi di locomotive a vapore del Regno Unito.\nNel 2009, per iniziativa di un gruppo di privati denominatosi A1 Steam Locomotive Trust, venne immessa in servizio per treni turistici e rievocativi una locomotiva nuova, denominata 60163 \"Tornado\", costruita seguendo fedelmente i disegni e le specifiche delle A1 Peppercorn.\nProgetto.\nIl gruppo A1 fu progettato tra il 1946 e il 1948 per il servizio sulla linea dorsale est (East Coast Main Line) Londra-York-Newcastle-upon-Tyne-Edinburgh-Aberdeen.\nProgettato parallelamente al gruppo A2 Peppercorn, esso condusse a macchine che, con una velocit\u00e0 massima di 160\u00a0km/h e una potenza di 2.000\u00a0kW, furono generalmente al traino di convogli di 15 veicoli e di 550 t di massa.\nCostruzione.\nElenco delle locomotive.\nLe 49 macchine componenti il gruppo A1 Peppercorn furono costruite nelle officine di Darlington e di Doncaster dell\u2019\"Eastern Region\" delle British Railways tra il 1948 e il 1949.\nLa tabella elenca le unit\u00e0 che costituivano il gruppo\nAlle varie unit\u00e0 furono attribuiti nomi di personalit\u00e0 civili e ferroviarie (W. P. Allen, Archibald Sturrock, Patrick Stirling, H. A. Ivatt, Sir Vincent Raven, Wilson Worsdell, Edward Fletcher, Sir Walter Scott, Saint Mungo), di cavalli da corsa (Bois Roussel, Silurian, Scottish Union, Bongrace, Pommern, Foxhunter, Alcazar, Boswell, King's Courier, Aboyeur, Amadis, Willbrook, Flamboyant), di uccelli: Kittiwake, Curlew, Kestrel, Osprey, Sea Eagle, Peregrine, relativi alle opere di Walter Scott (Meg Merrilies, Hal o\u2019 the Wynd, Kenilworth, Guy Mannering, Marmion, Borderer, Madge Wildfire, Redgauntlet, Bonnie Dundee), di aziende ferroviarie esistenti prima della riorganizzazione del 1923: North Eastern, Great Central, Great Eastern, North British, e di luoghi geografici: Balmoral, Abbotsford (casa di Walter Scott), Midlothian, Holyrood, Bon Accord (motto di Aberdeen), Auld Reekie (Edimburgo), Saint Johnstoun (vecchio nome di Perth), Aberdonian.\nEsercizio.\nIl gruppo A1 Peppercorn prest\u00f2 servizio sulle linee della \"North Eastern Region\" delle \"British Railways\", che comprendeva le regioni geografiche del North East of England, dello Yorkshire e dell'Humber. Istituita nel 1948 a seguito della nazionalizzazione, la regione comprendeva la rete e gli impianti gi\u00e0 della North Eastern Railway (la cui origine datava al 1844 come Great North of Scotland Railway), che nel 1923, con altre aziende ferroviarie, costitu\u00ec la London and North Eastern Railway. Nel 1967 la \"North Eastern Region\" venne inserita nella Eastern Region delle \"British Railways\".\nNel 1961 le A1 Peppercorn avevano totalizzato nell'esercizio 48 milioni di miglia, equivalenti a 202 miglia giornaliere per locomotiva. Insieme all'elevata affidabilit\u00e0 (l'unico serio inconveniente d'esercizio era la tendenza al moto di galoppo, che fu eliminato con modifiche degli organi di richiamo del carrello di guida anteriore) ci\u00f2 spinse a considerarle tra le migliori macchine presenti nel parco inglese\nConservazione museale.\nNonostante gli sforzi di Geoff Drury (un cultore della trazione a vapore che era riuscito nello sforzo di preservare la 60532 \"Blue Peter\" e altre locomotive), che aveva tentato d'acquistare la 60145 \"Saint Mungo\", dal giugno 1966 non esisteva pi\u00f9 alcuna A1.\nTuttavia, la diffusa considerazione di cui godeva il lavoro del loro progettista spinse un gruppo di cultori a costituirsi in un'associazione, denominata A1 Steam Locomotive Trust, avente per obiettivo la costruzione a nuovo di una locomotiva A1 Peppercorn.\nLa costruzione fu iniziata nel 1990 e completata nel 2009 con la consegna all'esercizio della locomotiva denominata 60163 \"Tornado\", che dal gennaio 2009 viene utilizzata regolarmente per viaggi rievocativi e turistici."}
{"id": "3518700", "revid": "1354930", "url": "https://it.wikipedia.org/wiki?curid=3518700", "title": "Raymond Mastrotto", "text": "Professionista dal 1958 al 1968, soprannominato il \"Le Taureau de Nay\" (Il Toro di Nay), fu vincitore del Crit\u00e9rium du Dauphin\u00e9 Lib\u00e9r\u00e9 1962 e di una tappa al Tour de France.\nCarriera.\nDa dilettante vinse per due anni consecutivi la Route de France (1956 e 1957), una corsa a tappe considerata insieme al Tour de l'Avenir (quest'ultima nata qualche anno dopo) una sorta di Tour de France dedicato alle giovani leve.\nFra il 1955 e il 1957 fece parte anche delle nazionali francesi dilettanti ai campionati del mondo, dove tuttavia non colse piazzamenti di rilievo. Nel 1955 termin\u00f2 quarto nel campionato nazionale. Nel 1958 ottenne un contratto nella categoria professionistica, con la Saint-Rapha\u00ebl-G\u00e9miniani e si mise subito in luce come corridore adatto per le prove a tappe: termin\u00f2 sesto nel Circuito d'Aquitania, in cui vinse anche una tappa, e tredicesimo nel Crit\u00e9rium du Dauphin\u00e9 Lib\u00e9r\u00e9.\nEsplose nel 1959 quando riusc\u00ec ottenne diversi piazzamenti nelle brevi corse a tappe francesi: quarto al Tour du Gard, secondo al Tour du Sud-Est e terzo nel Grand Prix du Midi Libre. Vinse, inoltre, il Tour de l'Ariege. Al Crit\u00e9rium du Dauphin\u00e9 Lib\u00e9r\u00e9 vinse una tappa, la classifica scalatori e concluse la prova al secondo posto della classifica generale finale.\nNel 1960 ottenne il successo in cinque corse, fra cui ancora una tappa de Crit\u00e9rium du Dauphin\u00e9 Lib\u00e9r\u00e9, che concluse nuovamente secondo; partecip\u00f2 anche al Grand Prix du Midi Libre in cui fu terzo, poi quinto al Tour du Var, nono al Tour du Sud-Est e terzo al Grand Prix des Nations; al Tour de France termin\u00f2 sesto, piazzamento che fu anche il suo unico nei primi dieci della classifica generale. Si distinse anche nelle prove in linea, terminando terzo alla Polymultipli\u00e8e e nella Marsiglia-Nizza. I risultati gli fecero guadagnare la convocazione dalla nazionale francese per i mondiali a Karl-Marx-Stadt, in cui arriv\u00f2 dodicesimo.\nNel 1961 fu ancora secondo al Crit\u00e9rium du Dauphin\u00e9 Lib\u00e9r\u00e9, ma durante la stagione ottenne solamente un successo ed al Tour de France chiuse al diciannovesimo posto. Nel 1962 conquist\u00f2 il Crit\u00e9rium du Dauphin\u00e9 Lib\u00e9r\u00e9. Seguirono una serie di annate con diversi risultati in corse minori e torn\u00f2 alla ribalta nel 1967, quando vinse la diciassettesima tappa del Tour de France, la sua unica vittoria nella corsa francese. Nel marzo del 1968 fu costretto al ritiro a causa di un'auto che lo invest\u00ec.\nMor\u00ec nei pressi di Labatut a quarantanove anni durante una gara amatoriale a causa di un arresto cardiaco. Ogni anno viene organizzata una corsa ciclistica nei pressi di Nay in sua memoria."}
{"id": "3518705", "revid": "599013", "url": "https://it.wikipedia.org/wiki?curid=3518705", "title": "Maciej Makuszewski", "text": "Carriera.\nClub.\nNell'estate del 2008 passa al Wigry Suwa\u0142ki con un contratto annuale. Nel 2010 passa allo Jagiellonia Bia\u0142ystok con un contratto quadriennale per 10.000 euro.\nDebutta con lo Jagiellonia Bia\u0142ystok il 29 luglio 2010 in Europa League nella sconfitta fuori casa per 1-2 contro l'Aris Salonicco.\nDebutta con lo Jagiellonia in campionato l'8 agosto 2010 nel pareggio fuori casa per 0-0 contro lo \u015al\u0105sk Breslavia.\nSegna il primo gol con lo Jagiellonia Bia\u0142ystok la giornata successiva, il 14 agosto 2010, nella vittoria casalinga per 3-1 contro il GKS Be\u0142chat\u00f3w.\nNazionale.\nHa giocato per la nazionale U-21 della Polonia.\nDebutta con la nazionale polacca U-21 il 3 settembre 2010 nella sconfitta fuori casa per 2-0 contro la nazionale finlandese U-21, dove viene anche ammonito."}
{"id": "3518709", "revid": "767487", "url": "https://it.wikipedia.org/wiki?curid=3518709", "title": "There Are No Villains", "text": "There Are No Villains \u00e8 un film muto del 1921 diretto da Bayard Veiller, interpretato da Viola Dana.\nTrama.\nNon riuscendo a trovare le prove per incastrare George Sala, un trafficante di droga, l'agente Rosa Moreland segue la pista di John King, un ex soldato zoppo che ha incontrato nell'ufficio di Sala. Con uno stratagemma, entra nelle sue grazie e lo induce a unirsi alla gang. Rose si convince che l'uomo non c'entra niente con i traffici di Sala ma, Flint, il suo capo, non \u00e8 d'accordo e sospetta anche di lei. Innamorata di King, Rose accetta di sposarlo anche pensando che in questo modo non potr\u00e0 pi\u00f9 testimoniare contro di lui, dato che la legge lo vieta. Ma, al momento delle nozze, la cerimonia viene interrotta dall'arrivo di Sala che ha scoperto la vera identit\u00e0 di Rose. Quando arriva anche Flint per arrestare King, quest'ultimo rivela di appartenere anche lui al servizio segreto.\nProduzione.\nIl film fu prodotto dalla Metro Pictures Corporation.\nDistribuzione.\nDistribuito dalla Metro Pictures Corporation, il film usc\u00ec nelle sale cinematografiche statunitensi il 14 novembre 1921."}
{"id": "3518712", "revid": "630284", "url": "https://it.wikipedia.org/wiki?curid=3518712", "title": "Disney's Friends for Change", "text": ""}
{"id": "3518713", "revid": "116606629", "url": "https://it.wikipedia.org/wiki?curid=3518713", "title": "Hank Johnson", "text": "Insieme a Mazie Hirono \u00e8 l'unico deputato buddista del Congresso.\nBiografia.\nOriginario di Washington, Johnson lavor\u00f2 per 25 anni come avvocato prima di candidarsi alla Camera dei Rappresentanti. Nelle primarie democratiche affront\u00f2 la deputata in carica Cynthia McKinney, data per favorita. La McKinney tuttavia super\u00f2 Johnson solo con uno stretto margine e cos\u00ec si ricorse ai ballottaggi. Sorprendentemente Johnson vinse con il 59% contro il 41% della McKinney, conquistando cos\u00ec il seggio.\nJohnson \u00e8 di ideologia liberale e fa parte del Congressional Progressive Caucus. Ha criticato duramente la guerra in Iraq e ne ha richiesto pi\u00f9 volte la cessazione.\nSposato con l'avvocato Mereda Davis, ha due figli. Nel 2009 ha rivelato di essere affetto da epatite C da oltre dieci anni e di sottoporsi a terapie di ribavirina e interferone."}
{"id": "3518714", "revid": "228587", "url": "https://it.wikipedia.org/wiki?curid=3518714", "title": "Pedro Mu\u00f1oz (ciclista)", "text": "Professionista dal 1980 al 1991, giunse secondo alla Vuelta a Espa\u00f1a 1981 e vinse la maglia verde, simbolo della classifica scalatori, al Giro d'Italia 1986. In entrambe le corse ottenne anche un successo di tappa.\nCarriera.\nMu\u00f1oz pass\u00f2 professionista nel 1980 con la Fosforera/Zor, distinguendosi come scalatore e vincendo una tappa montana della Vuelta a Asturias. L'anno seguente ottenne altre quattro vittorie tra cui un'altra tappa della corsa asturiana che concluder\u00e0 sul terzo gradino del podio. Fu inoltre secondo nella Volta a la Comunitat Valenciana e nell'Escalada a Montjuich. Alla Vuelta a Espa\u00f1a fu secondo nella classifica generale a soli ventitr\u00e9 anni dietro a Giovanni Battaglin e vinse anche una tappa, la quindicesima.\nNel 1982 centr\u00f2 un secondo posto nella Volta Ciclista a Catalunya, mentre deluse sia al Giro d'Italia che alla Vuelta. Vinse sei corse fra cui due tappe alla Setmana Catalana, oltre a salire ancora sul podio nell'Escalada a Montjuich ed anche nella classica Subida al Naranco. L'anno dopo vinse la Vuelta a Castilla e la Vuelta a Asturias e si classific\u00f2 undicesimo al Giro d'Italia arrivando terzo nella speciale classifica degli scalatori. Nel 1984, appena passato alla Teka, punt\u00f2 invece sul Tour de France, che concluse ottavo nella generale e secondo nella classifica dei giovani dietro a Greg LeMond, ottenendo inoltre diversi piazzamenti nei dieci nell'ultima settimana di corsa.\nNella stagione 1985 ottenne vittorie di tappa alla Parigi-Nizza (conclusa in quinta posizione) e alla Vuelta al Pa\u00eds Vasco mentre non port\u00f2 a termine n\u00e9 la Vuelta n\u00e9 il Tour. Nel 1986 arriv\u00f2 decimo al Giro d'Italia, del quale vinse una tappa e anche la classifica degli scalatori, e si ritir\u00f2 nuovamente al Tour. Nel biennio successivo non ottiene vittorie ma solo buoni piazzamenti in varie corse a tappe. Centr\u00f2 la sua ultima vittoria in carriera nel 1989 imponendosi in una tappa alla Vuelta a Burgos per poi ritirarsi nel 1991 dopo un'ultima stagione incolore alla Artiach."}
{"id": "3518716", "revid": "767487", "url": "https://it.wikipedia.org/wiki?curid=3518716", "title": "Rari Nantes Savona 2006-2007", "text": "Questa voce raccoglie le informazioni riguardanti la Rari Nantes Savona nelle competizioni ufficiali della stagione 2006-2007."}
{"id": "3518718", "revid": "729019", "url": "https://it.wikipedia.org/wiki?curid=3518718", "title": "The Red Jumpsuit Apparatus (album)", "text": "The Red Jumpsuit Apparatus \u00e8 il primo album dell'omonimo gruppo musicale The Red Jumpsuit Apparatus, pubblicato nel 2004 indipendentemente.\nMolte tracce contenute in esso verranno riprese e riarrangiate dalla band nel loro album successivo \"Don't You Fake It\".\n\"The Acoustic Song\" \u00e8 la versione acustica di \"Your Guardian Angel\", e \"Ass Shaker\" \u00e8 una versione leggermente differente di \"In Fate's Hands\". Inoltre anche \"Cat and Mouse\", \"Justify\", \"Face Down\", \"The Grim Goodbye\" e \"Disconnected\" saranno registrate in una versione rivisitata in \"Don't You Fake It\"."}
{"id": "3518724", "revid": "729019", "url": "https://it.wikipedia.org/wiki?curid=3518724", "title": "Jos\u00e9 Mart\u00edn Colmenarejo", "text": "Corse da professionista dal 1961 al 1966 vincendo otto corse. Concluse la Vuelta a Espa\u00f1a del 1963 al secondo posto dietro al francese Jacques Anquetil.\nCarriera.\nPass\u00f2 tardi nella categoria dei professionisti, nel 1961 a venticinque anni, mettendosi in luce nelle corse spagnole come scalatore. In quella stagione vinse una tappa della Vuelta a Catalunya che concluse all'ottavo posto nella classifica generale. Alla Vuelta a Espa\u00f1a colse due piazzamenti nell'undicesima e nella dodicesima tappa arrivando in entrambe terzo.\nNel 1962 arriv\u00f2 terzo nella Vuelta a Levante e fu secondo nel Campeonato Vasco Navarro de Monta\u00f1a. L'anno dopo vinse la terza tappa del Tour de Suisse, che concluse decimo, e si impose nella classifica finale della Vuelta a Levante. Si classific\u00f2 inoltre secondo alla Vuelta a Espa\u00f1a, a tre minuti di distacco dal vincitore Jacques Anquetil.\nNel 1964 partecip\u00f2 al suo primo ed unico Giro d'Italia, nel quale tuttavia pass\u00f2 quasi inosservato concludendolo oltre il trentesimo posto; gareggi\u00f2 nuovamente al Giro della Svizzera vincendo ancora una tappa e concludendo quinto nella generale. Nel 1965 ottenne le sue ultime vittorie, tra le quali anche una tappa della Vuelta. Centr\u00f2 poi un ottavo posto nella Euskal Bizikleta.\nSi ritir\u00f2 nel 1966 a trent'anni di et\u00e0."}
{"id": "3518725", "revid": "1305772", "url": "https://it.wikipedia.org/wiki?curid=3518725", "title": "\u00d6sterreichische Staatsdruckerei", "text": "La \u00d6sterreichische Staatsdruckerei \u00e8 l'officina carte valori della repubblica austriaca.\nStoria.\nL'azienda \u00e8 nata nel 1804 per iniziativa dell'imperatore Francesco I d'Austria con il nome di \"k. k. Hof- und Staatsdruckerei\" (k.k. significa \"kaiserliche und konigliche\" cio\u00e8 imperialregio/a) acquisendo un nome come accademia di belle arti. Nel 1850 l'azienda inizia la produzione di francobolli con una produzione ad alti livelli qualitativi. Dopo la caduta dell'impero austro-ungarico nel 1918, il nome viene cambiato in quello attuale, che nel 2000 diventa OeSD GmbH, acquisendo quindi lo status di societ\u00e0 per azioni. Nel 2004 la produzione viene spostata nella nuova sede di Tenschertstra\u00dfe 7 a Vienna 23.\nFunzioni.\nL'Istituto si occupa delle emissioni filateliche dello Stato austriaco e di diversi altri stati europei ed extraeuropei, in 4 continenti, di patenti di guida, carte di identit\u00e0, visti per l'area Schengen, passaporti e francobolli."}
{"id": "3518727", "revid": "287204", "url": "https://it.wikipedia.org/wiki?curid=3518727", "title": "AEGON Championships 2011 - Singolare", "text": "Il singolare dell'AEGON Championships 2011 \u00e8 stato un torneo di tennis facente parte dell'ATP World Tour 2011.\nIl detentore del titolo era Sam Querrey, che \u00e8 stato eliminato al terzo turno da James Ward.\nIl vincitore \u00e8 stato Andy Murray che ha battuto in finale Jo-Wilfried Tsonga per 3-6, 7-62, 6-4.\nTeste di serie.\nLe prime otto teste di serie passano direttamente al secondo turno. "}
{"id": "3518730", "revid": "767487", "url": "https://it.wikipedia.org/wiki?curid=3518730", "title": "Rafa\u0142 Grzyb", "text": "Carriera.\nClub.\n\u00c8 cresciuto nel Wierna Ma\u0142ogoszcz.\nGioca l'ultima partita con il Polonia Bytom, con gol, il 12 dicembre 2009 nel pareggio casalingo per 1-1 contro l'Odra Wodzis\u0142aw \u015al\u0105ski.\nNel gennaio 2010 firma un contratto di due anni e mezzo con lo Jagiellonia Bia\u0142ystok.\nDebutta con i nuovi compagni il 6 marzo 2010 nella vittoria fuori casa per 1-2 contro lo \u015al\u0105sk Breslavia.\nSegna il primo gol con lo Jagiellonia il 6 aprile 2010 in Puchar Polski, nella vittoria fuori casa per 1-2 contro il Lechia Danzica.\nSegna il primo gol con lo Jagiellonia Bia\u0142ystok in campionato l'11 settembre 2011 nella vittoria casalinga per 3-2 contro il Polonia Varsavia."}
{"id": "3518734", "revid": "1851848", "url": "https://it.wikipedia.org/wiki?curid=3518734", "title": "Rolf Wolfshohl", "text": "Professionista dal 1960 al 1976, vinse una Vuelta a Espa\u00f1a nel 1965 e fu specialista nel ciclocross con tre vittorie nei campionati mondiali di categoria (1960, 1961 e 1963), cinque secondi posti (1959, 1965, 1967, 1969 e 1972) e tre terzi posti (1966, 1970 e 1973). Nel corso della sua carriera ha sempre proseguito le due attivit\u00e0 ciclistiche in parallelo.\nCarriera.\nNel ciclocross si impose gi\u00e0 nei campionati nazionali di specialit\u00e0 da dilettante nel 1956, poco prima di passare tra i professionisti, categoria nella quale i titoli nazionali furono quattordici.\nContemporaneamente decise di dedicarsi anche alle prove su strada e gi\u00e0 nel 1959 riusc\u00ec a vincere una corsa: il Giro del Limburgo e fu terzo nella Rund un Dortmund.\nGi\u00e0 nel giro della nazionale tedesca di ciclocross, entr\u00f2 a far parte anche della selezione su strada: furono quattro le sue partecipazioni alle prove mondiali in linea e il risultato pi\u00f9 importante fu nel 1962, quando arriv\u00f2 ad un passo dal podio terminando quarto.\nInizi\u00f2 a mettersi in evidenza come uomo da corse a tappe nel 1960 quando arriv\u00f2 quarto nella classifica genarale finale del Giro di Germania, con diversi piazzamenti nei primi dieci nelle singole tappe. L'anno seguente arriv\u00f2 sempre quarto nel Crit\u00e9rium du Dauphin\u00e9 Lib\u00e9r\u00e9.\nL'anno della svolta nelle prove su strada fu il 1962, quando arriv\u00f2 terzo ad inizio stagione nella Parigi-Nizza e successivamente vinse il Weekend delle Ardenne. In quegli anni infatti le classiche belghe Freccia Vallone e Liegi-Bastogne-Liegi erano appaiate nel challenge \"Weekend delle Ardenne\" e Wolfshohl lo vinse arrivando rispettivamente settimo e secondo. Alla Liegi fu battuto solo da Jef Planckaert. Nella stessa stagione vinse anche la Euskal Bizikleta, con anche due affermazioni di tappa, mentre al Crit\u00e9rium du Dauphin\u00e9 Lib\u00e9r\u00e9 termin\u00f2 tredicesimo. Si riscatt\u00f2 al Tour de France, il primo dei suoi sei, in cui fu quindicesimo, ottenendo anche un terzo posto nella quarta tappa e un quarto nelle sesta.\nNel 1963 vise diverse corse, sia su strada che nel cross, ma non si conferm\u00f2 nelle prove a tappe. Fu sconfitto sia nel campionato nazionale tedesco, dove fu battuto da Sizi Renz, sia alla Milano-Sanremo, battuto dal pi\u00f9 veloce francese Joseph Groussard.\nNel 1965 ottenne la sua pi\u00f9 importante vittoria nelle corse su strada, aggiudicandosi la classifica generale della Vuelta a Espa\u00f1a: partito come vice di Raymond Poulidor, seppe prendersi i gradi di capitano sulla strada riuscendo a vincere con oltre sei minuti di vantaggio la corsa proprio sul campione e compagno francese.\nNel 1966 ottenne diversi piazzamenti nelle classiche, fu quinto alla Bordeaux-Parigi e ottavo nella Freccia Vallone, ma nelle corse a tappe non conferm\u00f2 i risultati degli anni precedenti e non riusc\u00ec a fare meglio di un secondo posto al Giro del Belgio. Si riprese nel 1967 quando, senza riuscire ad entrare nei primi dieci della generale al Tour de France e alla Vuelta a Espa\u00f1a, in entrambe colse un successo di tappa e fu terzo alla Parigi-Nizza.\nNel 1968 torn\u00f2 a far parlare di s\u00e9 nelle corse a tappe e in particolare al Tour de France. Classificatosi decimo al Giro del Lussemburgo, arriv\u00f2 alla corsa francese con una condizione che gli permise di sfiorare il successo nella sedicesima tappa, dove fu battuto solo da Franco Bitossi, piazzamenti che tuttavia gli permise di indossare la maglia gialla che per\u00f2 perse il giorno dopo a causa di una caduta. Riusc\u00ec comunque a terminare la corsa al sesto posto della classifica generale finale e, pur non ottenendo alcun successo parziale, furono in tutto sette i suoi piazzamenti nei primi dieci nelle tappe.\nNel 1969 colse un ottavo posto alla Vuelta a Espa\u00f1a, stesso risultato raggiunto nella Parigi-Nizza.\nL'anno seguente termin\u00f2 sesto alla Milano-Sanremo e vinse una tappa al Tour de France. Partecip\u00f2 anche ai mondiali che concluse dodicesimo. Nel 1972 colse gli ultimi piazzamenti, con un quinto posto alla Milano-Sanremo e un sesto alla Het Volk, oltre a un paio di piazzamenti in tappe del Tour de France e la vittoria in diversi criterium.\nSi ritira nel 1973 con un attivo di 140 vittorie fra strada e ciclocross."}
{"id": "3518735", "revid": "1543377", "url": "https://it.wikipedia.org/wiki?curid=3518735", "title": "Don't You Fake It", "text": "Don't You Fake It \u00e8 il primo album in studio dei The Red Jumpsuit Apparatus, pubblicato in una prima edizione il 18 luglio 2006 e in un'edizione deluxe il 20 marzo 2007.\nHa venduto oltre un milione di copie nei soli Stati Uniti, venendo certificato disco di platino e rimanendo nella Billboard Hot 100 per 46 settimane."}
{"id": "3518737", "revid": "767487", "url": "https://it.wikipedia.org/wiki?curid=3518737", "title": "50 e 50", "text": "50 e 50 (\"50/50\") \u00e8 un film del 2011 diretto da Jonathan Levine, interpretato da Joseph Gordon-Levitt, Seth Rogen, Anna Kendrick e Bryce Dallas Howard.\nTrama.\nAdam Lerner \u00e8 un giornalista radiofonico ventisettenne che convive con la fidanzata Rachael, artista di poco talento, che il suo migliore amico Kyle non approva.\nDopo una visita medica a causa di dolori alla schiena Adam scopre di avere il neurofibrosarcoma (maligno) e schwannoma (benigno), una rara forma di cancro che colpisce la colonna vertebrale, e viene dunque obbligato a seguire una cura chemioterapica. Una ricerca su Internet fatta successivamente mostra che le probabilit\u00e0 di sopravvivenza a tale cancro sono del 50 percento.\nDopo aver informato della malattia gli affetti pi\u00f9 stretti, compreso il padre sofferente di demenza e la madre Diane, quest'ultima, dopo il forte impatto della notizia, si offre di trasferirsi da lui e prendersene cura ma Adam rifiuta in quanto Rachael ha gi\u00e0 promesso di occuparsene lei stessa. La ragazza tuttavia si dimostra presto poco affidabile e irresponsabile, non accompagnando Adam alle sedute di chemioterapia poich\u00e9 si sente a disagio in ospedale e dimenticandosi di tornare a prenderlo dopo. Una notte Kyle, durante un appuntamento con una ragazza in una galleria d'arte, vede Rachael con un altro uomo e informa Adam, che la notte stessa la lascia.\nIntanto Adam partecipa anche a sedute con Katherine McKay, terapista giovane e di poca esperienza, con il compito di aiutarlo ad affrontare il problema e riconoscere le proprie emozioni. Sebbene scettico inizialmente, con il passare del tempo il giovane riesce ad aprirsi riguardo alla questione e crea un legame con lei anche al di fuori dell'ambito professionale. Durante la chemioterapia il protagonista conosce altri due pazienti pi\u00f9 anziani, Alan e Mitch, con cui fa presto amicizia.\nImprovvisamente, per\u00f2, Mitch muore e la paura di Adam si fa pi\u00f9 pesante arrivando a credere che morir\u00e0. Successivamente scopre insieme alla madre che il cancro non ha reagito alla chemioterapia e che sar\u00e0 necessaria un'operazione che metter\u00e0 a rischio la sua vita. La notte prima dell'operazione, dopo un discorso con Kyle in quel momento ubriaco, Adam chiede di poter guidare la macchina sebbene non abbia la patente e non abbia alcuna esperienza. Kyle cede le chiavi; Adam, dopo aver quasi causato un incidente, si ferma, ordina a Kyle di scendere e in preda a un esaurimento nervoso si sfoga gridando e dimendandosi per poi chiamare Katherine a cui confessa di non sopportare pi\u00f9 la situazione e che non vede l'ora che tutto finisca.\nIl giorno dopo Kyle accompagna Adam all'ospedale, in vista dell'operazione, e dopo un abbraccio i due si salutano. In sala preparatoria con i genitori, Adam d\u00e0 un ultimo saluto alla madre e al padre prima che l'anestesia faccia effetto, cosciente che potrebbe non rivederli pi\u00f9. Kyle, Katherine e Diane, dopo una lunga attesa in sala d'aspetto, vengono informati che, sebbene l'operazione sia risultata pi\u00f9 complessa del previsto, il tumore \u00e8 stato rimosso con successo e che Adam dovrebbe essere in grado di riprendersi.\nNei minuti finali Adam, con l'aiuto di Kyle, si sta preparando per un appuntamento. Al suono del campanello Adam apre la porta ed entra Katherine, poco prima che Kyle esca. La scena si chiude con lei che domanda \"E adesso?\", a cui Adam risponde con un sorriso.\nProduzione.\nIl film \u00e8 ispirato alla vita dello sceneggiatore Will Reiser. Inizialmente era stato scelto come titolo di lavorazione \"I'm with Cancer\" poi cambiato in \"Live with It\", per poi cambiare definitivamente in \"50/50\". Per il ruolo da protagonista era stato scelto James McAvoy, che dovette rinunciare alla parte per ragioni personali, venendo sostituito da Joseph Gordon-Levitt. Le riprese si sono tenute a Vancouver dal 22 febbraio al 31 marzo 2010.\nDistribuzione.\nIl film \u00e8 stato distribuito nelle sale cinematografiche statunitensi il 30 settembre 2011 a cura della Summit Entertainment. In Italia \u00e8 stato presentato in concorso alla 29\u00aa edizione del Torino Film Festival, mentre nelle sale \u00e8 uscito il 2 marzo 2012."}
{"id": "3518741", "revid": "486946", "url": "https://it.wikipedia.org/wiki?curid=3518741", "title": "Mengistu Haile Mariam", "text": ""}
{"id": "3518751", "revid": "767487", "url": "https://it.wikipedia.org/wiki?curid=3518751", "title": "In the Nursery", "text": "Gli In the Nursery sono un gruppo inglese di musica elettronica, tra gli ispiratori del sottogenere della darkwave neoclassica, fusione di synth pop, kosmische musik, new age e musica classica. Hanno pubblicato anche colonne sonore di film e programmi televisivi oltre produrre musiche per riedizioni di film muti.\nStoria.\nIl gruppo si \u00e8 formato a Sheffield nel 1981 composto dai fratelli Klive e Nigel Humberstone con l'aggiunta del chitarrista Anthony Bennett. All'inizio il loro stile era influenzato dai Joy Division e vennero catalogati tra i gruppi della musica industrial inglese. Dopo i primi EP editi per la Sweatbox, nel primo album \"Twins\" del 1986 il gruppo sovrappose atmosfere teatrali su basi musicali industrial.\nSuccessivamente entrarono nel gruppo la cantante multilingua Dolores Marguerite C ed il batterista Q che contribuirono a rendere meno ruvido il suono contribuendo alla realizzazione dell'album \"Stormhorse\" del 1987, colonna sonora di un film immaginario che divenne un punto di riferimento per le registrazioni successive. Nel successivo \"K\u00f6da\" del 1988 fu completata la transizione verso una strumentazione classica e dove vennero usati suoni prodotti da un sequencer.\nPassarono poi alla Third Mind Records per le registrazioni del successivo album, \"L'Esprit\". Fu registrato con Steve Harris, ingegnere del suono che aveva gi\u00e0 contribuito per il precedente album e che successivamente collaborer\u00e0 con il gruppo per tutti i successivi lavori. Gli album \"Sense\" e \"Duality\" furono dei passaggi intermedi che spinsero il gruppo alla realizzazione di colonne sonore, concretizzata nel 1993 con quella per il film \"An Ambush of Ghosts\". La loro fama crebbe e la loro musica venne usata in film di successo come \"Intervista con il vampiro\" e \"L'uomo della pioggia - The Rainmaker\".\nNel 1994 pubblicarono \"Anatomy of a Poet\", concept album sulla figura del poeta Colin Wilson, dove recitano alcune poesie dell'autore inglese. Seguirono \"Deco\" (1996) album concept dedicato all'Art d\u00e9co e lo sperimentale \"Lingua\" (1997), dove utilizzano lingue da molti parti del mondo. Nel 1996 inaugurarono la collana \"Optical Music Series\", edita per la propria etichetta (ITN Corporation), con la pubblicazione della colonna sonora del film muto \"Il gabinetto del dottor Caligari\". Finora sono stati pubblicati 7 colonne sonore film muti. Nell'ultimo album \"Blind Sound\" del 2011, pi\u00f9 cupo dei precedenti, introducono parti con vere percussioni. Con lo pseudonimo di Les Jumeaux hanno pubblicato alcuni dischi di dance music."}
{"id": "3518752", "revid": "1573940", "url": "https://it.wikipedia.org/wiki?curid=3518752", "title": "South East Europe Media Organisation", "text": "La South East Europe Media Organisation (SEEMO) \u00e8 un'organizzazione non governativa che opera in ambito regionale in Europa sud-orientale, senza fini di lucro. \u00c8 una rete di editori, dirigenti di testate e giornalisti attivi nei settori della carta stampata, delle agenzie di stampa, delle emittenti radio e televisive nel Europa sud-orientale. SEEMO \u00e8 strutturata in comitati nazionali, con sedi in diversi paesi dell'area, con l'obiettivo di mettere in relazione i media internazionali e lo sviluppo dei mezzi di informazione attivi nella regione. Ne \u00e8 segretario generale Oliver Vujovic, ex corrispondente nei Balcani per il quotidiano \"Die Presse\" di Vienna.\nSEEMO \u00e8 stata fondata nell'ottobre 2000 a Zagabria (Croazia) e ha la sua sede a Vienna.\nAttivit\u00e0.\nL'impegno principale di SEEMO riguarda la promozione della libert\u00e0 di stampa tramite attivit\u00e0 di supporto offerta a giornalisti e testate in Europa sud-orientale, monitoraggio, denuncia e advocacy in ambito internazionale sulle violazioni della libert\u00e0 di informazione che si verificano nel Sud-Est Europa..\nMagazine.\nA partire dal mese di ottobre e fino al 2009, SEEMO ha pubblicato una rivista a cadenza trimestrale, il magazine \"deScripto\" in lingua inglese. La rivista si poneva l'obiettivo di proporre al pubblico internazionale una riflessione critica sui mass media e sugli sviluppi den settore dell'informazione nel Sud-Est Europa.\nAlla rivista contribuivano gli studenti dell'Universit\u00e0 Webster Vienna, il programma del college in giornalismo FHWien, e l'Istituto di Giornalismo dell'Universit\u00e0 di Vienna, mentre la funzione di caporedattore era svolta dal Prof. Dr. Thomas A. Bauer.\nMonitoraggio e denuncia.\nSEEMO monitora la libert\u00e0 di stampa nel Sud Est Europa e risponde agli attacchi e alla minacce subite da giornalisti e testate indirizzando lettere di denuncia al circuito dei media internazionali, alle organizzazioni internazionali e non governative attive nel campo della libert\u00e0 d'espressione, nonch\u00e9 a personalit\u00e0 politiche e istituzioni che possano svolgere un ruolo incisivo nelle vicende specifiche.\nLe situazioni oggetto di denuncia vengono spesso portate all'attenzione di SEEMO da parte dei suoi membri. \nLe campagne di denuncia e protesta avviate da SEEMO hanno grande visibilit\u00e0 e circolazione non solo nella regione, poich\u00e9 vengono fatte circolare anche nel circuito dei media internazionali, fra le organizzazioni internazionali e non governative, raggiungendo anche personalit\u00e0 politiche e istituzioni. In alcuni casi particolarmente delicati, SEEMO ha svolto un'azione importante nel portare all'attenzione internazionale violazioni e pressioni subite dai giornalisti nella regione, le cui vicende sarebbero rimaste inascoltate fuori dai confini nazionali senza lo sforzo condotto da quest'organizzazione. Fra i giornalisti che hanno pubblicamente riconosciuto il ruolo cruciale svolto da SEEMO, vi \u00e8 anche la giornalista slovena Anuska Delic, impiegata dal principale quotidiano del paese, Delo.\nSEEMO conduce missioni di monitoraggio nei paesi in cui la libert\u00e0 di stampa \u00e8 sotto attacco e partecipa ad attivit\u00e0 di formazione rivolte a giornalisti in ambito regionale ed internazionale.\nPremio SEEMO.\nPremio SEEMO per una migliore comprensione.\nIl premio annuale \"Dr Erhard Busek per una migliore comprensione\" viene assegnato a giornalisti dell'Europa sudorientale che si sono impegnati per favorire la migliore comprensione tra i popoli e combattere divisioni etniche, razzismo e xenofobia.\nHanno ricevuto questo premio: "}
{"id": "3518755", "revid": "287204", "url": "https://it.wikipedia.org/wiki?curid=3518755", "title": "Ass Shaker/Justify/Face Down", "text": "Ass Shaker/Justify/Face Down \u00e8 un EP dei Red Jumpsuit Apparatus, distribuito in omaggio al Warped Tour 2006 sotto l'etichetta Virgin Records."}
{"id": "3518756", "revid": "287204", "url": "https://it.wikipedia.org/wiki?curid=3518756", "title": "UEFA Women's Cup 2006-2007", "text": "La UEFA Women's Cup 2006-2007 \u00e8 stata la sesta edizione del torneo europeo femminile di calcio per club UEFA Women's Cup, destinato alle formazioni vincitrici dei massimi campionati nazionali d'Europa. Il torneo \u00e8 stato vinto per la prima volta dalle inglesi dall' nella doppia finale contro le svedesi dell'Ume\u00e5 IK.\nFormato.\nPartecipano al torneo 2006-2007 un totale di 43 squadre provenienti da 42 diverse federazioni affiliate alla UEFA. Il 1. FFC Francoforte ha partecipato come squadra campione in carica, quindi la Germania ha partecipato con due squadre, essendo il Turbine Potsdam qualificato come campione della Frauen-Bundesliga 2005-2006.\nIl torneo si compone di tre fasi: due fasi a gironi e la fase finale ad eliminazione diretta. Accedono direttamente alla seconda fase a gironi la squadra campione in carica e le squadre appartenenti alle prime sei federazioni secondo il ranking UEFA. Alla prima fase a gironi accedono le squadre appartenenti alle restanti trentasei federazioni secondo il ranking UEFA. Le squadre vincenti i nove gironi della prima fase accedono alla seconda fase a gironi, dove le 16 squadre sono state raggruppate in 4 gironi da 4 squadre ciascuno. In ogni girone, sia della prima sia della seconda fase, le squadre giocano una contro l'altra in un mini-torneo all'italiana, ospitato da una delle quattro squadre. Accedono alla fase ad eliminazione diretta le prime due classificate di ciascuno dei quattro gironi della seconda fase. Nei quarti di finale le squadre prima classificate affrontano le squadre seconde classificate nei gironi. I quarti di finale, le semifinali e la finale si giocano con partite di andata e ritorno.\nPrima fase a gironi.\nLe partite dei singoli gironi della prima fase sono state ospitate da una delle quattro squadre, indicata in corsivo.\nSeconda fase a gironi.\nLe partite dei singoli gironi della seconda fase sono state ospitate da una delle quattro squadre, indicata in corsivo."}
{"id": "3518759", "revid": "1568601", "url": "https://it.wikipedia.org/wiki?curid=3518759", "title": "Monte Nebo (sito archeologico)", "text": "Monte Nebo \u00e8 un sito archeologico collocato sull'omonimo monte in Giordania.\nSu una delle cinque cime sono stati individuati i resti di una chiesa e di un monastero, durante alcuni scavi nel 1933. La chiesa era stata costruita una prima volta nella seconda met\u00e0 del IV secolo per commemorare il posto in cui Mos\u00e8 era morto; la basilica fu ampliata nel tardo V secolo e ricostruita del 597. Sei tombe sono state scoperte incavate nella roccia naturale al di sotto del pavimento a mosaico della chiesa. Gli scavi furono condotti per lungo tempo da padre Michele Piccirillo, che pubblic\u00f2 anche i risultati delle sue scoperte."}
{"id": "3518762", "revid": "767487", "url": "https://it.wikipedia.org/wiki?curid=3518762", "title": "Lago Nakuru", "text": "Il lago Nakuru \u00e8 uno dei laghi della Rift Valley ed \u00e8 situato a 4\u00a0km. a sud della citt\u00e0 di Nakuru, in Kenya, all'altitudine di 1754\u00a0m sopra il livello del mare. Le sue acque sono caratterizzate da un alto contenuto di \"soda\".\nL'origine del nome Nakuru deriva dalla lingua masai ed ha il significato di \"polvere\" o \"luogo polveroso\", usato originariamente per la citt\u00e0 omonima.\nParco nazionale.\nIl Parco nazionale (188\u00a0km\u00b2 di estensione) \u00e8 stato istituito nel 1961, attorno all'omonimo lago, essenzialmente per proteggere la numerosissima colonia di fenicotteri rosa che qui vivevano cibandosi di microcrostacei e alghe. Il numero dei fenicotteri varia in base alla quantit\u00e0 di cibo, correlato alla salinit\u00e0 dell'acqua. \nIl terreno attorno al lago \u00e8 paludoso, ma mano a mano che ci si allontana dall'acqua, si asciuga e diventa foresta, foresta asciutta, savana arborea e savana piatta. A ovest si alza la scarpata occidentale della Rift Valley. Inizialmente vi si trovavano antilopi d'acqua, impala, facoceri, babbuini, alcuni bufali e solamente due anziani rinoceronti neri.\nData la vicinanza alla citt\u00e0 e alle zone coltivate, nel 1987 il governo ha provveduto a fare installare una recinzione elettrificata (lungo il perimetro di 188\u00a0km.), per proteggere gli animali dai bracconieri. Fu deciso di usare questo parco \"recintato\" per studiare e sperimentare l\"'introduzione\" di specie estranee. Dapprima fu inserito un gruppetto di rare giraffe di Rothschild e poi altri rinoceronti neri, prelevati da zone a rischio del Kenya. \nVisti i buoni risultati, si continu\u00f2: dopo il 1988, fu \"introdotto\" un branco di rinoceronti bianchi, provenienti dalla riserva privata \"Solio Ranch\", ma originari del Sudafrica. Nel frattempo, i bufali erano diventati troppo numerosi, di conseguenza, a met\u00e0 anni novanta, vi furono liberati alcuni leoni. \nNel parco si trovano anche zebre di Grant, eland, ippopotami, leopardi e iene striate, oltre ad una ricchissima fauna avicola. Il Lago Nakuru, inoltre, \u00e8 tutelato dalla Convenzione di Ramsar sulle zone umide.\nDal censimento del 2009, sono risultati presenti pi\u00f9 di 25 rinoceronti neri (una delle pi\u00f9 grandi concentrazioni del Paese), e circa 70 rinoceronti bianchi."}
{"id": "3518765", "revid": "767487", "url": "https://it.wikipedia.org/wiki?curid=3518765", "title": "Lonely Road", "text": "Lonely Road \u00e8 il secondo album in studio dei Red Jumpsuit Apparatus, pubblicato il 3 febbraio 2009.\nIl primo singolo ad essere estratto dall'album \u00e8 stato \"You Better Pray\", seguito dal secondo singolo \"Pen &amp; Paper\", di cui era stata precedentemente pubblicata una demo sul sito della band e da \"Represent\". Tutti e tre i singoli sono stati pubblicati prima dell'uscita dell'album. \"Lonely Road\" ha debuttato negli Stati Uniti alla 14\u00aa posizione."}
{"id": "3518768", "revid": "1573940", "url": "https://it.wikipedia.org/wiki?curid=3518768", "title": "Pteropus alecto", "text": "La volpe volante nera (Pteropus alecto ) \u00e8 un pipistrello appartenente alla famiglia degli Pteropodidi, diffuso in Australia e Indonesia.\nDescrizione.\nDimensioni.\nPipistrello di grandi dimensioni, con la lunghezza della testa e del corpo tra 219 e 278\u00a0mm e la lunghezza dell'avambraccio tra 141,5 e 180\u00a0mm.\nAspetto.\nLa pelliccia \u00e8 corta e schiacciata, eccetto in \"P.a. morio\" dove \u00e8 relativamente pi\u00f9 lunga. Il colore del dorso, delle parti ventrali e della testa varia dal bruno-nerastro al nerastro, mentre le spalle sono leggermente pi\u00f9 chiare delle altre parti, variando dal nocciola al bruno-nerastro. Il muso \u00e8 lungo e affusolato, gli occhi sono grandi. Le orecchie sono di dimensioni normali, con una concavit\u00e0 sul margine esterno verso l'estremit\u00e0 e la punta arrotondata. In \"P.a. gouldi\" sono leggermente pi\u00f9 grandi. La tibia \u00e8 priva di peli. Le membrane alari sono attaccate sul dorso molto vicino alla spina dorsale. \u00c8 privo di coda, mentre l'uropatagio \u00e8 ridotto ad una sottile membrana che si estende lungo la parte interna degli arti inferiori ed \u00e8 insolitamente pi\u00f9 sviluppato al centro. Le sottospecie si differenziano per il colore della pelliccia e per le dimensioni.\nBiologia.\nComportamento.\nSi rifugia nelle parti alte degli alberi tra il denso fogliame dove forma grandi colonie fino a diverse migliaia di individui. \u00c8 stato osservato anche su pendii scoscesi nelle zone aride del Queensland, Australia. Pu\u00f2 raggiungere una velocit\u00e0 di 35-40 km/h, con una frequenza del battito alare di 120 colpi al minuto.\nAlimentazione.\nSi nutre di fiori di \"Eucaliptus\" spp., \"Melaleuca\" spp., \"Angophora\" spp., \"Loranthus\" spp., \"Lophostenum\" spp., \"Syncarpia laurifolia\", \"Banksia\" spp., \"Grevillea robusta\", \"Nauclea orientalis\", \"Castanospermum australe\" e frutti dei generi \"Citrus\" e \"Ficus\". Si ciba anche di frutta introdotta come il mango. Si sposta fino a circa 50 chilometri dai siti di riposo per mangiare.\nRiproduzione.\nGli accoppiamenti avvengono tra marzo e aprile. Durante i periodi riproduttivi grandi maschi stabiliscono territori di accoppiamento su rami e difendono un'area circostante di circa un metro quadrato dagli altri maschi. Le femmine danno alla luce un piccolo all'anno, tra agosto e fine novembre. I nascituri possono iniziare a volare dopo 2 mesi e dopo un altro mese raggiungono da soli i luoghi dove si nutrono.\nDistribuzione e habitat.\nQuesta specie \u00e8 diffusa in Australia e Indonesia.\nVive lungo le coste in aree di mangrovie o foreste di palude fino a 100 metri di altitudine. Pu\u00f2 essere incontrato anche in foreste tropicali umide e savane vicino a specchi d'acqua. \u00c8 stato osservato anche nei centri urbani.\nTassonomia.\nIn accordo alla suddivisione del genere \"Pteropus\" effettuata da Andersen, \"P. alecto\" \u00e8 l'unico membro dello \"P. alecto species Group\". Tale appartenenza si basa sulle caratteristiche di non avere un ripiano basale nei premolari e il colore delle spalle pi\u00f9 scuro.\nSono state riconosciute 4 sottospecie:\nAltre specie simpatriche dello stesso genere: \"P. conspicillatus\", \"P. vampyrus\", \"P. griseus\", \"P. lombocensis\", \"P. hypomelanus\", \"P. scapulatus\" e \"P. poliocephalus\".\nStato di conservazione.\nLa IUCN Red List, considerato il vasto areale e la popolazione numerosa, classifica \"P. alecto\" come specie con rischio minimo (LC)."}
{"id": "3518774", "revid": "1442080", "url": "https://it.wikipedia.org/wiki?curid=3518774", "title": "Nikolaj Vladimirovi\u010d Russkij", "text": "Biografia.\nRusskij era figlio di un funzionario amministrativo non nobile; la sua famiglia era abbastanza agiata e quindi Russkij si pot\u00e9 permettere di studiare nell'accademia militare di Minsk, dalla quale usc\u00ec con il grado di sottotenente di artiglieria. Partecip\u00f2 alla guerra russo-turca del 1877-1878 nell'armata del generale Ivan Davydovi\u010d Lazarev, combattendo sul fronte del Mar Caspio; nel 1883 venne promosso tenente e l'anno successivo capitano, giungendo al grado di maggiore nel 1897.\nPrese parte alla guerra russo-giapponese come capo di stato maggiore della Seconda Armata di Manciuria; dal 1896 al 1902 fu capo di stato maggiore del distretto militare di Kiev, dove fu influenzato dalle teorie belliche proposte dal generale Michail Dragomirov.\nNel 1909 fu promosso colonnello e nel 1913 maggior generale. Russkij faceva parte del partito interventista e antitedesco dell'esercito russo e dall'agosto 1914, allo scoppio della prima guerra mondiale, fu posto al comando della Terza Armata russa, partecipando alla battaglia di Galizia; dal settembre 1914 gli venne affidato il comando del fronte settentrionale e a novembre prese parte alla difesa di \u0141\u00f3d\u017a. Dal marzo del 1915 comand\u00f2 la Sesta Armata, ma fu sostituito dal generale Aleksej Nikolaevi\u010d Kuropatkin nella primavera del 1916 a causa delle sue eccessive cautela e indecisione; il comando gli venne riaffidato a luglio direttamente dallo zar.\nAl comando del Fronte Settentrionale al momento dello scoppio della Rivoluzione di febbraio nel 1917, accolse la mattina del 2 marzo nel suo quartier generale di Pskov lo zar Nicola che stava rientrando a Pietrogrado dal comando supremo dello Stavka di Mogilev. Il generale, informato in precedenza dal presidente della Duma Michail Vladimirovi\u010d Rodzjanko, che la situazione nella capitale era fuori controllo e che i politici russi ritenevano inevitabile l'abdicazione dello zar, inform\u00f2 Nicola delle notizie e contribu\u00ec a convincere lo zar all'abdicazione.\nDopo la Rivoluzione d'ottobre, si schier\u00f2 con altri ufficiali zaristi nell'Armata bianca, ed ebbe il comando delle truppe dislocate nel Caucaso meridionale; catturato dai bolscevichi l'11 settembre 1918, venne fucilato insieme a 100 tra soldati e ufficiali a Pjatigorsk."}
{"id": "3518780", "revid": "132266", "url": "https://it.wikipedia.org/wiki?curid=3518780", "title": "Harar Jugol", "text": ""}
{"id": "3518784", "revid": "729019", "url": "https://it.wikipedia.org/wiki?curid=3518784", "title": "Clisma opaco", "text": "Un clisma opaco \u00e8 una procedura medica utilizzata per esaminare e diagnosticare varie problematiche del colon umano (intestino crasso). Immagini a raggi X vengono effettuate mentre un mezzo di contrasto, generalmente solfato di bario, riempie il colon attraverso il retto.\nDi solito la procedura viene utilizzata per controllare la salute dell'intestino e per diagnosticare e valutare il grado di malattie infiammatorie croniche intestinali come la colite ulcerosa e la malattia di Crohn. I polipi possono essere visti, anche se non rimossi (per quello occorre una colonscopia).\nAltra condizione ben riscontrata con questo esame \u00e8 la diverticolosi del colon (formazioni di sacche sulla parete del colon, che possono infiammarsi causando diverticolite).\nNei pazienti sani, il bario riempie il colon in modo uniforme e mostra un contorno normale dell'intestino, la sua perviet\u00e0 (dovrebbe essere liberamente aperto), e la sua posizione.\nUlteriori possibili indicazioni all'esame:"}
{"id": "3518786", "revid": "1543377", "url": "https://it.wikipedia.org/wiki?curid=3518786", "title": "The Hell or High Water", "text": "The Hell or High Water \u00e8 il primo EP di canzoni inedite registrate in studio della band statunitense The Red Jumpsuit Apparatus, pubblicato il 24 agosto 2010. \u00c8 il primo lavoro della band dopo la rottura con la Virgin Records ed \u00e8 autoprodotto dalla band stessa.\nIl sound delle canzoni del nuovo EP appaiono diverse da quello di \"Lonely Road\", l'album precedente. I suoni armonici e tranquilli delle chitarre cambiano in veloci e aggressivi suoni emo/hardcore, ricordando molto lo stile del primo album della band, \"Don't You Fake It\".\nVideo musicali.\nVennero registrati e pubblicati sul canale YouTube della band i video del singolo \"Choke\", di \"Don't Hate\" e di \"Hell or High Water\", pubblicati in questo ordine formando una serie. Nel primo video, la band entra nella sede di una casa discografica, uccidendo tutti i presenti a colpi di pistola. Nel secondo video si viene a sapere che la band \u00e8 ricercata per assassinio e inseguita dalla polizia, mentre nel terzo e ultimo video i componenti dei Red Jumpsuit, raggiunti dalla polizia e in trappola, vengono tutti uccisi al minimo tentativo di resistenza. La morale della storia, a detta della band stessa, \u00e8 che la violenza non \u00e8 mai la soluzione per niente, perch\u00e9 ti si ritorcer\u00e0 contro."}
{"id": "3518793", "revid": "72396", "url": "https://it.wikipedia.org/wiki?curid=3518793", "title": "Geometria senza punti", "text": "Sotto il nome di geometria senza punti, in inglese point-free geometry, vengono indicate ricerche tendenti a fondare la geometria assumendo come nozione primitiva quella di \"regione\" piuttosto che quella di \"punto\". Per pervenire alla definizione di punto viene proposta una formalizzazione del processo di astrazione che conduce dalle regioni agli enti geometrici astratti.\nLe prime analisi in tale direzione sono contenute in due libri di Alfred North Whitehead (1919, 1920), in cui \u00e8 assunta come primitiva la relazione di \"inclusione\" tra regioni. Per meglio dire non viene analizzata l'idea di spazio in senso stretto ma la nozione di \"evento\" e di \"estensione\" di un evento sull'altro. Per una introduzione alla teoria di Whitehead si veda Kneebone (1963), capitolo 13.5, e Lucas (2000), capitolo 10. Successivamente, in \"Process and Reality\" Whitehead propose un diverso approccio basato non pi\u00f9 sull'inclusione ma sulla relazione di connessione tra regioni. Gli scopi di Whitehead in tali scritti erano di carattere filosofico piuttosto che scientifico o matematico. Tuttavia le sue idee furono successivamente formalizzate allo scopo di individuare una base rigorosa per una trattazione matematica di tale argomento. \nGeometria senza punti basata sulla relazione di inclusione.\nGli assiomi che seguono sono quelli indicati nel lavoro di Gerla e Miranda (2008) e coinvolgono la nozione primitiva di \"inclusione\", denotata con \"\u2264\" \nChiameremo \"spazio di inclusione\" un modello di G1\u2013G7. Sistemi di assiomi simili sono stati proposti in Simons's (1987 - 83).\nDefinizione: Dato uno spazio di inclusione, una classe astrattiva \u00e8 una classe totalmente ordinata \"G\" di regioni tale che nessuna regione \u00e8 contenuta in tutte le regioni in \"G\". \nIntuitivamente una classe astrattiva definisce un ente geometrico la cui dimensione \u00e8 minore di quello dello spazio in cui ci si muove. Una opportuna relazione di equivalenza permette di identificare classi astrattive rappresentanti lo stesso ente geometrico.\nGeometria senza punti basata sulla relazione di connessione.\nNel suo libro del 1929 \"Process and Reality\", Whitehead propose un approccio differente ispirato da De Laguna (1922) in cui viene assunta come primitiva la nozione topologica di \"contatto\" tra due regioni. Come mostrato in \"Gerla and Miranda\" (2008), tale passaggio si rende necessario per una pi\u00f9 adeguata definizione di ente geometrico .\nUna formalizzazione di tale teoria \u00e8 la seguente (si veda anche Clarke (1981)) dove con la lettera \"C\" viene denotta la relazione binaria di connessione.\nLa relazione di inclusione viene definita ponendo \"x\"\u2264\"y\" se e solo se \u2200z[\"Czx\"\u2192\"Czy\"]. \nOgni modello di tale sistema di assiomi viene chiamato uno \"spazio di connessione\".\nDifferentemente dalla teoria degli spazi di inclusione, tale teoria permette di definire l'inclusione \"non-tangenziale\"."}
{"id": "3518794", "revid": "1305772", "url": "https://it.wikipedia.org/wiki?curid=3518794", "title": "Hold On (Korn)", "text": "Hold On \u00e8 una canzone della band metal statunitense Korn, ed \u00e8 il secondo singolo di \"Untitled\", ottavo album in studio.\nLa canzone.\nMunky descrive questa canzone come \"la cosa pi\u00f9 vicina ad una canzone originale dei Korn\", inoltre, \u00e8 una delle alcune canzoni dell'album che ha Brooks Wackerman alla batteria.\nIl messaggio di \"Hold On\" deriva dalla malattia del sangue di Jonathan Davis, ed \u00e8 descritto da Davis come un \"canto di potenziamento\".\nVideo musicale.\nIl video musicale mostra la band in un rodeo, con Munky e Jonathan che si sfidano in una gara di tori al fine di vincere un premio. Il video \u00e8 dedicato a Lane Frost, un \"bullrider\" che \u00e8 morto il 30 luglio 1989 in seguito a delle ferite subite cadendo dal toro."}
{"id": "3518796", "revid": "767487", "url": "https://it.wikipedia.org/wiki?curid=3518796", "title": "How Father Accomplished His Work", "text": "How Father Accomplished His Work \u00e8 un cortometraggio muto del 1912 diretto da C.J. Williams.\nProduzione.\nIl film fu prodotto dall'Edison Company.\nDistribuzione.\nDistribuito dalla General Film Company, il film usc\u00ec nelle sale cinematografiche statunitensi il 15 giugno 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Edison, la commedia \"Kitty's Holdup\"."}
{"id": "3518797", "revid": "599013", "url": "https://it.wikipedia.org/wiki?curid=3518797", "title": "Franti\u0161ek Hojer", "text": "Biografia.\n\u00c8 il fratello minore di Anton\u00edn Hojer, anch'egli calciatore della Nazionale cecoslovacca.\nCaratteristiche tecniche.\nData la sua polivalenza tattica, in carriera \u00e8 stato impiegato da difensore, da centrocampista e da attaccante."}
{"id": "3518800", "revid": "287204", "url": "https://it.wikipedia.org/wiki?curid=3518800", "title": "Antonin Hojer", "text": ""}
{"id": "3518806", "revid": "339392", "url": "https://it.wikipedia.org/wiki?curid=3518806", "title": "Yiannakis Yiangoudakis", "text": ""}
{"id": "3518808", "revid": "287204", "url": "https://it.wikipedia.org/wiki?curid=3518808", "title": "Colpografia", "text": "La colpografia \u00e8 una tecnica radiologica, ormai in disuso, che consiste nello studio della cavit\u00e0 vaginale, opacizzata da un mezzo di contrasto di tipo iodato.\nPer realizzarla vengono iniettati all'interno della vagina pochi ml di contrasto, grazie ad una sottile sonda e attraverso l'orifizio imeneale. In seguito vengono realizzati dei radiogrammi in diverse posizioni. \nL'esame viene eseguito per la ricerca di malformazioni della cavit\u00e0 vaginale e del collo dell'utero."}
{"id": "3518809", "revid": "767487", "url": "https://it.wikipedia.org/wiki?curid=3518809", "title": "8-Eyed Spy", "text": "8-Eyed Spy era un gruppo no-wave fondato da Lydia Lunch nel 1979. Proponeva uno stile meno duro dei precedenti album della Lunch ed . Il gruppo ebbe vita breve a causa della morte di George Scott il 5 agosto 1980 per overdose."}
{"id": "3518829", "revid": "135224", "url": "https://it.wikipedia.org/wiki?curid=3518829", "title": "Pasquale Cati", "text": "Biografia.\nMarchigiano, fu allievo di Giuseppe Cesari, detto il Cavalier d'Arpino. Attivo a Roma, il Cati si distinse tra i tardi manieristi romani per un senso del colore originale e personale. Tra i suoi lavori pi\u00f9 importanti possono essere ricordati gli affreschi della cappella del Sacramento in Santa Maria in Trastevere, eseguiti nel 1589. E il Martirio di San Lorenzo, un vasto affresco eseguito per la chiesa di San Lorenzo in Panisperna, eseguito nel 1591.\nBibliografia.\nS. Maniello Cardone: Un documento relativo al Martirio di S. Lorenzo in S. Lorenzo in Panisperna e notizie sulla vita artistica del pittore , Alma Roma 39. 2, 1998, pp. 93-108."}
{"id": "3518835", "revid": "729019", "url": "https://it.wikipedia.org/wiki?curid=3518835", "title": "Sindrome di Terson", "text": "La sindrome di Terson \u00e8 il verificarsi di una emorragia nel corpo vitreo dell'occhio umano, in associazione con una emorragia subaracnoidea. L'emorragia del vitreo dell'occhio pu\u00f2 verificarsi anche in associazione con emorragia intracranica e aumento della pressione intracranica.\nNell'emorragia subaracnoidea, il 13% dei pazienti \u00e8 affetto dalla sindrome Terson che comporta un rischio di prognosi infausta notevolmente aumentato.\nIl primo studio \u00e8 stato effettuato dal medico oculista tedesco Moritz Litten nel 1881. Tuttavia il nome dell'oculista francese Albert Terson \u00e8 pi\u00f9 comunemente associato con la condizione dopo una sua relazione del 1900."}
{"id": "3518841", "revid": "124123", "url": "https://it.wikipedia.org/wiki?curid=3518841", "title": "Moritz Litten", "text": "Studi\u00f2 medicina presso l'Universit\u00e0 di Heidelberg, Marburg e Berlino e nel 1868 consegu\u00ec il dottorato in medicina. Dal 1872 al 1876 ha lavorato presso l'Ospedale Allerheiligen a Breslavia e durante questo periodo \u00e8 stato anche assistente di Julius Friedrich Cohnheim (1839-1884). Dal 1876 al 1882 ha lavorato nella clinica di Friedrich Theodor von Frerichs a Berlino e nel 1884 divenne professore titolare.\nLitten \u00e8 ricordato per essere stato il primo medico a descrivere l'emorragia vitreale in correlazione con una emorragia subaracnoidea. Nel 1881 pubblic\u00f2 le sue scoperte. Diversi anni dopo, l'oculista francese Albert Terson not\u00f2 questi sintomi in un paziente e comp\u00ec approfonditi studi. Oggi questa condizione \u00e8 conosciuta come sindrome di Terson. Nel 1880 Litten document\u00f2 uno dei primi casi noti di una embolia paradossa in un paziente sottoposto ad anestesia."}
{"id": "3518842", "revid": "33689", "url": "https://it.wikipedia.org/wiki?curid=3518842", "title": "Aurelio Ermogene", "text": "Un'iscrizione ritrovata a Troia testimonia il suo incarico di proconsole d'Asia nel 286/305; tra il 30 ottobre 309 e il 28 ottobre 310 fu \"praefectus urbi\" di Roma."}
{"id": "3518848", "revid": "486946", "url": "https://it.wikipedia.org/wiki?curid=3518848", "title": "Tredicesima (economia)", "text": ""}
{"id": "3518852", "revid": "1005847", "url": "https://it.wikipedia.org/wiki?curid=3518852", "title": "Primi ministri della Bosnia ed Erzegovina", "text": "Presidenti del Consiglio dei ministri della Bosnia ed Erzegovina dal 1945."}
{"id": "3518854", "revid": "22475", "url": "https://it.wikipedia.org/wiki?curid=3518854", "title": "Super Chase HQ", "text": ""}
{"id": "3518856", "revid": "287204", "url": "https://it.wikipedia.org/wiki?curid=3518856", "title": "Senese", "text": ""}
{"id": "3518858", "revid": "44876", "url": "https://it.wikipedia.org/wiki?curid=3518858", "title": "Stadio Paolo Poli", "text": "Lo stadio comunale Paolo Poli \u00e8 un impianto sportivo di Molfetta. Iniziato nel 1922 e inaugurato l'anno seguente, \u00e8 intitolato ad un giovane molfettese eroicamente caduto nella grande guerra.\nStoria.\nLo stadio \u00e8 costruito sul suolo donato dalla famiglia Poli al Comune di Molfetta con l'obbligo di costruire un impianto sportivo al servizio della citt\u00e0. L'impianto, completato nel 1923 sul suolo della vetreria del padre di Paolo Poli, \u00e8 intitolato al figlio, eroicamente scomparso durante il primo conflitto mondiale.\nNel 1950 fu realizzata e inaugurata la tribuna dello stadio con solenne celebrazione di monsignor Achille Salvucci e di Giosu\u00e8 Poli, fratello di Paolo.\nNell'estate del 1994 fu anche realizzato un nuovo e moderno impianto d'illuminazione, inaugurato in un incontro con la Fidelis Andria.\nNell'estate del 2018, dopo un anno di lavori, il Paolo Poli ha subito importanti opere di ristrutturazione delle tribune, della pista d'atletica e della recinzione, con la sostituzione del campo in erba sintetica al vecchio in erba naturale.\nLa consegna dell'impianto \u00e8 avvenuta il 30 luglio, mentre il 24 agosto il Paolo Poli \u00e8 stato inaugurato da una partita tra le \"vecchie glorie\" del calcio molfettese. Per l'occasione \u00e8 stata inoltre scoperta una targa in memoria di Sandro Fiore, presidente della Molfetta Sportiva negli anni '90.\nStruttura.\nL'impianto, di forma ovoidale in quanto comprende, all'esterno del campo di calcio vero e proprio, una pista di atletica, \u00e8 munito di una grossa gradinata, del settore dedicato ai tifosi delle squadre ospiti e di un'ampia tribuna."}
{"id": "3518859", "revid": "125600932", "url": "https://it.wikipedia.org/wiki?curid=3518859", "title": "Aleksandar Vukovi\u0107", "text": "Carriera.\nClub.\nHa iniziato la sua carriera al Borac Banja Luka. Ancora giovane si trasfer\u00ec nelle giovanili del Partizan, dove ha giocato fino al 2000. In Serbia ha giocato anche per il Teleoptik e per il Milicionar Belgrado.\nDebutta in Ekstraklasa con il Legia Varsavia il 14 maggio 2004 nella vittoria casalinga per 3-1 contro il \u015awit Nowy Dw\u00f3r Mazowiecki.\nSegna l'ultimo gol con il Legia Varsavia il 5 settembre 2008 nella vittoria casalinga per 3-0 contro il \u0141KS \u0141\u00f3d\u017a.\nGioca l'ultima partita con il Legia Varsavia il 6 dicembre 2008 nella vittoria casalinga per 3-0 contro il GKS Be\u0142chat\u00f3w.\nVukovi\u0107 ha acquisito la cittadinanza polacca il 13 giugno 2008, e in seguito si \u00e8 trasferito all'Iraklis.\nDebutta con l'Iraklis l'11 gennaio 2009 nella vittoria per 2-3 contro l'OFI Creta.\nGioca l'ultima partita con l'Iraklis il 5 aprile 2009 nel pareggio fuori casa per 1-1 contro il Thrasyvoulos.\nNel 2011 si trasferisce al Korona Kielce.\nEsordisce con i nuovi compagni l'11 settembre 2009 nella vittoria fuori casa per 0-2 contro l'Odra Wodzis\u0142aw \u015al\u0105ski.\nSegna il primo gol al Korona Kielce due giornate dopo, 26 settembre 2009, nella vittoria casalinga per 3-2 contro il Piast Gliwice."}
{"id": "3518860", "revid": "33689", "url": "https://it.wikipedia.org/wiki?curid=3518860", "title": "Giunio Tiberiano", "text": "Era probabilmente il figlio di Gaio Giunio Tiberiano, \"praefectus urbi\" di Roma nel 291-2.\nTra il 293 e il 303 fu proconsole d'Asia; tra il 12 settembre 303 e il 4 gennaio 304 fu \"praefectus urbi\" di Roma."}
{"id": "3518861", "revid": "23797", "url": "https://it.wikipedia.org/wiki?curid=3518861", "title": "Eurofestival 2012", "text": ""}
{"id": "3518865", "revid": "767487", "url": "https://it.wikipedia.org/wiki?curid=3518865", "title": "Dave Stewart (tastierista)", "text": "I gruppi pi\u00f9 importanti in cui ha suonato sono stati gli Hatfield and the North, i National Health e la band del batterista Bill Bruford. Ha inoltre partecipato ad album solisti di diversi altri musicisti.\nBiografia.\nUriel.\nA 14 anni entra nella prima band di rock dove suona la chitarra, e continua a suonare tale strumento anche in altri gruppi amatoriali. Nel 1967 passa a suonare l\u2032organo dopo aver conosciuto il compagno di scuola Steve Hillage, chitarrista con cui forma gli Uriel. Della formazione fanno parte anche un altro compagno di scuola, il bassista Mont Campbell, e il batterista Clive Brooks. Il suo stile in questo periodo \u00e8 influenzato da Keith Emerson dei Nice, ed \u00e8 cos\u00ec che grazie al suo contributo il sound marcatamente blues degli Uriel subisce contaminazioni classiche. Quando Hillage nel 1968 se ne va, la band continua come trio e prende il nome Egg. In questo periodo gli Uriel, sotto contratto come Egg, si riformano assieme a Hillage col nome clandestino di Arzachel, e pubblicano il loro unico album \"Arzachel\".\nEgg e Khan.\nCon Campbell che acquisisce esperienza come compositore gli Egg abbandonano gradualmente le reinterpretazioni per suonare musica propria. L\u2032album d\u2032esordio \u00e8 l\u2032eponimo \"Egg\" del 1970, cui fa seguito nello stesso anno \"The Polite Force\", entrambi pubblicati dalla Deram. I primi brani composti da Stewart sono quelli che scrive nel 1971 per The Ottawa Music Company, una sorta di orchestra rock di cui fan parte musicisti degli Egg, dei Khan e di altri gruppi, formata con il suo coinquilino Chris Cutler, che in seguito far\u00e0 parte degli Henry Cow. The Ottawa Music Company, oltre a suonare alcuni brani scritti dai suoi componenti, esegue anche cover di Robert Wyatt e Frank Zappa, tiene qualche concerto ma non riesce a pubblicare alcun album.\nIntanto gli Egg continuano fino al 1972, quando Campbell lascia il gruppo, e Stewart appare dapprima come ospite nell'unico disco dei Khan di Hillage, \"Space Shanty\", per poi unirsi alla band e cominciare una lunga tourn\u00e9e che si interrompe quando Hillage si unisce al gruppo di Kevin Ayers alla fine del 1972.\nHatfield and the North.\nNel febbraio del 1973 Stewart sostituisce David Sinclair nei neo-formati Hatfield and the North, giusto in tempo per prendere parte alle registrazioni del primo album \"Hatfield and the North\". La formazione comprende Phil Miller (ex-Matching Mole), Richard Sinclair (ex-Caravan) e Pip Pyle (ex-Gong), pi\u00f9 una serie di ospiti tra cui Wyatt e Jimmy Hastings. Il successo del primo disco spinge la Virgin Records a pubblicare anche il secondo lavoro, \"The Rotters' Club\" del 1975, ed il singolo \"Let's Eat (Real Soon)\" del 1974. Stewart compone molti dei brani degli Hatfield, con i quali compie diverse tourn\u00e9e.\n\u00c8 questo un periodo particolarmente intenso per Stewart, parallelamente ai suoi impegni con gli Hatfield, partecipa alla fine del 1973 a due concerti organizzati dal tastierista Alan Gowen, che arrangia le musiche per i due quartetti degli Hatfield e dei suoi Gilgamesh. Questo esperimento sar\u00e0 alla base della fondazione dei National Health che avverr\u00e0 in seguito. La Caroline Records, sussidiaria della Virgin, nel 1974 scrittura gli Egg, che per l\u2032occasione si riuniscono, per la registrazione del nuovo album \"The Civil Surface\". Sempre nel 1974 partecipa, sia come musicista che come compositore, all'album di esordio da solista di Hillage \"Fish Rising\", che comprende materiale dei Khan non ancora pubblicato. Un'altra significativa apparizione di Stewart del 1974 \u00e8 quella relativa al concerto di rientro sulle scene di Wyatt dopo il grave incidente che l\u2032ha reso paraplegico, tenutosi a Londra, che verr\u00e0 pubblicato nel 2005 con il titolo \"Theatre Royal Drury Lane 8th September 1974\" e attribuito a Robert Wyatt and friends.\nVerso la met\u00e0 del 1975 gli Hatfield si sciolgono, in precedenza avevano tenuto diversi concerti assieme ai Gong, e Stewart si unisce agli stessi Gong per un breve tour, al termine del quale riprende la collaborazione con Gowen.\nNational Health.\nDopo aver partecipato alla produzione di un disco dei Gilgamesh, nel 1975 Stewart fonda assieme a Gowen i National Health, che prendono il nome dagli occhiali di Stewart. Ideato come grande gruppo con nove musicisti, in realt\u00e0 cominciano in sette per poi diventare quattro. Di rilievo il simultaneo apporto delle due tastiere di Gowen e Stewart. Anche la musica subisce progressivi cambiamenti, dopo l\u2032iniziale sound neoclassico molto complesso imposto dalle composizioni dell\u2032ex Egg Campbell, che lascia il gruppo nel 1976, con frequenti improvvisazioni jazz dettate da Gowen, che se ne andr\u00e0 agli inizi del 1977, prevale lo stile melodico di Stewart.\nOltre al suo impegno con i National Health, Stewart trova il tempo di suonare nel disco da solista \"Hoppertunity Box\" dell\u2032ex Soft Machine Hugh Hopper.\nVerso la met\u00e0 del 1978 Stewart lascia il gruppo, dopo aver realizzato i due album \"National Health\" e \"Of Queues And Cures\", in conflitto con altri membri sulle scelte musicali e deluso dallo scarso successo delle vendite. Entra quindi nella band dell\u2032ex batterista dei King Crimson e degli stessi National Health Bill Bruford, al cui disco d\u2032esordio come solista aveva partecipato pochi mesi prima. Continua anche a coltivare progetti propri che sfociano nei Rapid Eye Movement, una band composta da Stewart, Rick Biddulph bassista e voce, Pip Pyle alla batteria e Jakko Jakszyk alla chitarra e voce. Questo gruppo, attivo solo in alcuni tour tra il 1980 ed il 1981, \u00e8 l\u2032ultimo per cui suona Stewart, che dopo di allora comincia a coltivare progetti come solista.\nSolista ed in duo con Barbara Gaskin.\nLa prima pubblicazione \u00e8 una reinterpretazione strumentale di \"What Becomes of the Brokenhearted\" di Jimmy Ruffin, cui aggiunge la voce dell\u2032ex Alan Parsons Project Colin Blunstone. Quest\u2032esperienza gli garantisce l\u2032appoggio della distribuzione della Rough Trade Records ed \u00e8 cos\u00ec che crea la sua etichetta, la Broken Records. Il singolo riscuote successo nel Regno Unito raggiungendo il numero 13 delle classifiche di vendita.\nPer i successivi lavori forma un duo con la cantante ed amica Barbara Gaskin, una delle coriste \"Northettes\" degli Hatfield, con la quale aveva gi\u00e0 lavorato nella Ottawa Music Company. Il loro singolo di esordio del 1981, una reinterpretazione arrangiata da Dave e cantata dalla Gaskin di \"It's My Party\" di Lesley Gore, ottiene un successo clamoroso, balzando in testa alle classifiche di vendita in Inghilterra e Germania. Nello stesso periodo partecipa alla riunione dei disciolti National Health per commemorare lo scomparso Gowen, suonando in tre concerti e nell\u2032album \"D.S. Al Coda\".\nI lavori per la registrazione del primo album con la Gaskin, \"Disappear\", procedono a rilento, e quando viene approntato a met\u00e0 del 1982, le case discografiche hanno perso interesse nel lavoro. L\u2032album non viene pubblicato ed alcuni dei suoi brani vanno a comporre \"Up from the Dark\" nel 1985, assieme ad altri singoli usciti nel frattempo. La raccolta di singoli \"Broken Records - The Singles\" viene pubblicata nel 1987 in Giappone dalla Midi, che pubblica anche il successivo \"As Far as Dreams Can Go\", un\u2032edizione di \"Disappear\" con due nuove tracce e con Jimmy Hastings al sax. Nel 1989 esce \"The Big Idea\" e nel 1991 \"Spin\", che viene pubblicizzato con una tourn\u00e9e in USA e una in Giappone.\nNegli anni successivi l\u2032attivit\u00e0 del duo decresce e Dave si tiene impegnato in collaborazioni nei dischi di altri musicisti, tra i quali Jakko Jakszyk, Peter Blegvad, Pip Pyle e diversi album degli In-Cahoots di Phil Miller.\nNel marzo del 2009 esce il nuovo lavoro di Stewart-Gaskin, \"Green And Blue\", in cui il duo spazia nel suo caratteristico stile tra diversi generi musicali, tra i brani una sola reinterpretazione, mentre tutti gli altri sono nuovi e scritti quasi per intero da Stewart. Le accoglienze della critica sono entusiastiche e segnalano analogie con la musica della scena di Canterbury degli anni settanta, rivisitata in chiave moderna.\nIl duo ha compiuto alcune tourn\u00e9e con l'apporto di Andy Reynolds o Beren Matthews alla chitarra e di Gavin Harrison alla batteria. Nel 2018 pubblicano \"Star Clocks\".\nAltri lavori.\nOltre alle collaborazioni nei lavori di altri musicisti, nel corso della carriera Stewart ha composto musica per diversi programmi televisivi, come la sigla dello show \"The Old Grey Whistle Test\" della BBC, buona parte della colonna sonora della serie TV \"Lost Belongings\" ecc. Ha inoltre scritto alcuni libri propedeutici per la composizione musicale."}
{"id": "3518866", "revid": "1266208", "url": "https://it.wikipedia.org/wiki?curid=3518866", "title": "Promozione 1949-1950 (Lega Interregionale Centro)", "text": "La Lega Interregionale Centro fu l'ente della F.I.G.C. che gest\u00ec il campionato di Promozione nella stagione sportiva 1949-1950. La manifestazione fu organizzata dalla Lega Interregionale Centro avente sede a Firenze. Nella giurisdizione della Lega ricadevano le societ\u00e0 aventi sede nell'Emilia e nell'Italia centrale.\nIl regolamento metteva in palio 4 posti per la Serie C, cio\u00e8 uno per ciascun girone. Ben pi\u00f9 complessa e discutibile la definizione delle retrocessioni, dato che se il blocco dei ripescaggi dell'estate 1949 avrebbe potuto far intravedere la necessit\u00e0 di un minor numero di relegazioni per reintegrare gli organici, al contrario la FIGC preannunci\u00f2 un piano di ulteriore riduzione dei quadri. Nel corso della stagione venne poi preparata una complessa formula per retrocessioni mobili a seconda del numero delle squadre scendenti dalla C, una scelta che lasci\u00f2 nel limbo varie formazioni della quarta serie. Fu dunque solo alla fine del torneo che Lega e Federazione definirono la retrocessione di tutte le squadre piazzate dal 15\u00ba posto in gi\u00f9, pi\u00f9 il 14\u00b0 club del piccolo girone adriatico, e la perdente di una qualificazione fra i pari grado dei gruppi emiliano e toscano.\nLa bizantina determinazione delle retrocesse dest\u00f2 ovviamente polemiche, che vennero cavalcate dalla Lega stessa contro gli organi federali dato che al Nord tutte le squadre piazzatesi quattordicesime erano state dichiarate salve. Fu cos\u00ec che a fine estate del 1950 la stessa misura fu retroattivamente applicata anche ai gironi del campionato centrale. Aperto quindi il varco dei ripescaggi, fu poi facile per alcune attrezzate societ\u00e0 chiedere alla Lega di essere riammesse, e tali domande vennero infine accettate quando giunsero sul tavolo della Federazione.\nGirone G.\nClassifica finale.\nLegenda:\nNote:\nGirone H.\nClassifica finale.\nLegenda:\nNote:\nGirone I.\nClassifica finale.\nLegenda:\nNote:\nGirone L.\nClassifica finale.\nLegenda:\nNote:\nQualificazione salvezza.\nIl Cecina fu comunque riammesso dalla Lega Interregionale Centro."}
{"id": "3518867", "revid": "1543377", "url": "https://it.wikipedia.org/wiki?curid=3518867", "title": "Doha Diamond League 2011", "text": "Il Doha Diamond League 2011 \u00e8 stato la 13\u00aa edizione dell'annuale meeting di atletica leggera che ha avuto luogo presso il Qatar SC Stadium di Doha, dalle ore 18:15 alle 20:45 UTC+3 del 6 maggio 2011. Il meeting \u00e8 stato anche la tappa inaugurale del circuito IAAF Diamond League 2011.\nProgramma.\nIl meeting ha visto lo svolgimento di 17 specialit\u00e0, 11 maschili e 6 femminili e, di queste, 10 maschili e 6 femminili erano valide per la Diamond League.\nRisultati.\nDi seguito i primi tre classificati di ogni specialit\u00e0."}
{"id": "3518870", "revid": "33689", "url": "https://it.wikipedia.org/wiki?curid=3518870", "title": "Gaio Annio Tiberiano", "text": "Tra il 325 e il 326 fu \"comes Africae\"; nel 332 \u00e8 attestato come \"comes Hispaniae\", per poi divenire \"vicarius Hispaniarum\" nel 335. Tra il 336 e il 337 resse la prefettura del pretorio delle Gallie.\nSecondo Sofronio Eusebio Girolamo era una persona di una certa cultura; forse va identificato col poeta Tiberiano."}
{"id": "3518871", "revid": "729019", "url": "https://it.wikipedia.org/wiki?curid=3518871", "title": "Dante Carnevale", "text": "Biografia.\nDante Carnevale si arruol\u00f2 nel 1931 nell'Arma dei Carabinieri Reali. Svolse il suo servizio in Italia, come volontario in Etiopia e Somalia e sul fronte francese con la 421\u00aa Sezione mista carabinieri reali. Fu ritenuto abile al corso per paracadutisti e aggregato alla Divisione paracadutisti di Tarquinia. Il corso fu poi revocato e il carabiniere venne trasferito alla Legione di Bolzano.\nNell'ottobre del 1942, quando con il grado di brigadiere comandava la stazione carabinieri di Venturina, venne inviato al fronte russo con la 56\u00aa Sezione motorizzata carabinieri. Fu aggregato all'82\u00ba Reggimento fanteria della Divisione Torino e stanziato a Bogomolov sulle rive del fiume Don. Nel mese di dicembre il reggimento fu costretto prima alla ritirata e poi alla resa. Dante Carnevale venne catturato e dopo sette giorni e notti di cammino e un mese chiuso in un carro ferroviario per il bestiame insieme ad altri 53 militari di cui solo dodici sopravvissero, senza cibo e acqua, venne tradotto in un campo di concentramento nella regione di Saratov. Dopo vari trasferimenti ad altri campi in localit\u00e0 Volsk e sofferenze di ogni genere nella primavera del 1946 rientr\u00f2 in Italia.\nNel 1946 riprese il servizio attivo a Misilmeri Montevago e quindi Palermo. Dal 1963 a 1969 comand\u00f2 con il grado di maresciallo maggiore la stazione dei carabinieri di Azzano Decimo in provincia di Pordenone. Nel 1969 a cinquantasei anni si conged\u00f2 per raggiunti limiti di et\u00e0.\nMori a Pordenone il 24 luglio 1994 per un tumore al colon.\nNel 2008 il figlio Girolamo Carnevale e Giuseppe Mariuz pubblicarono il libro \"Dimenticati all'Inferno. Un carabiniere nei lager sovietici 1942-1946\" edito da Mursia. Il libro \u00e8 la raccolta delle memorie di Dante Carnevale scritte dopo il ritorno dalla Russia e narra le sofferenze e le angherie subite dai prigionieri italiani nei gulag sovietici.\nUn altro libro che parla di Dante Carnevale \u00e8 \"Una brutta Storia - La Campagna di Russia\" scritto dal figlio Girolamo nel 2012."}
{"id": "3518876", "revid": "1226", "url": "https://it.wikipedia.org/wiki?curid=3518876", "title": "Flotta Stellare (Star Trek)", "text": ""}
{"id": "3518879", "revid": "287204", "url": "https://it.wikipedia.org/wiki?curid=3518879", "title": "Miguel Mar\u00eda Lasa", "text": "Anche il fratello maggiore, Jos\u00e9 Manuel Lasa, fu ciclista professionista.\nCarriera.\nGli esordi e i primi risultati.\nBasco guip\u00fazcoano, da dilettante ebbe modo di rappresentare la Spagna ai Giochi olimpici 1968 di Citt\u00e0 del Messico: partecip\u00f2 sia alla prova olimpica su strada, che concluse al quarantaduesimo posto, che alla cronosquadre, ove, insieme a Nemesio Jim\u00e9nez, Jos\u00e9 G\u00f3mez Lucas e Jos\u00e9 Antonio Gonz\u00e1lez, si classific\u00f2 dodicesimo. Passato professionista nel 1969 tra le file del team Pepsi Cola, gi\u00e0 quell'anno vinse la Prueba Villafranca de Ordizia e fu quarto al prestigioso Tour de l'Avenir.\nI primi risultati di rilievo arrivarono l'anno seguente, con il passaggio alla La Casera diretta da Federico Bahamontes: nella stagione 1970 corse infatti da protagonista sia la Vuelta a Espa\u00f1a che il Giro d'Italia. Alla Vuelta sfior\u00f2 per due volte \u2013 fu secondo nella nona e nella sedicesima frazione \u2013 il successo parziale, vest\u00ec per un giorno la maglia amarillo e concluse la corsa in settima posizione, riuscendo ad aggiudicarsi anche la classifica dei traguardi volanti, mentre nella gara italiana, che chiuse all'ottavo posto assoluto, ottenne il primo grande successo aggiudicandosi la tappa di Loreto. In terra spagnola consegu\u00ec ottimi risultati anche l'anno dopo, quando, oltre a far sua la Vuelta a Mallorca, fu quarto alla Vuelta a Espa\u00f1a, terzo alla Vuelta al Pa\u00eds Vasco, sesto alla Setmana Catalana e settimo (era stato quarto nel 1970) alla Volta a Catalunya.\nGli anni alla KAS.\nPassato alla forte KAS-Campagnolo, squadra di Vitoria, apr\u00ec il 1972 con il quinto posto alla Parigi-Nizza e la vittoria alla Setmana Catalana; i due successi di tappa alla Vuelta a Espa\u00f1a, i due giorni in maglia amarillo e il secondo gradino del podio finale, pur con ben 6'34\" di distacco dal vincitore e, almeno in partenza gregario, Jos\u00e9 Manuel Fuente, furono per\u00f2 i risultati di maggior rilievo della stagione, unitamente al trionfo nella frazione in linea di Forte dei Marmi al Giro d'Italia, competizione che lo vide chiudere in nona posizione. L'anno dopo fu in evidenza soprattutto nelle gare in linea: fu infatti quinto alla Milano-Torino, primo alla Klasika Primavera, terzo al Giro dell'Emilia e settimo al Giro di Lombardia.\nNel 1974 si classific\u00f2 terzo alla Vuelta a Espa\u00f1a (vinse ancora Fuente) e si aggiudic\u00f2 l'importante Vuelta al Pa\u00eds Vasco precedendo Jes\u00fas Manzaneque e Luis Oca\u00f1a, mentre in luglio chiuse al diciassettesimo posto il suo primo Tour de France. Nella stagione successiva fu nuovamente terzo alla Vuelta, sconfitto dalla lotta a tre con il compagno di squadra Domingo Perurena e l'atleta della Super Ser Agust\u00edn Tamames. La gara fu subito accesa, e i due della KAS si alternarono, prima Lasa per dodici tappe, poi Perurena per sette, al comando della classifica generale. All'ultimo giorno, al termine della cronometro di San Sebasti\u00e1n, ecco per\u00f2 la sorpresa, con la rimonta e la vittoria finale del terzo incomodo Tamames: Perurena, che al mattino guidava con 1'19\" di margine, chiuse secondo a soli 14\", mentre Lasa, che in quell'edizione della corsa pot\u00e9 comunque consolarsi con due vittorie di tappa e la maglia azzurra della classifica a punti, fu terzo a 34\".\nAl termine dell'anno lasci\u00f2 la KAS per accasarsi alla Scic, squadra italiana diretta da Carlo Chiappano e capitanata da Wladimiro Panizza e Gianbattista Baronchelli.\nLe ultime stagioni.\nNel 1976 Lasa partecip\u00f2 al Giro d'Italia, non riuscendo per\u00f2 a ripetere le buone prestazioni passate, e al Tour de France, vincendo la quinta tappa, quella con arrivo a Verviers; durante l'anno mise comunque a referto anche un quinto posto alla Vuelta al Pa\u00eds Vasco e la medaglia d'argento nella prova in linea dei campionati nazionali spagnoli (venne preceduto ancora da Tamames), oltre a numerosi piazzamenti nelle classiche italiane e all'undicesima piazza ai campionati del mondo di Ostuni. L'anno dopo, trasferitosi al team spagnolo Teka, ritorn\u00f2 a gareggiare alla Vuelta e concluse ancora una volta secondo: in tale occasione \u2013 fu il suo quarto e ultimo podio \u2013 venne battuto dal belga Freddy Maertens, dominatore dal primo all'ultimo giorno e vincitore di ben tredici delle venti tappe.\nNel 1978 ottenne ancora una vittoria di tappa al Tour de France, in quel di Biarritz, mentre al Giro d'Italia si ritir\u00f2; si rifece in terra spagnola vincendo diverse corse, tra cui il Gran Premio Navarra e la Prueba Villafranca de Ordizia. Nel 1979 si aggiudic\u00f2 ancora una frazione alla Vuelta a Espa\u00f1a, concludendo undicesimo nella generale; l'anno dopo ottenne invece solo un successo minore unitamente al secondo posto nei campionati nazionali e al nono nella Vuelta. Si riscatt\u00f2 parzialmente nel 1981, quando fu nuovamente in evidenza sia alla Vuelta che al Giro: nella gara spagnola vinse la tappa di Segovia concludendo decimo nella generale, nella \"Corsa Rosa\" si aggiudic\u00f2 invece la frazione con arrivo a Dimaro.\nFu quella l'ultima stagione tra i professionisti per Lasa, che rimase tuttavia nel mondo del ciclismo dirigendo, nel 1992, la formazione spagnola Wigarma."}
{"id": "3518883", "revid": "1305772", "url": "https://it.wikipedia.org/wiki?curid=3518883", "title": "Ceronda", "text": ""}
{"id": "3518884", "revid": "599013", "url": "https://it.wikipedia.org/wiki?curid=3518884", "title": "Yago Alonso-Fueyo", "text": ""}
{"id": "3518885", "revid": "1522738", "url": "https://it.wikipedia.org/wiki?curid=3518885", "title": "Julian Sark", "text": ""}
{"id": "3518886", "revid": "196390", "url": "https://it.wikipedia.org/wiki?curid=3518886", "title": "Yago Yao Alonso Fueyo Sako", "text": ""}
{"id": "3518896", "revid": "114801402", "url": "https://it.wikipedia.org/wiki?curid=3518896", "title": "Due come noi (programma televisivo)", "text": "Due come noi \u00e8 stato un programma televisivo di intrattenimento trasmesso da Raiuno in quattro puntate a partire dal 20 gennaio al 10 febbraio 1979, condotto da Pino Caruso e Ornella Vanoni per la regia di Antonello Falqui. Gli autori erano lo stesso Falqui, Pino Caruso, Michele Guard\u00ec e Enzo Di Pisa. Il costumista era Corrado Colabucci."}
{"id": "3518897", "revid": "124562976", "url": "https://it.wikipedia.org/wiki?curid=3518897", "title": "I millenni", "text": "I millenni sono una collana editoriale di alto livello, fondata nel 1947 da Cesare Pavese e pubblicata da Giulio Einaudi Editore. Considerata la collana \"ammiraglia\" della casa editrice, ospita \u00abclassici da riscoprire o riproporre a una lettura attuale\u00bb; si contraddistingue per il respiro internazionale e l'assenza di vincoli geografici e temporali nella scelta dei titoli.\nStoria.\nIdeata personalmente da Pavese nel 1945 e da lui stesso diretta fino alla sua morte nel 1950, sostitu\u00ec la collana \"Giganti\" varata nel 1942, ma uscita col solo titolo \"Le confessioni d'un italiano\" di Ippolito Nievo. Vi sono pubblicati generi letterari diversi: classici d'ogni tempo e di ogni paese, opere poetiche, saggi di storia, racconti di viaggi e raccolte di fiabe. L'impostazione editoriale promossa da Pavese era quella di integrare la cultura antica con quella contemporanea secondo la felice formula: \u00abrendere contemporaneo Omero e insieme \"classico\" Hemingway\u00bb.\nDopo la morte di Pavese, la collana fu diretta da Daniele Ponchiroli, che increment\u00f2 e ampli\u00f2 le pubblicazioni annue, presentate in una veste filologica, linguistica e grafica innovativa; divenne pi\u00f9 forte l'attenzione all'Ottocento, mentre diminuirono i contemporanei. Un tratto emblematico fu l'attenzione per le fiabe, culminata nella pubblicazione delle \"Fiabe italiane\" di Italo Calvino. Ponchiroli entr\u00f2 all'Einaudi per occuparsi assieme a Carlo Muscetta del \"Parnaso italiano\", una serie di 11 volumi all'interno de \"I millenni\", pubblicati fra il 1954 e il 1969. In seguito, la collana fu diretta da Carlo Carena.\nNumerati fino al n.57 del 1962, \"I millenni\" hanno poi assunto nuova veste e perduto la numerazione. Dagli anni sessanta la preziosa collana \u00e8 definita anche dalla sue propriet\u00e0 materiali: la carta usata \u00e8 quella della cartiera Fedrigoni di Verona, produttore leader a livello mondiale nel settore della carta di lusso; i volumi sono tutti caratterizzati da un ricco apparato illustrativo e sono elegantemente rilegati in tela editoriale bianca con sovraccoperta illustrata a stampa, un'ulteriore protezione in acetato trasparente e cofanetto rigido coi piatti anch'essi illustrati a stampa e i tagli in tela marrone; il taglio superiore delle pagine \u00e8 colorato di marrone e dello stesso colore \u00e8 il nastrino segnalibro.\nMolti titoli vengono presentati, dopo qualche tempo, anche in altre collane einaudiane.\nIl responsabile odierno della collezione \"I millenni\" \u00e8 Mauro Bersani.\nPubblicazioni.\nI titoli della collana, in ordine cronologico secondo la prima edizione, sono i seguenti:"}
{"id": "3518907", "revid": "6923", "url": "https://it.wikipedia.org/wiki?curid=3518907", "title": "Hulsea", "text": "Hulsea \u00e8 un genere di piante della famiglia delle Asteraceae, endemico degli Stati Uniti occidentali e del Messico settentrionale.\nTassonomia.\nIn passato il genere \"Hulsea\" era attribuito alla sottotrib\u00f9 Chaenactidinae della trib\u00f9 Heliantheae.\nSulla base di recenti evidenze filogenetiche derivanti da analisi del DNA ribosomiale \u00e8 stato messo in relazione con il genere \"Eatonella\" con il quale costituisce la sottotrib\u00f9 Hulseinae della trib\u00f9 Madieae..\nComprende 7 specie:"}
{"id": "3518908", "revid": "6923", "url": "https://it.wikipedia.org/wiki?curid=3518908", "title": "Pumori", "text": "Il Pumori (in nepalese \u092a\u0941\u092e\u094b\u0930\u093f) (o Pumo Ri) \u00e8 una montagna del Nepal e del Tibet.\nSi trova al confine tra i due paesi sovracitati nella sezione mahalangur dell'Himalaya e si trova circa 8\u00a0km ad ovest del Monte Everest. La sua vetta si trova a 7.161 metri.\nIl nome Pumori significa letteralmente \"figlia non sposata\" nel linguaggio degli sherpa e la montagna ha ricevuto questo nome da George Mallory; gli scalatori a volte si riferiscono al Pumori come alla \"figlia dell'Everest\".\nPumori \u00e8 una popolare meta di alpinismo e la via pi\u00f9 facile per la vetta \u00e8 classificata di livello 3 anche se con pericolo di valanghe.\nIl primo a scalare il Pumori \u00e8 stato Gerhard Lenser nel 1962 in una spedizione svizzero-tedesca. Due cechi, Leopold Sulovsky e Michalec Zeduak, hanno poi aperto un'altra via nella parete sud del Pumori nella primavera del 1996\nUna famosa zona del Pumori \u00e8 il Kala Patthar a 5.643\u00a0m; molti trekker salgono fin qui perch\u00e9 da questo punto la vista dell'Everest, del Lhotse e del Nuptse nelle giornate limpide \u00e8 impressionante."}
{"id": "3518911", "revid": "180559", "url": "https://it.wikipedia.org/wiki?curid=3518911", "title": "Rabih Abou-Khalil", "text": "Vita.\nRabih Abou-Khalil \u00e8 cresciuto a Beirut e si \u00e8 trasferito a Monaco di Baviera, Germania, durante la guerra civile nel 1978. Egli vive in parte a Monaco e in parte nel Sud della Francia con sua moglie e due bambini.\nMusica.\nFin da ragazzo ha imparato a suonare l'oud, strumento a corde fretless, simile al liuto europeo. Ha studiato al Conservatorio di Beirut con il virtuoso di oud Georges Farah. Dopo essersi trasferito in Germania, ha studiato flauto classico presso l'Accademia di Musica di Monaco di Baviera sotto Walther Theurer.\nHa spesso mescolato musica araba tradizionale con il jazz, il rock e la musica classica, e si \u00e8 guadagnato fama come \"musicista di world music anni prima che la definizione diventasse uno stile riconosciuto\". Insieme a Anouar Brahem ha contribuito a mettere in evidenza l'oud come veicolo di \"world jazz\" eclettico. Il modo di suonare l'oud di Abou-Khalil \u00e8 stato spesso paragonato alla chitarra jazz: \"Abou-Khalil mette pi\u00f9 note dell'oud in 10 secondi di quello che la maggior parte dei chitarristi jazz fanno nella durata della loro breve vita commerciale.\"\nLa musica diAbou-Khalil utilizza elementi provenienti da tradizioni musicali arabe, insieme a molti riferimenti jazz, rock e classici, in particolare alla scuola di Ornette Coleman e Don Cherry, che aveva pure lui aperto la strada dell'introduzione di nuove influenze globali. Altre influenze comprendono Frank Zappa, B\u00e9la Bart\u00f3k, e musicisti inaspettati come Mighty Sparrow e Lord Kitchener di Trinidad. Elementi di jazz sono presenti nella maggior parte delle sue registrazioni, ad esempio nell'uso del basso pizzicato acustico, in genere suonato da noti musicisti jazz come Steve Swallow e Glen Moore. Al Festival Jazz di Pechino del 2003 si \u00e8 esibito con grande successo, accompagnato da tuba e clarinetto cos\u00ec come da percussioni, che hanno sempre incontrato il suo favore."}
{"id": "3518914", "revid": "413500", "url": "https://it.wikipedia.org/wiki?curid=3518914", "title": "Ave Maria (brano musicale)", "text": ""}
{"id": "3518919", "revid": "76413121", "url": "https://it.wikipedia.org/wiki?curid=3518919", "title": "Ninfei di Roma", "text": "Oltre alle fontane monumentali note dai resti archeologici, le fonti antiche ricordano l'esistenza di alcuni ninfei nella citt\u00e0 di Roma di incerta localizzazione."}
{"id": "3518922", "revid": "287204", "url": "https://it.wikipedia.org/wiki?curid=3518922", "title": "Albo d'oro della Japan Soccer League Cup", "text": "La pagina elenca le finali della Japan Soccer League Cup, competizione calcisitica giapponese disputata tra il 1973 e il 1991."}
{"id": "3518926", "revid": "3831", "url": "https://it.wikipedia.org/wiki?curid=3518926", "title": "Trofei di Mario", "text": ""}
{"id": "3518931", "revid": "1544245", "url": "https://it.wikipedia.org/wiki?curid=3518931", "title": "Ninfeo di Alessandro", "text": "Il Ninfeo di Alessandro (\"Nymphaeum divi Alexandri\" nelle fonti letterarie), monumento meglio conosciuto come \"Trofei di Mario\", \u00e8 una fontana di Roma antica, i cui resti si conservano nell'angolo settentrionale di piazza Vittorio Emanuele II nel Rione Esquilino.\nStoria e descrizione.\nIl monumento si trovava in origine alla confluenza della via Tiburtina o della via Collatina con la via Labicana. Tale posizione ne condizion\u00f2 la planimetria, di forma trapezoidale.\nL'edificio \u00e8 una fontana monumentale (ninfeo) con funzione di mostra terminale (\"munus\") e di castello di distribuzione dell'acqua (\"castellum aquae\"). \u00c8 realizzato nel tratto finale d'una diramazione d'acquedotto che proveniva dalla Porta Tiburtina (Porta San Lorenzo) per dirigersi verso l'Esquilino. Le arcate di questa diramazione, alcune delle quali tuttora visibili tra piazza Pepe e via Turati, si possono identificare solo con l'acquedotto Claudio o con lAnio Novus\" per ragioni altimetriche.\nDalla fontana provengono le due sculture di trofei che a partire dal Medioevo hanno dato alla struttura il nome tradizionale di \"Trofei di Mario\", dal 1590 collocate sulla balaustra in cima alla Cordonata che sale al Campidoglio. Le sculture, erroneamente attribuite a Gaio Mario per le vittorie sui Cimbri ed i Teutoni, sono invece databili all'epoca domizianea e furono erette dopo le vittoriose campagne contro Catti e Daci nell'89.\nLa monumentale struttura (volume 4000 m\u00b3 circa; larghezza alla base 25 m) occupa la parte pi\u00f9 alta dell'Esquilino ed \u00e8 tutta in opera laterizia originariamente rivestita in marmo, come indicano i numerosi fori per grappe distribuiti sull'intero alzato. Si articola su tre livelli, con diversi ambienti e canalizzazioni ancora visibili. L'acqua veniva immessa al terzo piano sul lato posteriore destro della struttura a considerevole altezza da terra (9,85 m); dopo aver aggirato un massiccio centrale semicircolare, si divideva in due parti ed era quindi convogliata da cinque canali rivestiti di cocciopesto in una vasca oggi non pi\u00f9 esistente posta sul lato anteriore della fontana. Da qui, attraverso tubi sistemati all'interno delle pareti, l'acqua si raccoglieva in una seconda vasca rivestita di cocciopesto e articolata in nicchie alternativamente rettangolari e arcuate. Una terza vasca di attingimento, parzialmente conservata, raccoglieva nuovamente l'acqua al piano inferiore per l'approvvigionamento delle zone altimetricamente pi\u00f9 basse della citt\u00e0.\nUnico sopravvissuto delle quindici fontane-mostra dell'antica Roma, il Ninfeo di Alessandro, per la mole e gli effetti scenografici di grandiosa spazialit\u00e0, si pu\u00f2 considerare l'antesignano e il modello ispiratore delle grandi mostre d'acqua del tardo Rinascimento e del Barocco (es. Fontana di Trevi, Fontana dell'Acqua Paola al Gianicolo). Per questo attrasse l'attenzione di molti studiosi gi\u00e0 nel Cinquecento (\u00c9tienne Dup\u00e9rac, Giovanni Sallustio Peruzzi, Pirro Ligorio) che ne fornirono talvolta fantasiose ricostruzioni, mentre nel 1761 il Piranesi gli dedic\u00f2 una monografia con numerose incisioni che illustrarono fedelmente lo stato di conservazione del rudere.\nAltri studi ricostruttivi si debbono a Antoine-Martin Garnaud, che nel 1821 realizz\u00f2 una suggestiva serie di acquarelli documentanti le attivit\u00e0 di scavo condotte dall'Accademia di Francia.\nAgli scavi tardo ottocenteschi per la sistemazione dell'angolo settentrionale di piazza Vittorio Emanuele II fece seguito un importante restauro dell'edificio, le cui fondazioni erano rimaste esposte, condotto da Rodolfo Lanciani fra il 1878 ed il 1885. Nella prima redazione progettuale il monumento doveva trovarsi al centro della nuova piazza intitolata al fondatore della Patria, in modo da sottolineare la sua funzione di crocicchio monumentale posto al bivio fra due importanti assi viari. Prevalsero, invece, gli interessi delle compagnie fondiarie private ed il rudere, pur salvatosi dalle demolizioni cui andarono incontro molti altri monumenti della zona (primo fra tutti il monumento funerario noto come \"Casa Tonda\"), fu ridotto a mero ornamento periferico e relegato in un angolo della piazza, in modo da non sacrificare lo sviluppo delle aree edificabili in questo settore del Nuovo Quartiere Esquilino. In occasione del restauro di Lanciani, ad ogni modo, furono espropriate e demolite le abitazioni private sorte a partire dal XVII secolo in addosso alla struttura.\nTra il 1982 ed il 1988 sono stati effettuati nuovi restauri del monumento ed una serie di saggi di scavo. In questa occasione si sono ritrovati resti in opera reticolata di et\u00e0 augustea attribuibili forse ad una precedente fontana, sulla quale s'impiant\u00f2 la struttura in laterizio attualmente visibile che \u00e8 databile al primo ventennio del III secolo, essendo raffigurata sul retro di monete emesse nel 226 dall'imperatore Alessandro Severo.\nProprio le raffigurazioni monetali ci consentono di integrare l'aspetto originario del monumento, che si presentava decorato con diverse statue. Al piano superiore si trovava una nicchia centrale con due statue (forse di Alessandro Severo e di sua madre Giulia Mamea), mentre due archi laterali ospitavano i due trofei militari; il tutto era coronato da un attico sormontato da una quadriga centrale e da due statue laterali, secondo un modello ben attestato negli archi trionfali romani.\nInoltre, ai piedi della nicchia posta al piano inferiore si trovava una grande statua del dio Oceano."}
{"id": "3518933", "revid": "1363832", "url": "https://it.wikipedia.org/wiki?curid=3518933", "title": "Cucina statunitense", "text": "La cucina statunitense \u00e8 caratterizzata da notevoli differenze geografiche. Le principali cucine sono:\nIl Sud Est.\nLa cucina del Sud Est degli Stati Uniti ha subito nel corso dei secoli, importanti influenze, soprattutto dalla cucina dei Nativi Americani, dagli africani, dai francesi, dagli spagnoli, dagli scozzesi, dagli irlandesi e dagli inglesi. Di questa cucina si conoscono diverse forme locali ed etniche come la \"Soul Food\", la \"Creole\", la \"Cajun\", la \"Lowcountry\" e la \"Floribbean\". A partire dal nuovo millennio alcuni elementi della cucina del Sud si sono diffusi al Nord.\nInfluenze nativo americane.\nLa tradizione culinaria degli indiani Calusa, Timucua, Choctaw e Seminole, stanziati nella regione del Sud degli Stati Uniti, comprendeva l'utilizzo di diversi alimenti, tra cui zucche, pomodori, mais, fagioli, peperoni, peperoncino, patate, arachidi, ed il sassafras; infine il metodo di cottura, chiamato barbecue, sconosciuto in Europa. Questi alimenti, nonch\u00e9 i metodi di cottura, sono stati fondamentali nella formazione e nella caratterizzazione della cucina tradizionale degli Stati del Sud degli Stati Uniti. Infatti gli immigrati, che per primi calcarono il suolo americano, non avrebbero mai potuto sopravvivere senza gli insegnamenti e l'assistenza dei nativi, maestri cacciatori, agricoltori ed esperti nella conservazione del cibo, migliaia di anni prima dell'arrivo degli europei. Dalla loro cultura deriva l'alimento principale della dieta del Sud: il mais, sia macinato, per cucinare la polenta, che trattato con sali alcalini per preparare l'\u201cHominy\u201d. Il mais, non veniva utilizzato solo per fare pane e polenta, ma impiegato anche nel processo di distillazione di liquori come il whiskey ed il moonshine.\nGli indiani d'America hanno introdotto agli europei il concetto della cottura lenta con il fumo. La maggior parte degli etimologi ipotizzano che la stessa parola barbecue, derivi dalla parola \"barabicu\", in uso sia nelle lingue dei Timucua che presso le trib\u00f9 Taino stanziate Florida e nei Caraibi. La parola pu\u00f2 essere tradotta come \u201c\"sacro buco del fuoco\"\u201d e descrive una griglia in legno costruita per cuocere la carne, posizionata al di sopra di un buco scavato nella terra pieno di brace.\nLe patate, sono un altro importante alimento della cucina dei nativi americani: veniva usata come il mais, e largamente adottate da tutti gli immigrati europei.\nFrutti e bacche selvatiche come more e lamponi facevano parte della dieta di Nativi, nella parte pi\u00f9 settentrionale della regione.\nUno dei piatti pi\u00f9 noti di origine pellerossa sono i Boston Baked Beans, e cio\u00e8 i fagioli al forno alla bostoniana, piatto tipico della cucina casalinga e poco frequente nei ristoranti. Mentre i nativi l'accompagnavano con carne d'orso, nella versione tradizionale si usa la carne di maiale.\nL'hominy e l'hoe cake.\nGli Indiani Americani del Sud Est degli Stati Uniti si alimentano con il cosiddetto \"Soul food\", utilizzato anche dai bianchi e dai neri. Per esempio, l'hominy, spesso conosciuto come grits, \u00e8 una sorta di pane di mais preparato dai cuochi della regione; cos\u00ec come la frittata degli indiani, o polenta fritta, conosciuta cone \"hoe cake\" o \"johnny cake\": gli indiani bollivano la polenta in palline oggi chiamate, \"corn meal dumplings\" o \"hush puppies\"\". La gente del sud cuoce i fagioli e i piselli bollendoli, cos\u00ec come facevano gli indiani. Inoltre i nativi americani erano maestri nella conservazione della carne con il sale, un procedimento che consisteva nell'affumicamento sopra la cosiddetta \"brace di Hickory\".\nInoltre gli indiani del Sud degli Stati Uniti arricchivano la loro dieta con carni derivanti dalla caccia di animali stanziali. Il cervo, per esempio, era importante nella loro dieta, in quanto, al tempo, abbondante. Cacciavano anche conigli, scoiattoli, tacchini, opossum, e procioni. Gli europei hanno portato il maiale, e le vacche da latte. A quel tempo, quando si uccideva un animale, veniva utilizzata, per gli usi pi\u00f9 disparati, l'intera carcassa. A parte la carne, era comune cucinare anche il fegato, il cervello e l'intestino. Questa tradizione perdura in piatti tipici come il \u201c\"chitterlings\"\u201d chiamato anche \u201c\"Chit'lins\"\u201d, intestino di maiale fritto o bollito, e nel \"livermush,\" uno sformato di polenta e fegato con cervella e uova. Il grasso degli animali, veniva separato dai tessuti, come per lo strutto, e usato sia per cuocere che friggere.\nInfluenze africane.\nLe piantagioni sorsero quando gli immigrati europei si resero conto del grande potenziale agricolo della regione. I proprietari pi\u00f9 ricchi hanno iniziato a coltivare la terra in grandi appezzamenti, utilizzando gli schiavi africani per lavorarla, la cui dieta, per la maggior parte di loro, consisteva principalmente di riso, poi, verdure, ortaggi e stufati. I tipici cibi africani, oggi divenuti parte integrante della cucina del Sud comprendono: melanzane, noci di cola, semi di sesamo, okra, sorghum, piselli, riso e alcuni tipi di meloni.\nIl \"Soul Food\".\nL'espressione \u201c\"Soul Food\"\u201d risale alla prima parte degli anni '60 e pu\u00f2 essere considerata la principale forma di cucina casalinga del Sud, esportata sia dai bianchi che dai neri trasferitisi nel Nord degli Stati Uniti. Le persone originarie del Sud avevano la necessit\u00e0 di mangiare presso ristoranti gestiti da afroamericani per ritrovare le ricette a loro familiari. I tipici ingredienti non erano in vendita nei supermercati, per cui era necessario ricercarli nei negozi specializzati, dedicati a cibi esteri.\nIn generale la cucina del Sud dei neri e dei bianchi \u00e8 quasi del tutto equivalente. Esistono comunque piccole differenze, soprattutto nella preparazione e nell'uso delle spezie. In alcune regioni, come in Florida, vi sono delle consistenti differenze, accentuate dalle differenze di classe sociale che a loro volta hanno influenzato la cucina della regione in maniera significativa. Per esempio le parti meno appetitose e meno nutrienti degli animali macellati come i piedi e gli intestini, erano spesso le uniche parti disponibili per gli schiavi e le persone che vivevano in povert\u00e0. Le soluzioni creative per rendere questi alimenti pi\u00f9 commestibili sono perci\u00f2 tipiche della cucina nera che di quella bianca. Oggi molti afroamericani fanno parte della classe media e sono quindi pi\u00f9 attenti alla salute e al controllo del peso. Si trovano pertanto a decidere se abbandonare i cibi con un alto contenuto di sale e grassi e un basso contenuto di nutrienti dei quali ci si alimenta per necessit\u00e0, o continuare a cucinarli per lealt\u00e0 culturale o preferenza personale. La stessa cosa succede per la polenta, diventato un piatto del Sud \u201cdi moda\u201d, ma che per molte persone cresciute in povert\u00e0 richiama la dieta invariabile della loro giovinezza.\nGran parte della cucina del Sud deriva da alimenti e metodi di preparazione tradizionali africani. Spesso responsabili delle cucine del Sud dal tempo della schiavit\u00f9, fino alle cucine istituzionali come quelle delle scuole odierne, gli afroamericani hanno avuto un ruolo di primo piano nello sviluppo di questa cucina. Inoltre molti dei pi\u00f9 famosi chef di questa zona sono afroamericani.\nInfluenze francesi.\nL'area della Louisiana apparteneva alla Francia, fino a quando fu venduta, nel 1803, agli Stati Uniti, da Napoleone Bonaparte. Le cucine Cajun e Creole sono tipiche di questo Stato.\nLa cucina Cajun, nata nel Centro e nel Sud-ovest della Louisiana venne introdotta dai profughi provenienti dalle province francesi dell'odierno Canada, dalle quali sono stati espulsi dopo la Guerra franco-indiana nel Settecento. La cucina Creole \u00e8 una cucina urbana originaria di New Orleans, tipica della parte sud-est della Louisiana. Venne maggiormente influenzata dalla cucina Francese, anche se nel Settecento era gi\u00e0 uno stile affermato. Madame Langlois, la governante di Jean-Baptiste Le Moyne de Bienville, fondatore di New Orleans, ha insegnato alle ragazze francesi inviate a New Orleans per sposarsi con i coloni, come cucinare usando prodotti locali e combinando le ricette francesi con quelle degli indiani Choctaw.\nInfluenze spagnole.\nLa Florida fu colonia spagnola fino al 1819, e New Orleans dal 1763 al 1800. La seconda pi\u00f9 antica citt\u00e0 fondata degli europei in Nord America \u00e8 St. Augustine si trova in Florida e fu fondata nel 1565.\nUno dei piatti pi\u00f9 tipici della cucina spagnola \u00e8 la paella, un piatto con riso, zafferano, verdure e carne o pesce. L'influenza della cucina spagnola si nota nelle specialit\u00e0 Cajun e Creole come la Jambalaya, un piatto di riso con pesce e verdura, o in molti tipici piatti di riso e fagioli, tipici della cucina Floribbean e Lowcountry.\nAltro piatto degno di nota della cucina del sud degli USA che prese piede grazie al colonialismo spagnolo \u00e8 il \"pulled pork\", la spalla di un maiale cotta alla brace.\nInfluenze scozzesi, irlandesi, e inglesi.\nLa preferenza per una colazione abbondante deriva dalla tradizione anglosassone. I coloni hanno introdotto il whiskey, diventato un tipico prodotto della regione ma con due varianti: il Bourbon whiskey e il Tennessee whiskey. Per esempio, Jack Daniel's \u00e8 diventata la pi\u00f9 famosa distilleria del Sud Est. Un'importante differenza tra la colazione statunitense e quella britannica \u00e8 che la seconda ammette anche il pesce, la prima no.\nLa carne.\nLa carne statunitense \u00e8 di ottima qualit\u00e0; La classica bistecca con patate fritte viene consumata in tutto il Paese, spesso accompagnata da una pannocchia di granturco, insieme a tanti altri piatti a base di carne. I locali pi\u00f9 tradizionali per gustare la carne sono costituiti dalle steakhouse, che di solito servono anche piatti di pesce e frutti di mare.\nIl pesce.\nGrazie all'estensione delle coste, il pesce e i frutti di mare negli Usa sono popolarissimi, e i moderni sistemi di trasporto fanno s\u00ec che si possa mangiare pesce fresco anche nelle zone pi\u00f9 lontane dal mare. Particolarmente pregiate sono le aragoste (quelle del Maine sono considerate le migliori in assoluto) ed il merluzzo nella Nuova Inghilterra, il granchio blu a Baltimora, il pesce gatto sulla costa meridionale Atlantica, la cernia in Florida, il gambero in Louisiana, il granchio in California. Tra le specialit\u00e0 pi\u00f9 famose a base di pesce e frutti di mare si possono citare la zuppa di vongole di Boston e la sua variante con pomodoro tipica del Connecticut, il riso rosso degli Stati del Sud, la jambalaya (piatto a base di riso e pesce simile alla paella spagnola) e i gamberoni alla creola della Louisiana, il cioppino della California, zuppa di pesce portata dagli immigrati liguri (in genovese si dice \"ciuppin\"), nonch\u00e9 il cocktail di gamberi, specialit\u00e0 questa diffusa anche in Europa, che in America viene generalmente accompagnata con il rafano.\nLa pizza.\nLa pizza fu portata dagli immigrati italiani. Gennaro Lombardi di Napoli, apr\u00ec nel 1897 a New York City, un negozio di alimentari dove cominci\u00f2 a vendere \"torte al pomodoro\" avvolte in carta e legate con spago per i lavoratori locali. Negli Stati Uniti, come in Italia, la pizza \u00e8 proposta in mille varianti, alcune versioni locali sono costituite dalla pizza doppia di Chicago e dalla pizza californiana, che viene coperta con foglie di lattuga.\nI formaggi.\nI formaggi consumati negli Stati Uniti sono in gran parte gli stessi della Gran Bretagna, a cominciare dal Cheddar, di cui \u00e8 particolarmente pregiato quello prodotto nel Wisconsin. Esistono per\u00f2 anche alcuni formaggi autoctoni statunitensi, come il Monterey Jack, tipico della California, ed il Maytag Blue, un erborinato diverso dai britannici Stilton e Blue Vein, caratteristico del Midwest.\nI dolci.\nI dolci americani si basano prevalentemente su antiche ricette britanniche e sono quindi in gran parte simili a quelli della Gran Bretagna. La cheese cake americana si differenzia da quella britannica per l'aggiunta frequente di ciliegie. Tra i dolci esclusivamente americani, assai popolare \u00e8 la pumpkin pie, una torta di zucca.\nI vini.\nLa produzione vinicola americana \u00e8 ai primi posti nel mondo ed \u00e8 concentrata per oltre il 90% in California. I vini americani sono prevalentemente ottenuti da vitigni italiani e francesi. Particolarmente diffuso tra i vini bianchi negli Usa \u00e8 lo Chardonnay, che molti ristoranti utilizzano come vino della casa."}
{"id": "3518934", "revid": "767487", "url": "https://it.wikipedia.org/wiki?curid=3518934", "title": "Jaroslav Ku\u010dera", "text": ""}
{"id": "3518943", "revid": "123585131", "url": "https://it.wikipedia.org/wiki?curid=3518943", "title": "Serie Imperiale", "text": "La Serie Imperiale \u00e8 una serie di francobolli emessa dal Regno d'Italia nel periodo tra il 1929 e il 1942, e successivamente modificata nel periodo della Luogotenenza di Umberto II dal 1944 al 1946. Questa serie di francobolli \u00e8 stata largamente utilizzata nell'arco di oltre quindici anni e se ne conosce il suo uso anche nei primissimi anni della Repubblica (si veda \"uso tardivo dei francobolli del Regno\" in periodo della Repubblica nel catalogo Sassone). Analoghi valori, in genere sovrastampati, vennero emessi per le Colonie, le Occupazioni della seconda Guerra Mondiale e nel periodo della Repubblica Sociale Italiana.\nDescrizione.\nLe vignette emesse nel periodo del Regno (1929-42) erano contraddistinte dalla presenza di fasci littori posti ai due lati, e riproducevano vari soggetti, a partire dallo scudo di Savoia effigiato nel c.2, proseguendo con la lupa capitolina, Vittorio Emanuele III in varie pose su diversi valori, Giulio Cesare, l'imperatore Augusto e l'Italia turrita. Nel periodo della Luogotenenza vengono rimossi i fasci e la filigrana corona viene prima tolta e poi sostituita dalla filigrana Ruota Alata, successivamente di largo uso nel periodo della Repubblica. Si conoscono anche sue falsificazioni dell'epoca sul valore da c.50 effettuate in Italia (S. Giuseppe Vesuviano e Milano), o sul valore da c.25 eseguita in Inghilterra che, nel periodo della Seconda Guerra Mondiale, aveva il preciso intento di indebolire l'economia Italiana.\nFurono emesse anche Cartoline Postali e Biglietti Postali riproducenti francobolli della serie.\nI francobolli base hanno i seguenti valori: \n2 centesimi, 5 centesimi, 7,5 centesimi, 10 centesimi, 15 centesimi, 20 centesimi, 25 centesimi, 30 centesimi, 45 centesimi, 50 centesimi, 75 centesimi, 1 lira, 1,25 lire, 1,75 lire, 2 lire, 2,55 lire, 3,70 lire, 5 lire, 10 lire, 20 lire, 25 lire, 50 lire; visto il periodo di guerra per\u00f2 la serie venne utilizzata anche da Regno del Sud, Repubblica Sociale Italiana e vari altri (esclusi i valori emessi da CLN o altre amministrazioni come occupazione italiana d'Albania), con o senza sovrastampe ed in totale i diversi valori di affrancatura emessi tra francobolli, interi e biglietti sono circa 400; il suo utilizzo venne tollerato anche durante il periodo della Repubblica, dopo il 2 giugno 1946."}
{"id": "3518945", "revid": "599013", "url": "https://it.wikipedia.org/wiki?curid=3518945", "title": "Castello Baraing", "text": "Il castello Baraing \u00e8 uno dei castelli della Valle d'Aosta, posto nel comune di Pont-Saint-Martin.\nStoria.\nIl castello Baraing venne fatto costruire dal dottore e filantropo locale Annibale Baraing dopo il suo matrimonio con Delfina Bianco. Esso \u00e8 frutto dello stile ottocentesco tipicamente neogotico e si articola su una costruzione a quadrilatero iniziata e terminata nel 1894, poco prima della morte del proprietario. Esso, simbolicamente, voleva porsi come erede del vecchio castello di Pont-Saint-Martin che si trovava nella parte alta del paese, ma con un ideale pi\u00f9 nobile di vicinanza al popolo per cui il dottor Baraing si era prodigato per tutta la vita.\nLa moglie mantenne la propriet\u00e0 sino al 1931 quando il castello venne donato al comune di Pont-Saint-Martin che ne fece la sede del municipio che ivi rimase sino alla fine della seconda guerra mondiale. Successivamente, la struttura ospit\u00f2 l'Avviamento Professionale Regionale e dopo anni di abbandono \u00e8 stato restaurato ed attualmente \u00e8 sede dell'Unit\u00e9 des Communes vald\u00f4taines Mont-Rose."}
{"id": "3518955", "revid": "1573940", "url": "https://it.wikipedia.org/wiki?curid=3518955", "title": "Apalone", "text": "Apalone \u00e8 un genere della famiglia dei Trionichidi. Originarie del Nordamerica, le tartarughe del genere \"Apalone\" sono diffuse prevalentemente negli Stati Uniti, ma si incontrano anche in alcune regioni del Canada meridionale e del Messico settentrionale. In precedenza, queste specie venivano classificate, cos\u00ec come molte altre tartarughe dal guscio molle, nel genere \"Trionyx\", e solo recentemente sono state inserite in un genere a parte. (Il genere \"Trionyx\" comprende attualmente solo un'unica specie, originaria dell'Africa). Le tre specie di \"Apalone\" sono:\nLa prima vive in Carolina del Sud, Georgia, Florida e Alabama; la seconda occupa un areale maggiore, che comprende le regioni degli Stati Uniti a est delle Montagne Rocciose; la pi\u00f9 diffusa, per\u00f2, \u00e8 \"A. spinifera\", diffusa in Canada (regioni meridionali dell'Ontario e del Quebec), in quasi tutti gli Stati Uniti e nel Messico orientale.\nLe tartarughe dal guscio molle nordamericane sono rapide nuotatrici che inseguono in acqua le prede delle quali si nutrono, soprattutto pesci. Trascorrono gran parte del tempo riposandosi sulla sabbia del fondale."}
{"id": "3518963", "revid": "116089303", "url": "https://it.wikipedia.org/wiki?curid=3518963", "title": "Top Spin 4", "text": "Top Spin 4 \u00e8 il quarto titolo della serie \"Top Spin\". Sviluppato da 2K Sports per PlayStation 3, Xbox 360 e Wii, il gioco dispone di licenza giocatori professionisti, locali e attrezzature. Considerato da molti il miglior videogioco di simulazione tennistica mai realizzato, \u00e8 stato pubblicato il 15 marzo 2011 in Nord America e il 18 marzo in Europa. Una demo scaricabile \u00e8 stata pubblicata il 1\u00ba marzo per PS3 e Xbox 360. La versione PS3 supporta il PlayStation Move ed \u00e8 compatibile anche in 3D. La versione Xbox 360 non supporta il Kinect, ma \u00e8 compatibile 3D.\nATP.\nATP\nWTA\nLeggende\nTornei.\nDi seguito \u00e8 riportato l'elenco di tutti i 40 campi che sono presenti nel gioco, con 7 di essi che sono concessi in licenza.\nGrande Slam\nMasters 1000 / Premier Mandatory\nATP Finals\nTornei senza licenza\nGrande Slam\nMasters 1000 / Premier Mandatory and Premier Five\nATP 500 / Premier (Majors)\nATP 250 / International (Minors)\nStadi\nAccoglienza.\nLa rivista \"Play Generation\" diede alla versione per PlayStation 3 un punteggio di 91/100, apprezzando la struttura di gioco, il livello di realismo di ogni scambio e la compatibilit\u00e0 con Move e come contro l'assenza di molte innovazioni rispetto al precedente anno ed i tempi di caricamento eccessivi, finendo per trovarlo il massimo per un appassionato di tennis, una simulazione completa in cui il realismo e giocabilit\u00e0 si univano in un'ottima realizzazione."}
{"id": "3518967", "revid": "1305772", "url": "https://it.wikipedia.org/wiki?curid=3518967", "title": "Pavel Ku\u010dera", "text": ""}
{"id": "3518972", "revid": "729019", "url": "https://it.wikipedia.org/wiki?curid=3518972", "title": "Aeroporto di Varsavia-Chopin", "text": "L'Aeroporto di Varsavia Fryderyk Chopin (IATA: WAW, ICAO: EPWA) \u00e8 un aeroporto polacco situato a a sud di Varsavia.\n\u00c8 collegato alla citt\u00e0 dal servizio ferroviario metropolitano (SKM).\nStrategia.\n\u00c8 l'aeroporto pi\u00f9 trafficato della Polonia, di cui gestisce quasi il 50% del numero totale di passeggeri.\nFino al 2012 fu l'hub della compagnia aerea OLT Express.\nTerminal.\nL'aeroporto ha due terminal: il terminal 1 e il terminal 2.\nNel 2010, al fine di uniformare la denominazione degli edifici situati presso l'aeroporto, l'aeroporto Frederic Chopin di Varsavia ha ordinato che gli edifici esistenti \"Terminal 1\" e \"Terminal 2\" ricevessero un nome comune: \"Terminal A\". Un secondo cambiamento \u00e8 la nuova denominazione dell'ex Terminal Aviazione VIP ora chiamato Terminal Aviazione Generale.\nTerminal 1.\nLa parte pi\u00f9 vecchia del Terminal A \u00e8 stata inaugurata il 1\u00ba luglio 1992.\nLa sua capacit\u00e0 iniziale era di circa 3,5 milioni di passeggeri l'anno, con la ricostruzione della linea ferroviaria l'affluenza \u00e8 aumentata a circa 5,5 milioni di passeggeri.\nA settembre 2012 ha iniziato la sua conversione, che si propone di integrare l'edificio\narchitettonico e funzionale con una nuova parte del terminal e la costruzione di un passaggio sotterraneo che collega direttamente la sala arrivi della nuova stazione ferroviaria.\nTerminal 2.\nLa parte pi\u00f9 nuova del Terminal A \u00e8 progettata per gestire 6,5 milioni di passeggeri l'anno.\nIl numero dei banchi check-in \u00e8 70. La sala degli arrivi \u00e8 stata inaugurata il 1\u00ba dicembre 2006.\nL'area partenze del Terminal 2 ha ottenuto il permesso per il traffico passeggeri il 7 marzo 2008.\nIl 12 marzo sono cominciati i traffici per voli charter e il 18 marzo i restanti voli di linea;\n\u00e8 in ulteriore espansione il molo esistente che \u00e8 stato costruito a nord del molo centrale ed \u00e8 stato completato il lavoro a quello sud (apertura 8 agosto 2011). I passeggeri in attesa nell'area duty free possono usufruire di un'unica grande sala la cui lunghezza \u00e8 725\u00a0m, le compagnie aeree ed i passeggeri hanno guadagnato 11 nuovi gate, che si trovano nel molo sud e del centro, il terminal dispone di 45 gate.\nIl General Aviation Terminal.\nGi\u00e0 VIP Aviation Terminal \u00e8 stato inaugurato l'8 luglio 2005. Utilizzato dai passeggeri che utilizzano aerei privati o aziendali di aviazione generale. \u00c8 situato in un edificio rimodernato dal vecchio terminal aereo nazionale.\nAllo stesso tempo, nel complesso aeroportuale ci sono hub di compagnie aeree cargo:\nCargo freight station - situata nella parte meridionale dell'aeroporto.\nAeroporto Militare\nSi trova prima di entrare nell'aeroporto civile. Vi si trova la flotta di aerei del 36 Special Air Transport Regiment (sciolto nel mese di agosto 2011). Il terminal Aeroporto Militare (Terminal WPL) all'interno della base aerea \u00e8 utilizzato specificamente per trasportare i membri delle pi\u00f9 alte autorit\u00e0 del governo dello Stato che ricevono delegazioni straniere e altri compiti relativi al funzionamento dell'amministrazione statale."}
{"id": "3518974", "revid": "106908", "url": "https://it.wikipedia.org/wiki?curid=3518974", "title": "Aeroporto Internazionale Henri Coand\u0103", "text": ""}
{"id": "3518975", "revid": "117244077", "url": "https://it.wikipedia.org/wiki?curid=3518975", "title": "Ventosa ostetrica", "text": "La ventosa ostetrica (o vacuum extractor) \u00e8 uno strumento utilizzato per assistere la nascita di un feto quando esistono ostacoli alla sua progressione spontanea, allo scopo di accelerare o facilitare la fuoriuscita della testa del nascituro.\nTecnica.\nLa tecnica prevede l'applicazione di un cappuccio d'acciaio sulla testa fetale. Un compressore determina il vuoto aspirando l'aria tramite un tubo e facendo cos\u00ec aderire tenacemente il cappuccio alla testa del nascituro. L'ostetrico, simultaneamente alle contrazioni uterine ed alle spinte materne, esercita una trazione verso l'esterno che determina la fuoriuscita della testa fetale. A quel punto la ventosa si stacca interrompendo l'aspirazione dell'aria ed il parto pu\u00f2 essere completato.\nLa tecnica \u00e8 abbastanza sicura e comporta rari rischi materni o fetali. Per la buona riuscita della manovra \u00e8 fondamentale applicare correttamente lo strumento la cui coppa aspirante deve essere posizionata nel cosiddetto \"flexion point\" o punto di flessione, che si trova tre centimetri davanti alla fontanella posteriore. Se l'applicazione della ventosa fallisce una prima volta (la coppa pu\u00f2 staccarsi perch\u00e9 perde tenuta sulla testa fetale), pu\u00f2 essere effettuato un secondo tentativo.\nSono state anche prodotte ventose ostetriche di materiale plastico monouso che hanno quasi del tutto sostituito le vecchie ventose con cappuccio in acciaio.\nUtilizzo.\nIndicazioni nell'uso della ventosa.\nEsistono delle condizioni necessarie perch\u00e9 sia possibile l'utilizzo di questo strumento:\nPossibili complicazioni.\nLa ventosa quindi, nonostante possa comportare dei rischi, costituisce un'alternativa sicura all'uso del forcipe durante un parto."}
{"id": "3518982", "revid": "536159", "url": "https://it.wikipedia.org/wiki?curid=3518982", "title": "Aeroporto di Belgrado-Sur\u010din", "text": ""}
{"id": "3518984", "revid": "767487", "url": "https://it.wikipedia.org/wiki?curid=3518984", "title": "Jerome Ramatlhakwane", "text": "Carriera.\nClub.\nHa giocato nei campionati di Cipro, Sud Africa e Botswana.\nNazionale.\nGioca nella Nazionale del Botswana dal 2008, ed ha partecipato alla Coppa d'Africa del 2012."}
{"id": "3518985", "revid": "1543377", "url": "https://it.wikipedia.org/wiki?curid=3518985", "title": "Apalone ferox", "text": "La tartaruga dal guscio molle della Florida (Apalone ferox ) \u00e8 una tartaruga della famiglia dei Trionichidi originaria degli Stati Uniti orientali, prevalentemente della Florida, ma anche delle regioni meridionali di Carolina del Sud, Georgia e Alabama. \u00c8 largamente diffusa come animale da compagnia. Alcuni esemplari sono stati rilasciati in zone ben distanti dall'areale della specie, ma sono riusciti ad ambientarsi solo quelli introdotti in habitat simili a quello originario. In passato questa specie veniva classificata nel genere \"Trionyx\".\nDescrizione.\nLa tartaruga dal guscio molle della Florida ha generalmente un carapace coriaceo di colore variabile dal marrone scuro al verde oliva, bianco o color crema sulle regioni inferiori, che offre una valida protezione contro l'attacco di vari predatori. Ha collo lungo e testa parimenti allungata, con un lungo naso simile ad un boccaglio. Gli esemplari giovani sono ricoperti da macchie scure che si schiariscono con l'et\u00e0. Pu\u00f2 raggiungere notevoli dimensioni e, con i suoi 15\u201376\u00a0cm di lunghezza, \u00e8 la specie pi\u00f9 grande del genere \"Apalone\". I maschi, pi\u00f9 piccoli delle femmine, misurano circa 35\u00a0cm. I giovani, di color giallo-oliva, presentano macchie scure e una striscia gialla ai margini del carapace. Hanno inoltre macchie gialle e arancioni sulla testa e il piastrone grigio. Questi disegni scompaiono con l'et\u00e0, sebbene gli adulti rechino talvolta loro tracce.\nBiologia.\nLa tartaruga dal guscio molle della Florida \u00e8 una creatura quasi interamente acquatica, che emerge generalmente dall'acqua solo per scaldarsi al sole o deporre le uova. Predilige le acque calme e si incontra di solito in stagni, torrenti, fiumi, laghi e paludi. Si mostra quasi sempre timorosa nei confronti dell'uomo, ma se si sente minacciata pu\u00f2 assestare feroci morsi con le sue robuste mascelle. Come tutti i Trionichidi si muove velocemente sia in acqua che sulla terraferma. In natura pu\u00f2 vivere oltre i 20 anni, in cattivit\u00e0 la durata massima \u00e8 stata registrata nel National Zoological Park (Washington D.C.) dove un esemplare ha vissuto per 36 anni ed 8 mesi.\nHa una dieta quasi esclusivamente carnivora e si nutre di pesci, rane e altri anfibi, insetti, anatroccoli e crostacei."}
{"id": "3518998", "revid": "72396", "url": "https://it.wikipedia.org/wiki?curid=3518998", "title": "Johann Gottlob Schneider", "text": "Biografia.\nSchneider nacque a Collm, in Sassonia. Nel 1774, su raccomandazione di Christian Gottlob Heyne, divenne segretario del celebre erudito strasburghese Richard Fran\u00e7ois Brunck, e nel 1811 divent\u00f2 professore di lingue antiche e oratoria a Breslavia (di cui fu capo bibliotecario a partire dal 1816), dove mor\u00ec nel 1822.\nOpere.\nTra le sue numerose opere, la pi\u00f9 importante \u00e8 \"Kritisches griechisch-deutsches Handw\u00f6rterbuch\" (1797\u20131798), un vocabolario greco-tedesco, prima opera di quel genere dai tempi del \"Thesaurus\" di Henri Estienne, che fu alla base degli studi di Franz Passow e di tutti gli altri seguenti lessicologi greci. A lui si deve soprattutto l'introduzione nella lingua tedesca di particolari parole ed espressioni inerenti alla storia naturale e le scienze.\nNel 1801 corresse, ampli\u00f2 e ripubblic\u00f2 il \"Systema Ichthyologiae iconibus cx illustratum\" di Marcus Elieser Bloch, un famoso catalogo di pesci abbellito con splendide illustrazioni; proprio per questo motivo Schneider \u00e8 tutt'oggi ricordato per aver descritto per la prima volta molte specie ittiche."}
