{"id": "1974627", "revid": "726373", "url": "https://it.wikipedia.org/wiki?curid=1974627", "title": "Manchild", "text": "Manchild \u00e8 una serie TV inglese targata BBC 2, creata da Nick Fisher e trasmessa nel Regno Unito dal 2002 al 2003. Composta da 15 episodi, 7 della prima stagione e 8 della seconda, \u00e8 stata trasmessa in Italia su Jimmy a partire dal 2004. Non \u00e8 attualmente in onda.\nTrama.\nProfessionalmente realizzati, sportivi e benestanti quattro amici cinquantenni si dedicano al divertimento. Definita come la risposta maschile a Sex and the City, Manchild ha per protagonisti Anthony Head nei panni di James, ricco divorziato che vive il sogno di ogni uomo single cinquantenne, almeno apparentemente; Nigel Havers nel ruolo di Terry, appassionato di moto anch'egli divorziato; Don Warrington nei panni di Patrick, scapolo a oltranza; Ray Burdis in quelli di Gary, l'unico ancora sposato del gruppo.\nI quattro protagonisti sono impegnati nella disperata impresa di recuperare la propria adolescenza, decisi a non mollare proprio adesso che possono permettersi macchine e moto di lusso, locali di grido e vestiti costosi. Per provare a loro stessi e al mondo che ottengono ci\u00f2 che vogliono s'impongono uno stile di vita goliardico con bellissime fidanzate al seguito, rigorosamente sotto i 25 anni. Manchild \u00e8 una serie politicamente scorretta e irriverente, basata su una sceneggiatura estremamente curata e su un ritmo molto sostenuto."}
{"id": "1974628", "revid": "228587", "url": "https://it.wikipedia.org/wiki?curid=1974628", "title": "Layout attrezzature", "text": ""}
{"id": "1974629", "revid": "1776051", "url": "https://it.wikipedia.org/wiki?curid=1974629", "title": "Francesco Bonasi", "text": "Fu senatore del Regno d'Italia nella XVII legislatura."}
{"id": "1974631", "revid": "1702319", "url": "https://it.wikipedia.org/wiki?curid=1974631", "title": "Chiesa di Sant'Antonio (Faenza)", "text": "La chiesa di Sant'Antonio si trova nella piazzetta San Giacomo della Penna a Faenza ed \u00e8 un tipico esempio di chiesa faentina.\nStoria e descrizione.\nFu ricostruita nel 1702 da Carlo Cesare Scaletta sulla base di un quattrocentesco edificio di culto, introducendo nella zona del presbiterio la cosiddetta colonna libera.\nA fianco della chiesa si erge il campanile a cipolla, costruito nel 1728 su progetto dello stesso Scaletta.\nL'interno \u00e8 molto semplice sia per la decorazione, sia per l'utilizzo della colonna libera nel presbiterio. All'interno vi si trovano varie opere fra cui \"Il martirio di santa Caterina d'Alessandria\", realizzato nel 1580 da Marco Marchetti, due tele di Francesco Bosi, una di Bertucci e, negli intercolumni delle fiancate, quattro tele raffiguranti le \"Storie di sant'Antonio\" di Pasquale Tomba, realizzate nella seconda met\u00e0 del Settecento."}
{"id": "1974636", "revid": "212348", "url": "https://it.wikipedia.org/wiki?curid=1974636", "title": "USS Melbourne", "text": ""}
{"id": "1974641", "revid": "1602064", "url": "https://it.wikipedia.org/wiki?curid=1974641", "title": "USS Princeton (NCC-59804)", "text": ""}
{"id": "1974643", "revid": "358232", "url": "https://it.wikipedia.org/wiki?curid=1974643", "title": "Scansire", "text": ""}
{"id": "1974650", "revid": "36426", "url": "https://it.wikipedia.org/wiki?curid=1974650", "title": "Monoprocessore", "text": "Con il termine monoprocessore si intende un sistema equipaggiato con 1 solo processore. Tale termine viene utilizzato per distinguere questo tipo di sistemi da quelli biprocessore e multiprocessore in cui sono presenti, come facilmente si pu\u00f2 intuire, 2 o pi\u00f9 processori che operano in parallelo. Normalmente i sistemi dotati pi\u00f9 di 1 processore vengono utilizzanti negli ambiti in cui \u00e8 richiesta una grande potenza di elaborazione, ed essi sono generalmente delle workstation o dei server.\nSistemi.\nI sistemi destinati al settore desktop e mobile invece sono (praticamente) sempre basati su un unico processore che per\u00f2 dal 2005 pu\u00f2 essere anche dual core ovvero formato da 2 core di elaborazione. Dal punto di vista del sistema operativo non vi \u00e8 differenza tra un sistema monoprocessore dotato per\u00f2 di CPU dual core (o multi core) e un sistema biprocessore (o multiprocessore), in quanto quello che conta \u00e8 il numero di core di elaborazione presenti nell'intero sistema.\nLa differenza tra i due approcci risiede nel costo finale dell'intero sistema. \u00c8 indubbio che la produzione di un processore dual core costi molto meno della produzione di 2 processori single core, e a questo si deve aggiungere il maggiore costo dell'hardware pensato per i sistemi biprocessore, a partire dalla scheda madre che dovr\u00e0 essere fornita di socket per giungere anche alla RAM, all'alimentatore del sistema, ecc. Questo avviene perch\u00e9 da sempre un sistema dotato di pi\u00f9 di un processore \u00e8 pensato interamente per l'utilizzo in campo professionale e tutto l'hardware progettato per questo particolare ambito di utilizzo \u00e8 realizzato secondo criteri di qualit\u00e0 molto pi\u00f9 severi, dato che l'integrit\u00e0 dei dati \u00e8 fondamentale in ambito professionale."}
{"id": "1974652", "revid": "33689", "url": "https://it.wikipedia.org/wiki?curid=1974652", "title": "USS Roosevelt", "text": ""}
{"id": "1974653", "revid": "287204", "url": "https://it.wikipedia.org/wiki?curid=1974653", "title": "Pietro Brambilla", "text": "Fu senatore del Regno d'Italia nella XVII legislatura.\n\u00c8 stato sposato con Vittoria Manzoni, nipote del celebre poeta e scrittore Alessandro Manzoni."}
{"id": "1974654", "revid": "198277", "url": "https://it.wikipedia.org/wiki?curid=1974654", "title": "Vladimiro Caminiti", "text": "Biografia.\nCominci\u00f2 la sua carriera di giornalista a diciott'anni nella redazione de \"L'Ora\" di Palermo; ad assumerlo era stato l'allora capo servizio sportivo Mauro De Mauro, che venne poi ucciso dalla mafia. Caminiti pass\u00f2 quindi alla redazione siciliana de \"Il Popolo\", dove rimase fino a quando, dopo aver vinto un premio dell'Unione stampa sportiva italiana, venne chiamato nel 1964 a Torino dal direttore di \"Tuttosport\" Antonio Ghirelli.\nIl direttore Ghirelli aveva apprezzato in lui soprattutto lo stile, tanto da commissionargli una storia della societ\u00e0 calcistica palermitana che fu pubblicata a puntate su \"Il Calcio e il Ciclismo Illustrato\". Nella redazione del quotidiano torinese fondato da Renato Casalbore ha lavorato fino alla morte, divenendone una delle firme pi\u00f9 prestigiose e facendo servizi in tutto il mondo. Oltre che con \"Tuttosport\" Caminiti collaborava con \"Hurr\u00e0 Juventus\", mensile del club bianconero, e col \"Guerin Sportivo\".\n\u00c8 sepolto nel Cimitero monumentale di Torino.\nNel 2014, a cura del giornalista Roberto Beccantini e da un'idea di Riccardo Gambelli, viene pubblicata la biografia \"C'era una volta Camin. Lo stile e il genio di Vladimiro Caminiti\"."}
{"id": "1974657", "revid": "123475618", "url": "https://it.wikipedia.org/wiki?curid=1974657", "title": "ISO 14001", "text": "La sigla ISO 14001 identifica una norma tecnica dell'Organizzazione internazionale per la normazione (ISO) sui sistemi di gestione ambientale (SGA) che fissa i requisiti di un sistema di gestione ambientale di una qualsiasi organizzazione. Fa parte della serie di norme ISO 14000 sviluppate dal comitato tecnico (TC, dall'inglese \"Technical Committee\") ISO/TC 207. Tale norma pu\u00f2 essere utilizzata per una certificazione, per un'auto-dichiarazione oppure semplicemente come linea guida per stabilire, attuare e migliorare un sistema di gestione ambientale.\nLa norma ISO 14001, giunta alla sua terza edizione del 2015, si ispira esplicitamente al modello PDCA (\"Plan-Do-Check-Act\", detto anche ciclo di Deming dal nome del suo ideatore William Edwards Deming). Un'estesa linea guida \u00e8 contenuta nella ISO 14004, che riporta i principi, sistemi e tecniche di supporto per i sistemi di gestione ambientale. Una pi\u00f9 sintetica \"guida all'uso\" \u00e8 contenuta nella stessa ISO 14001.\nNel febbraio del 2012 sono partiti i lavori della nuova revisione della norma (14001:2015 \"Environmental management systems\"), che l'ISO ha pubblicato il 15 settembre 2015.\nCertificazione.\nLa norma ISO 14001 (tradotta in italiano nella UNI EN ISO 14001) \u00e8 uno standard certificabile, ovvero \u00e8 possibile ottenere, da un organismo di certificazione accreditato che operi entro determinate regole, attestazioni di conformit\u00e0 ai requisiti in essa contenuti. Certificarsi secondo la ISO 14001 non \u00e8 obbligatorio, ma \u00e8 frutto della scelta volontaria dell'azienda/organizzazione che decide di stabilire/attuare/mantenere attivo/migliorare un proprio sistema di gestione ambientale.\nTale certificazione ISO 14001 non attesta una particolare prestazione ambientale, n\u00e9 tanto meno dimostra un particolarmente basso impatto ambientale, ma piuttosto sta a dimostrare che l'organizzazione certificata ha un sistema di gestione adeguato a tenere sotto controllo gli impatti ambientali delle proprie attivit\u00e0, e ne ricerca sistematicamente il miglioramento in modo coerente, efficace e soprattutto sostenibile. La ISO 14001 non \u00e8 quindi una certificazione di prodotto (come invece i marchi ecologici), bens\u00ec una certificazione di processo.\nRequisiti di un sistema di gestione ambientale.\nI requisiti previsti nella norma sono del tutto generali, applicabili a qualsiasi tipo di organizzazione e schematizzabili secondo il modello del miglioramento continuo definito dal ciclo di Deming \"Plan-Do-Check-Act\", \u00abPianificare-Attuare-Verificare-Agire\u00bb.\nDefinizione di una politica ambientale.\nLa politica ambientale \u00e8 il quadro di riferimento sul quale impostare le attivit\u00e0 e definire gli obiettivi ambientali. In altre parole, la definizione di una politica ambientale \u00e8 la definizione della \"mission\" aziendale nei confronti dell'ambiente e costituisce l'impegno formale che l'alta direzione dell'organizzazione assume nei confronti del miglioramento continuo, adeguatezza e diffusione del sistema di gestione ambientale.\nPianificare (PLAN).\nLa fase di pianificazione consiste nell'attuazione e mantenimento di procedure per:\nAttuare (DO).\nQuanto definito nella politica, negli obiettivi/traguardi e nei programmi ambientali deve poi essere concretamente realizzato tramite:\nVerificare (CHECK).\nL'operativit\u00e0 definita e posta in essere secondo quanto sopra descritto deve essere sottoposta ad un opportuno regime di verifica, per dare evidenza e tenere sotto controllo l'efficacia e la correttezza dell'attuazione del sistema di gestione. Ci\u00f2 deve avvenire tramite:\nIntegrazione delle norme.\nRiguardo agli aspetti formali, la ISO 14001 ha la stessa struttura di tutte le norme ISO riferite a sistemi quali ISO 9001, ISO 9004, ISO 45001.\nTutte queste norme, in ottica di integrazione, ovvero di fusione reciproca, sono costruite per essere \u00abcopie conformi\u00bb, ovvero hanno la numerazione dei capitoli e dei temi tale da essere confrontabile ed equivalente tra loro. \nAl termine di tutte le norme ISO sono presenti sempre tabelle di corrispondenza riferite alle norme al momento in essere.\nA partire dal 2000 si \u00e8 resa necessaria l'integrazione graduale dei sistemi ISO e/o di sistemi equivalenti di certificazione:\n\u00e8 nata cos\u00ec l'integrazione dei sistemi qualit\u00e0, ambiente, sicurezza ed etica. Tale integrazione \u00e8 stata fortemente sponsorizzata da enti di certificazione ed enti di accreditamento, anche se il modello EFQM aveva gi\u00e0 di per s\u00e9 individuato da circa 20 anni la logica di integrazione indicata. Attualmente non esiste per\u00f2 una norma internazionale integrata certificabile per la gestione aziendale che riunisca tutti o parte di questi temi. Il British Standard Institution ha sviluppato uno standard di integrazione della gestione qualit\u00e0 - ambiente - sicurezza - responsabilit\u00e0 sociale - ecc., il BS PAS 99.\nPrincipali requisiti della norma.\nLa ISO 14001:2015 adotta lo schema \"ISO High Structure Level (HSL)\" in 10 capitoli nella seguente suddivisione:"}
{"id": "1974661", "revid": "217830", "url": "https://it.wikipedia.org/wiki?curid=1974661", "title": "Gran Premio motociclistico di Indianapolis 2008", "text": "Il Gran Premio motociclistico di Indianapolis 2008 \u00e8 stato il quattordicesimo Gran Premio della stagione 2008, nonch\u00e9 la prima edizione del Gran Premio ospitato da questo circuito nella sua versione stradale, circuito maggiormente conosciuto nella sua conformazione ovale che ospita la 500 Miglia di Indianapolis.\nHa visto la vittoria di Valentino Rossi su Yamaha in MotoGP e di Nicol\u00e1s Terol su Aprilia nella classe 125. La classe 250, in cui la pole position era stata appannaggio di Marco Simoncelli su Gilera, non ha corso a causa di vento eccessivo dovuto al passaggio su Indianapolis dell'Uragano Ike.\nMotoGP.\nArrivati al traguardo.\nLa gara della MotoGP \u00e8 stata interrotta dopo 20 giri a causa del vento eccessivo. La direzione gara ha deciso di non far riprendere la gara ed \u00e8 stato considerato valido l'ordine d'arrivo del 20\u00ba giro.\nClasse 125.\nLa gara di questa classe \u00e8 stata interrotta dopo 16 giri a causa della pioggia. Poich\u00e9 sono stati completati i 2/3 di gara, l'ordine d'arrivo \u00e8 considerato quello del 16\u00ba giro."}
{"id": "1974662", "revid": "767487", "url": "https://it.wikipedia.org/wiki?curid=1974662", "title": "Rodrigo y Gabriela", "text": "Rodrigo y Gabriela sono una coppia di chitarristi messicani composta da Rodrigo S\u00e1nchez e Gabriela Quintero.\nCarriera.\nI due musicisti suonavano in un gruppo thrash metal a Citt\u00e0 del Messico quando erano adolescenti, ma sciolsero il gruppo per poter viaggiare in Europa e giunsero a Dublino.\nNel 2001 hanno esordito con \"Foc\", una raccolta di nove demo, seguita da \"re-Foc\".\nIl successo vero \u00e8 proprio \u00e8 tuttavia giunto nel 2006 con l'eponimo \"Rodrigo y Gabriela\", che ha raggiunto la prima posizione in Irlanda e ha avuto successo anche in buona parte d'Europa e negli Stati Uniti. Il disco, prodotto da John Leckie, contiene la cover di \"Stairway to Heaven\" dei Led Zeppelin, nonch\u00e9 quella di \"Orion\" dei Metallica. Questi ed altri brani hanno fatto conoscere il duo al grande pubblico.\nIl successivo album \"11:11\" \u00e8 uscito nel settembre 2009 e vede la partecipazione di Alex Skolnick (Testament) e Strunz &amp; Farah. Si sono esibiti al \"The Tonight Show with Jay Leno\" il 23 marzo 2010.\nSempre nel 2010 hanno partecipato a diversi festival.\nNel 2011 entrano in studio con Hans Zimmer e registrano alcune sessioni per la colonna sonora del film \"Pirati dei Caraibi - Oltre i confini del mare\". Alcuni brani del duo sono anche presenti nel film \"Il gatto con gli stivali\" (2011).\nNel gennaio 2012 pubblicano \"Area 52\", album registrato a Cuba che vede la partecipazione di un'orchestra cubana e di artisti come John Tempesta e Anoushka Shankar.\nNell'aprile 2014 \u00e8 la volta di \"9 Dead Alive\", quarto album in studio, registrato in Messico."}
{"id": "1974666", "revid": "181699", "url": "https://it.wikipedia.org/wiki?curid=1974666", "title": "Volpaia", "text": "Volpaia \u00e8 una frazione del comune italiano di Radda in Chianti, nella provincia di Siena, in Toscana.\n\u00c8 un borgo fortificato d'origine medioevale entro le cui mura nasce il Chianti Classico dell'odierna Fattoria Castello di Volpaia il cui Chianti Classico Riserva \u00e8 stato classificato da Wine Spectator come il 3\u00b0 vino migliore del mondo.\nIl primo documento che ne fa menzione fu redatto a Cintoia il 21 aprile 1172: esso testimonia che i fratelli Franculus e Galfredus da Cintoia, dopo essersi assicurati il consenso del padre e di \"\"Liquiritia, uxor Franculi\", accesero un prestito di 28 libbre d'argento con Spinello da Montegrossoli, concedendo in ipoteca i loro possedimenti, ch'erano situati nella \"curte et castello de Vulpaio\". Ma l'origine del castello \u00e8 sicuramente molto pi\u00f9 antica del documento.\nLe origini.\nProbabilmente il castello sorse intorno al X secolo, come altri che punteggiano il paesaggio dell'alta val di Pesa, e sorse in quel luogo, il crinale di una delle colline che si dipartono dalla Badia a Montemuro in direzione di Radda, perch\u00e9 essendo posto sullo spartiacque di due piccole valli, formate da affluenti della Pesa, \u00e8 facilmente difendibile. Era questo un requisito prezioso in quell'epoca (che l'assestarsi della societ\u00e0 feudale aveva reso profondamente insicura) e che del resto era all'origine della maggior parte dei castelli toscani sorti allora.\nPer Volpaia, la situazione strategica era doppiamente importante perch\u00e9 si trovava in terra di frontiera, tra Firenze e Siena. Dal punto di vista politico, il borgo fortificato rientrava, insieme alla vicina pieve di Santa Maria Novella, nell'ambito della \"judicaria florentina\"\" fin dall'XI secolo, ma risulta compreso con certezza nel territorio dipendente da Firenze solo a partire dalla seconda met\u00e0 del XII secolo, epoca in cui si ebbero i primi regolamenti di confine tra la repubblica senese e quella fiorentina. Cos\u00ec, quando quest'ultima and\u00f2 organizzando nel 1250 il proprio territorio in giurisdizioni autonome dette \"Leghe\", Volpaia venne a trovarsi compresa nella \"Lega del Chianti\", tra i popoli del \"Terzo\" di Radda.\nDa questa collocazione dipendevano sia la circoscrizione ecclesiastica sia i collegamenti stradali. Volpaia faceva parte infatti della diocesi fiesolana e la sua chiesa, dedicata a San Lorenzo martire, dipendeva dalla pieve di Santa Maria Novella. Da quest'ultima localit\u00e0, importante nodo viario chiantigiano, si dipartiva una strada che, passando per Volpaia, serviva per i collegamenti tra l'alta valle della Pesa e il Valdarno superiore (proprio per questo a Volpaia sarebbe poi nato nel XV secolo uno spedale per il ricovero dei pellegrini). La via scendeva nel fosso della val di Pesa, ove ne sono visibili ancor oggi alcuni tratti, e poi risaliva in direzione di Albola (localit\u00e0 anch'essa con chiesa suffraganea della pieve di Santa Maria Novella), donde guadagnava facilmente il crinale dei monti che separano il Chianti dal Valdarno superiore.\nLe battaglie del Quattrocento.\nSituata nella zona nevralgica del Chianti senese, Volpaia ebbe a subire pi\u00f9 volte le conseguenze della secolare lotta fra la Repubblica senese e quella fiorentina. I due stati, confinanti proprio in questa regione, si erano di reciproco ostacolo nell'espansione territoriale, e perci\u00f2 trovavano continui pretesti per scontrarsi sul piano militare.\nA lasciare i loro segni furono soprattutto le scorrerie del capitano di ventura Alberico da Barbiano, durante la guerra tra Firenze e Filippo Maria Visconti, e le due disastrose invasioni aragonesi del 1452 e del 1478. In diverse occasioni, infatti, il Castello di Volpaia partecip\u00f2 alla difesa delle posizioni della Repubblica fiorentina nel Terzo di Radda. Ma fu nel corso della seconda invasione aragonese che esso si mise particolarmente in luce per il proprio attaccamento a Firenze.\nIl 24 dicembre 1477 si erano alleati contro Firenze la Repubblica di Siena e Ferdinando, re di Napoli. L'anno successivo questo pericoloso blocco militare ottenne anche la benedizione pontificia, giacch\u00e9 all'alleanza ader\u00ec Papa Sisto IV, adirato contro i Medici perch\u00e9 questi avevano ritenuto compromesso nella congiura dei Pazzi suo nipote, cardinale di San Giorgio.\nNel luglio del 1478 l'esercito dei collegati senesi e aragonesi attacc\u00f2 lo stato fiorentino dalla val di Staggia, pose l'assedio al castello di Rencine e presto lo conquist\u00f2. Poi, nell'agosto, si impadron\u00ec dei principali fortilizi chiantigiani, tra i quali quello di Volpaia. E poich\u00e9 gli articoli terzo e sesto della Lega stabilivano che tutte le terre e i castelli conquistati dai collegati entro un raggio di 15 miglia da Siena dovessero appartenere ai senesi, Volpaia sembrava dovesse ormai far parte del campo avverso a Firenze. Viceversa, il mese di agosto non era ancora finito e gi\u00e0 Volpaia si ribellava ai senesi che ne avevano preso possesso. Anzi, scacciata la guarnigione che le era stata posta a guardia, fece prigioniero il commissario senese, di nome Cipriano, che fu condotto a Firenze.\nL'esercito dei collegati, avvisato della rivolta, accorse con Federico, figlio del re di Napoli, alla testa di molte truppe, e il due settembre, vinta la resistenza dei difensori, espugn\u00f2 nuovamente il castello di Volpaia. Ma non fu una conquista duratura: il sette ottobre dello stesso anno il fortilizio fu riconquistato dai fiorentini, come la maggior parte dei castelli chiantigiani. Infine la guerra si spost\u00f2 fuori dal territorio del Chianti, ma continu\u00f2 ancora con alterne vicende fino alla tregua che fu patteggiata a Roma nel 1479, e trasformata in pace nel marzo 1480.\nArte.\nIl Castello.\nNonostante numerose integrazioni e distruzioni, il Castello di Volpaia conserva ancor oggi notevoli testimonianze del suo passato di fortificazione fiorentina nel territorio del Chianti. Il fortilizio era formato da una cinta di mura a pianta grossolanamente ellittica, nella quale si alternavano alcune torri di difesa. La maggiore di queste, posta a lato della porta d'ingresso, doveva fungere da mastio. Oltre a qualche tratto delle mura originali, rimangono oggi la poderosa torre principale della fortificazione, a pianta rettangolare, e una delle torri minori. Una torretta cilindrica, situata nel lato nord, \u00e8 da considerarsi invece aggiunta in epoca posteriore, giacch\u00e9 la sua muratura, a sasso accapezzato, \u00e8 diversa da quella, a filaretto, delle parti pi\u00f9 antiche del castello. \u00c8 probabile sia stata edificata dopo le distribuzioni aragonesi del 1478, poich\u00e9 dalla seconda met\u00e0 del XV secolo si costruirono spesso torri rotonde, che erano pi\u00f9 adatte a sostenere l'attacco delle nuove artiglierie. Una svolta, anche dal punto di vista della struttura architettonica del castello, ebbe luogo nel secolo XVI, con il declino della potenza senese che port\u00f2 nel 1555 alla caduta della repubblica. Ebbe inizio per il Chianti un lungo periodo di pace e il Castello di Volpaia, venuta meno la sua originaria funzione difensiva, perse poco a poco anche il suo aspetto guerresco: alcuni portali tardo-rinascimentali che si aprono in abitazioni entro il castello, testimoniano di questo mutamento, che port\u00f2 alla scomparsa di larghi tratti di mura e alla costruzione di edifici di abitazione.\nUna via percorreva il castello all'interno, lungo il suo asse maggiore, dividendolo in due parti quasi eguali. In corrispondenza dell'inizio di questa via principale si apriva la porta di accesso al fortilizio, oggi scomparsa per le alterazioni che ha subito tutta la parte sud-ovest delle mura (ma essa \u00e8 ancora riprodotta nei disegni di un cabreo del 1801). Nello stesso settore sono invece notevoli resti di costruzioni medioevali interne al castello, incorporate in edifici usati per abitazione.\nChiesa di San Lorenzo.\nEntro la cinta muraria era compresa anche l'antica chiesa di Volpaia, tuttora riconoscibile per avere nella facciata un occhio circolare, oggi murato, e, al di sopra del semplicissimo portale, un archivolto a sesto acuto. Essa ha una pianta presso a poco rettangolare, un'unica navata, ed \u00e8 coperta con semplici capre a vista. Questa costruzione, assai rozza, potrebbe risalire al XIV secolo, ma \u00e8 anche possibile che sia stata edificata nella seconda met\u00e0 del Quattrocento, dopo le distruzioni degli aragonesi, sui resti di una chiesetta romanica preesistente. Infatti la sua fiancata destra, che coincide con un tratto della cinta muraria, non \u00e8 rivestita da filaretti di arenaria come le parti pi\u00f9 antiche del castello, e invece mostra un paramento murario irregolare dove bozze di bianco alberese ben scalpellate, forse residuo di una chiesetta romanica preesistente, si alternano a frammenti di arenaria. La chiesa, cui serviva da campanile una delle superstiti torri del castello, \u00e8 stata sconsacrata nel XIV secolo, quando \u00e8 stata costruita la nuova chiesa di Volpaia.\nLa totale mancanza di brani architettonicamente impegnati o di decorazioni scultoree rende problematica una precisa datazione dei resti del castello di Volpaia. Tuttavia, nelle pi\u00f9 antiche strutture murarie, caratterizzate da un perfetto rivestimento a filaretti, la fortificazione pu\u00f2 essere fatta risalire alla prima met\u00e0 del XII secolo. A causa della vicinanza di alcune cave di arenaria (sino a qualche anno fa ancora sfruttate) la costruzione \u00e8 prevalentemente realizzata con tale pietra. E ci\u00f2 le conferisce un aspetto bruno-dorato, insolito nel Chianti, ove, anche nelle fortificazioni, prevale la solare chiarezza dell'alberese.\nCommenda di San'Eufrosino.\nNon vi sono invece problemi di collocazione temporale per il pi\u00f9 insigne edificio, vanto e simbolo di Volpaia; la chiesa-torre intitolata a Sant'Eufrosino, evangelizzatore del Chianti, dichiarata \"Monumento Nazionale\" nel 1982. Essa \u00e8 detta comunemente \"La Commenda\" perch\u00e9 era legata in origine a una \"commenda\", o beneficio, di vari poderi, istituita nel 1443 da Ser Piero della Volpaia, il quale ne aveva investito Fra Bartolomeo Canigiani, cavaliere gerosolimitano.\nL'impianto e la struttura della Commenda di Sant'Eufrosino (la cui facciata \u00e8 riprodotta nell'etichetta del Chianti Classico di Volpaia) sono quattrocentesche, di ispirazione tipicamente michelozziana. Ma le derivazioni da Michelozzo vi sono interpretate con uno stile vicino a quello di Giuliano da Maiano. Il monumento\u00a0\u2013 costruito fra il 1443 e il 1460 \u2013 \u00e8 comunque di tale importanza da meritare un suo proprio studio monografico. Nel suo interno era conservata fino al 1932 (anno in cui la chiesa fu sconsacrata) una delle pi\u00f9 importanti opere di Cosimo Rosselli, realizzata nel 1480: una grande pala con cornice architettonica intagliata e dipinta, che si trova attualmente al Centro nazionale di studi sul Rinascimento a Firenze.\nAltri edifici.\nNei pressi del castello sorsero anche, specie con la Controriforma, oratori e piccole chiese. Due di queste architetture minori, entrambe risalenti al XVII secolo, rimangono ancora: \nLa cappella alla fine del XVIII secolo viene indicata quale \"oratorio dell'arcangelo Raffaello\" e venne edificata dalla famiglia Braccini il cui stemma ancora oggi sormonta il portale. La facciata \u00e8 semplicissima e presenta un semplice portale affiancato da due finestre tutte incorniciate in pietra serena. Unica caratteristica degna di nota \u00e8 il tetto che ha le falde fortemente aggettanti per poter proteggere gli inginocchiatoi posti sotto le finestre.\nLa cappella sorge isolata in un bosco nei pressi di Volpaia ed \u00e8 circondata da cipressi. Venne costruita per sostituire un tabernacolo contenente un dipinto del XV secolo raffigurante la \"Madonna col Bambino\", dipinto considerato miracoloso. Sotto l'altare vi \u00e8 un'iscrizione con la data 1687 che potrebbe essere l'anno di costruzione dell'edificio.\nLa facciata \u00e8 dominata dalla mole del semplice portico architravato che viene sostenuto da due pilastri tuscanici in pietra serena. Agli spigoli della facciata vi sono delle semplici lesene anch'esse in pietra serena. Si accede al portico mediante una breve e ripida scalinata alla cui base ci sono dei pilastrini in pietra sostenenti dei pinnacoli piramidali in arenaria. Nella parte inferiore della facciata, quella sotto il portico, \u00e8 situato il portale di accesso, sormontato da un frontone spezzato con al centro uno stemma, e due finestrelle con inferriata; tutte queste aperture presentano una elegante cornice in pietra. L'interno della cappella \u00e8 a aula unica con copertura a capriate e con la parte terminale rialzata di un gradino per sottolineare l'area presbiterale. Nella parte di fondo, ai lati dell'altare, sono due aperture che danno accesso alla sacrestia.\nLa famiglia \"Della Volpaia\".\nOriginaria della Volpaia era la famiglia fiorentina che dal castello prendeva nome: famiglia che nei secoli XV e XVI espresse una serie di eruditi, artisti e costruttori di orologi, sfere armillari, compassi e notturlabi. Anzi, questa particolare meccanica di precisione, tipico aspetto della scienza pre-galileiana, si \u00e8 soliti farla risalire, per Firenze, proprio ai Della Volpaia. Tra di essi, i primi nomi conosciuti sono quelli di Benvenuto e Lorenzo, del secolo XV. Quest'ultimo, amico di Leonardo da Vinci e in questioni tecniche spesse volte suo confidente, \u00e8 noto per aver costruito per conto dei Medici l'orologio planetario che attualmente si trova in Palazzo Vecchio. Egli ebbe tre figli: Benvenuto, Eufrosino e Cammillo. Di un figlio di Cammillo, Girolamo, \u00e8 pervenuto il maggior numero di strumenti.\nIl Museo Galileo di Firenze possiede numerose opere dei Della Volpaia, e soprattutto di Girolamo, del quale vanno ricordati, tra gli altri, un orologio notturno e solare firmato e datato 1568 e una sfera armillare, anch'essa con firma e data (1564).\nAltri strumenti si trovano al Science Museum di Londra, al National Maritime Museum di Greenwich, all'Adler Planetarium di Chicago e in altri importanti Musei di storia della scienza.\nDi particolare rilievo anche i tre codici Della Volpaia (\"Codex Marciano\" n\u00ba 5363, \"Codex Magliabechi\" cl. XIX, n\u00ba 90, \"Codex Antinori\" n\u00ba 17) che costituiscono tipici esempi dei manuali (segreti e personalissimi) redatti dagli artigiani del\nAltri illustri personaggi appartenuti alla stessa famiglia furono: ser Piero della Volpaia, che nel 1443 fond\u00f2 e dot\u00f2 la Commenda di Sant'Eufrosino; Lorenzo di Frosino della Volpaia, priore dello Spedale degli Innocenti a Firenze negli anni 1456-58; Francesco di Frosino della Volpaia, eletto podest\u00e0 di Radda nel 1633.\nLa vocazione vitivinicola.\nCi\u00f2 che va sottolineato \u00e8 che le vicende di Volpaia e delle famiglie che via via ne hanno posseduto il territorio sono state sempre strettamente legate allo sviluppo vinicolo del Chianti e della vera zona storica d'origine del Chianti Classico. Asse portante di questo sviluppo fu il sistema mezzadrile, di cui restano testimonianza i casali isolati nei poderi che, quali punti di insediamento, risalgono alla rivoluzione agraria del XII secolo: quella rivoluzione che port\u00f2 appunto anche nel Chianti alla prevalenza del contratto mezzadrile sull'organizzazione agraria altomedievale imperniata sulle \"curtes\". E che Volpaia fosse un centro vitivinicolo di particolare importanza \u00e8 confermato anche dal fatto che essa (a differenza di Brolio, Meleto e altri castelli chiantigiani) \u00e8 una tipica \"terra murata\", cio\u00e8 un borgo fortificato; ci\u00f2 testimonia che la scelta di fortificare Volpaia non dipese da ragioni soltanto militari, ma soprattutto dall'esigenza di proteggere l'economia rurale della zona (gi\u00e0 allora vitivinicola) che, evidentemente, doveva essere ritenuta di grande pregio. Tale situazione \u00e8 ancora chiaramente illustrata dalle mappe dei Capitani di Parte Guelfa verso la met\u00e0 del Cinquecento, ove il borgo-castello \u00e8 raffigurato con il circuito murario completo munito di ben sei porte.\nLe fortune dell'economia vitivinicola di Volpaia ebbero notevole incremento a partire dal secolo XVI, quando la lunga pace seguita al turbinoso periodo di lotte tra Siena e Firenze consent\u00ec ai vini chiantigiani di diffondersi e farsi apprezzare non soltanto in Italia, ma in vaste zone d'Europa. E le colline di Volpaia, passate via via in propriet\u00e0 a grandi famiglie terriere come i conti Capponi, i Canigiani e i marchesi Bartolini-Baldelli, vantano da allora un tale primato enologico da esser sempre state definite, per antonomasia, come \"poggi viniferi\", secondo la definizione raccolta dal Repetti nel suo Dizionario geografico fisico storico della Toscana apparso nel 1841.\nSu questi colli nascono ancor oggi il Chianti Classico e gli altri vini del Castello di Volpaia, prodotti in un ambiente conservatosi nei secoli con il suo intatto carattere medievale e quattrocentesco, protetto dal vincolo paesaggistico della Soprintendenza ai Monumenti: le cantine ricavate negli antichi sotterranei del Castello e della Commenda, l'imbottigliamento nelle sale di un palazzetto patrizio, le abitazioni nelle rustiche case medievali; un complesso urbanistico che, inquadrato tra le vigne, gli oliveti e i boschi che lo circondano, rappresenta un vero e proprio monumento, sia per i caratteri edilizi e artistici dei suoi edifici, sia quale attestato di una remota cultura e prosperit\u00e0 fondata, oggi come allora, sulla vite e sul Chianti Classico.\nIl suo Chianti Classico Riserva 2015 \u00e8 stato classificato al 3\u00ba posto da Wine Spectator nella sua celebre classifica dei 100 vini migliori del mondo."}
{"id": "1974668", "revid": "268849", "url": "https://it.wikipedia.org/wiki?curid=1974668", "title": "Instituto", "text": ""}
{"id": "1974672", "revid": "110157", "url": "https://it.wikipedia.org/wiki?curid=1974672", "title": "Power Gate", "text": "Power Gate \u00e8 una tecnologia annunciata da Intel nel corso del 2008 e sviluppata allo scopo di aumentare l'efficienza energetica dei propri microprocessori basati sull'architettura Nehalem (successiva all'Intel Core Microarchitecture dei Core 2 Duo e Core 2 Quad).\nPrincipi di funzionamento.\nGrazie al processo produttivo a 45 nm con gate metallici ad alta costante dielettrica, \u00e8 stato possibile integrare nel die i nuovi transistor Power Gate, il cui scopo \u00e8 quello di lavorare a stretto contatto con la pi\u00f9 famosa tecnologia SpeedStep, destinata anch'essa al risparmio energetico, al fine di minimizzare il consumo della CPU.\nI processori dotati della tecnologia Power Gate sono in grado di rallentare e accelerare individualmente la frequenza di ogni singolo core di cui sono composti (l'architettura Nehalem prevede processori da 2 a 8 core) a seconda della specifica occupazione e arrivare addirittura allo \"spegnimento\" degli interi core, riducendone il voltaggio a zero, e non limitandosi a diminuirne le richieste energetiche, come avveniva con la tecnologia SpeedStep.\nTale tecnologia \u00e8 abbinata anche ad un'altra, esattamente duale, la cosiddetta Intel Turbo Mode che nelle situazioni in cui alcuni core sono inutilizzati (e di conseguenza spenti da Power Gate) mentre altri sono saturi, provveder\u00e0 ad operare un certo overclock automatico dei core attivi in modo da migliorare le prestazioni di quelle applicazioni che non sono in grado di sfruttare adeguatamente tutti i core di un processore multi core. Questo aumento di clock farebbe normalmente aumentare il consumo del processore che per\u00f2, data la contemporanea inattivit\u00e0 dei core restanti, rimane comunque all'interno delle specifiche previste in fase di progetto."}
{"id": "1974675", "revid": "78273", "url": "https://it.wikipedia.org/wiki?curid=1974675", "title": "Raffineria di Falconara", "text": ""}
{"id": "1974686", "revid": "599013", "url": "https://it.wikipedia.org/wiki?curid=1974686", "title": "Mikko Esko", "text": "Gioca nel ruolo di palleggiatore nel Vammalan Lentopallo."}
{"id": "1974690", "revid": "212348", "url": "https://it.wikipedia.org/wiki?curid=1974690", "title": "USS Saratoga (NCC-31911)", "text": ""}
{"id": "1974694", "revid": "732240", "url": "https://it.wikipedia.org/wiki?curid=1974694", "title": "Pirenoidi", "text": ""}
{"id": "1974697", "revid": "212348", "url": "https://it.wikipedia.org/wiki?curid=1974697", "title": "USS Tolstoy", "text": ""}
{"id": "1974698", "revid": "38120", "url": "https://it.wikipedia.org/wiki?curid=1974698", "title": "Il ritorno del Padrino", "text": ""}
{"id": "1974699", "revid": "119559401", "url": "https://it.wikipedia.org/wiki?curid=1974699", "title": "Monte Luta", "text": "Il monte Luta (1.231 ) si trova sulla Catena Costiera nell'Appennino calabro.\nLa vetta \u00e8 raggiungibile attraverso i sentieri nei boschi di castagni che partono da diversi comuni della media valle del Crati. \"Gesuiti\" (frazione di San Vincenzo La Costa), o \"Bucita\" (frazione di San Fili), sono due buoni punti di partenza per una passeggiata attraverso i verdi boschi della zona.\nLa vetta del monte Luta, che \u00e8 posta nel territorio comunale di San Fili, \u00e8 raggiungibile anche attraverso un sentiero che parte dal passo Crocetta."}
{"id": "1974700", "revid": "4175", "url": "https://it.wikipedia.org/wiki?curid=1974700", "title": "Overmach Rugby Parma", "text": ""}
{"id": "1974702", "revid": "281666", "url": "https://it.wikipedia.org/wiki?curid=1974702", "title": "Curva di incendio", "text": ""}
{"id": "1974703", "revid": "287204", "url": "https://it.wikipedia.org/wiki?curid=1974703", "title": "Incendio di progetto", "text": ""}
{"id": "1974705", "revid": "123562204", "url": "https://it.wikipedia.org/wiki?curid=1974705", "title": "ELO 2", "text": "ELO 2 \u00e8 il secondo album dell'Electric Light Orchestra, uscito nel 1973. Negli Stati Uniti \u00e8 stato pubblicato on il titolo di Electric Light Orchestra II, ed \u00e8 a volte conosciuto come ELO II.\nL'album.\nOriginariamente fu intitolato \"The Lost Planet\", ma questo concetto venne abbandonato; fu durante le prime sedute di registrazione di questo album che Roy Wood lasci\u00f2 la band con l'intento di formare un nuovo gruppo. Ci\u00f2 si concretizz\u00f2 con la nascita degli Wizzard agli inizi del 1972. Wood suon\u00f2 in due brani: basso e violoncello in \"In Old England Town\" e in \"From the Sun to the World\". Venne sostituito da Colin Walker e da Mike Edwards, con Wilfred Gibson al violino. Richard Tandy fece il suo debutto ufficiale negli ELO, anche se aveva gi\u00e0 partecipato ad alcuni live con il vecchio gruppo. La copertina americana del disco differiva da quella inglese, come un po' gi\u00e0 suggeriva il titolo; in Gran Bretagna usc\u00ec con il titolo \"ELO 2\", con l'immagine di una piccola lampadina fluttuante nello spazio, mentre negli Stati Uniti la copertina, caratterizzata da una lampadina pi\u00f9 grande nel cielo notturno, \u00e8 stata intitolata \"The Electric Light Orchestra II\". Per queste ragioni \"Roll Over Beethoven\" \u00e8 stata leggermente modificata in lunghezza rispetto alla sua omologa americana, e la seconda traccia \"Momma\" \u00e8 stata rinominata \"Mama\". Tutti e cinque i pezzi sono pi\u00f9 lunghi di una normale canzone rock, e sono caratterizzati da pi\u00f9 strati di orchestrazioni che creano un suono denso e complesso.\nInsieme al suo predecessore, \u00e8 stato l'album di minore risalto commerciale della band, anche se contrariamente alle previsioni ha raggiunto la British Top 40 Album Chart, quando il seguente, On the Third Day, non raggiunse questo obiettivo. Roll Over Beethoven, invece, scal\u00f2 le classifiche americane e inglesi fino alla Top 10. Nel 2006 l'album \u00e8 stato rimasterizzato con delle piccole modifiche riguardo alla tracklist.\nTracce.\nTutti i brani sono stati scritti da Jeff Lynne tranne dove indicato."}
{"id": "1974707", "revid": "281666", "url": "https://it.wikipedia.org/wiki?curid=1974707", "title": "Compartimento antincendio", "text": ""}
{"id": "1974709", "revid": "235834", "url": "https://it.wikipedia.org/wiki?curid=1974709", "title": "ELO II", "text": ""}
{"id": "1974719", "revid": "834", "url": "https://it.wikipedia.org/wiki?curid=1974719", "title": "Jacinto (Minas Gerais)", "text": ""}
{"id": "1974720", "revid": "36426", "url": "https://it.wikipedia.org/wiki?curid=1974720", "title": "Chiesa di San Giovanni Battista (Villamar)", "text": "La chiesa di San Giovanni Battista (\"cr\u00e8sia de Santu Giuanni Batista\" in lingua sarda) \u00e8 la parrocchiale di Villamar, situata nel quartiere \"Maiorchino\", nel centro storico del paese. La sua rilevanza, dal punto di vista artistico, si deve soprattutto alla presenza al suo interno del \"Retablo della Madonna del Latte\", una delle principali opere di Pietro Cavaro.\nStoria e descrizione.\nSebbene non siano pervenute notizie sulla chiesa romanica di San Giovanni di \"Mara Arbarei\" (antico nome di Villamar, documentato dal 1219), si rivelano le tracce di questa costruzione nel tratto murario, databile alla seconda met\u00e0 del XIII secolo, inglobato nella facciata dell'attuale parrocchiale di Villamar. Questa \u00e8 frutto della ricostruzione cinquecentesca, secondo i canoni stilistici dello stile gotico catalano e sul modello cagliaritano del San Giacomo in Villanova, e dei restauri e ampliamenti nei secoli successivi.\nIn facciata, la porzione muraria duecentesca \u00e8 in pietra calcarea e vulcanite, preservata dall'intonaco. Presenta un portale romanico, con architrave poggiante su capitelli scolpiti e sormontato da un arco di scarico. I cunei dell'arco presentano, in alternanza, alloggi per bacini ceramici. A sinistra si innalza la torre campanaria cinquecentesca, a canna quadra.\nL'interno \u00e8 a tre navate, con cappelle laterali. Il presbiterio, a pianta quadrangolare, presenta una volta a crociera costolonata stellare. \nRetablo della Madonna del Latte.\nL'altare maggiore \u00e8 un'opera settecentesca in marmi policromi; sull'altare \u00e8 collocato il \"Retablo della Madonna del Latte\" (detto anche \"Retablo di Villamar\"), firmato da Pietro Cavaro e risalente al 1518, come testimonia l'iscrizione leggibile sull'opera: \"ANNO SALUTIS MDXVIII DIE XXV MENSIS MAIUS PINGIT HOC RETABOLUM PETRI CAVARO PICTORUM MINIMUS STAMPACIS\".\nIl retablo venne commissionato da don Salvatore Aymerich. L'opera si compone di diverse tavole dipinte, disposte attorno alla nicchia centrale, ove \u00e8 custodita la statua lignea della Madonna col Bambino, scolpita dal campano Giovanni da Nola. La predella (fascia inferiore del retablo) \u00e8 costituita da sette scomparti, con le raffigurazioni di altrettanti episodi della vita di Ges\u00f9 e della Madonna: da sinistra si trovano l\"Annunciazione\", la \"Nativit\u00e0\", l\"Adorazione dei Magi\", la \"Risurrezione\", l\"Ascensione\", la \"Pentecoste\" e la \"Morte della Madonna\". In due grandi tavole ai lati della predella, sono dipinti i santi Pietro e Paolo. La parte superiore del retablo, con al centro la statua della Madonna, presenta cinque tavole: nelle due a sinistra sono raffigurati \"San Giovanni Battista\" e \"San Michele Arcangelo\", in quella centrale (sopra la nicchia della Madonna) la \"Crocefissione di Ges\u00f9\", mentre le due a destra presentano il Battesimo di Ges\u00f9 e \"San Francesco d'Assisi\" nell'atto di ricevere le stimmate. Sei tavole pi\u00f9 piccole, con raffigurati angeli musici, sono disposti ai lati della nicchia centrale. Infine, nei dipinti sui polvaroli, sono rappresentati san Nicola di Bari, sant'Onofrio, sant'Anna e Maria Bambina, sant'Orsola e le vergini compagne, l'arcangelo Raffaele con Tobiolo, Dio Padre tra i santi vescovi Giorgio di Suelli e Lucifero di Cagliari, l'arcangelo Gabriele, i santi Cosma e Damiano, santa Caterina d'Alessandria, san Cristoforo e sant'Antonio abate."}
{"id": "1974721", "revid": "124123", "url": "https://it.wikipedia.org/wiki?curid=1974721", "title": "Sante Ghedini", "text": "Il suo nome \u00e8 legato alle competizioni automobilistiche, ed in particolar modo alla Formula 1 e alla Scuderia Ferrari.\nEsordi.\nEntr\u00f2 nell'ambiente nel 1968, proprio con \"la rossa\", dove rimase fino al 1978.\nDurante quel periodo assunse diverse cariche manageriali, ed occup\u00f2 assieme a Franco Gozzi, un ruolo determinante nelle relazioni tra stampa nazionale ed internazionale, ed il team di Formula 1 di Maranello.\nEbbe modo di contribuire alla vittoria dei mondiali 1975 e 1977, di Niki Lauda, allora prima guida della squadra emiliana.\nUn personaggio a cui si leg\u00f2 particolarmente, in modo ancor pi\u00f9 marcato, dopo il rogo del Gran Premio del Nurburgring del 1976, dal quale il pilota austriaco, riusc\u00ec a salvarsi, ma che ancora oggi lascia i segni delle gravi ustioni riportate.\nGli anni alla Brabham.\nDopo l'abbandono al team del Drake nel 1978, da parte di Lauda, Ghedini lo segu\u00ec nella scuderia Brabham, dove operava col ruolo di capo dell'ufficio stampa.\nUn incaric\u00f2 che continu\u00f2 a portare avanti, fino al 1982, nonostante Niki, nel 1979 scelse di ritirarsi momentaneamente dalle gare (per tornarvi pochi anni dopo, col team McLaren).\nDopo il 1982, Sante Ghedini, quasi scomparve dalla kermesse del grande circo, a punto tale che non lo si vide pi\u00f9, per buona parte degli anni ottanta.\nIl ritorno a Maranello.\nSolo al termine del 1991, si ebbero nuovamente sue notizie, quando Luca Cordero di Montezemolo, da poco neo direttore della Ferrari, decise di affidargli la direzione della gestione sportiva della scuderia di Formula 1 che, dopo il campionato del 1990, necessitava di una profonda ristrutturazione per riuscire a venire fuori da un lungo periodo di crisi.\nGhedini prese le redini del team, sostituendo l'Ing.Claudio Lombardi, che aveva ricoperto lo stesso ruolo, dopo le prime corse del mondiale '91, al posto di Cesare Fiorio.\nCon l'avvento di Ghedini per\u00f2, torn\u00f2 ad occuparsi del reparto tecnico.\nTuttavia la gestione Ghedini, si rivel\u00f2 una delle peggiori, in quanto nel periodo in cui era il direttore sportivo (1991-1993), la squadra non riusc\u00ec mai a vincere una gara, n\u00e9 ad ottenere una pole position, nonostante la presenza di progettisti del calibro di John Barnard, e piloti come Jean Alesi, Gerhard Berger ed Ivan Capelli.\nDirettore del Mugello e inizio dell'era Todt.\nIl suo si rivel\u00f2 essere un incarico di transizione, in attesa di un direttore che forse aveva pi\u00f9 stimoli, come fu Jean Todt che, durante il campionato '93, raccolse il testimone.\nTodt infatti, veniva da una lunga gavetta, iniziata nei rally, prima come navigatore, poi come direttore sportivo del team Peugeot nel campionato del Mondo, dove raccolse diversi successi, in seguito ripetuti con la stessa squadra, nei rally raid e nella cronoscalata di Pikes Peak.\nTuttavia Todt, ambiva ad occuparsi di team di Formula 1, un progetto che la Peugeot non intendeva sviluppare, cos\u00ec appena fu chiamato da Montezemolo, non esit\u00f2 ad accettare.\nA quel punto, Ghedini, \u00e8 divenuto direttore dell'Autodromo Internazionale del Mugello, che gli ha permesso di rimanere nell'orbita Ferrari, poich\u00e9 l'impianto toscano \u00e8 di propriet\u00e0 del costruttore di Maranello."}
{"id": "1974724", "revid": "1573940", "url": "https://it.wikipedia.org/wiki?curid=1974724", "title": "Chiesa di San Filippo Neri (Forl\u00ec)", "text": "La chiesa di San Filippo Neri \u00e8 una chiesa della citt\u00e0 di Forl\u00ec costruita nell'area dove anticamente era stato eretto il palazzo degli Orsi, distrutto per volere di Caterina Sforza nel 1488: infatti la chiesa sorge proprio nell'incrocio della via Guasto degli Orsi e via Giorgina Saffi, che, proseguendo verso il San Domenico, prende il nome di via Caterina Sforza.\nCaratteristiche.\nLa chiesa ha una facciata molto semplice ed esternamente appare molto pi\u00f9 piccola da come si pu\u00f2 notare dall'interno, ricco di stucchi e di affreschi.\nIl tempio ha una pianta a croce latina ad unica navata con due cappelle per lato.\nAll'incrocio della navata centrale col transetto si trovano, nei piloni, quattro grandi statue di Luigi Acquisti: \"L'Umilt\u00e0\", \"L'Amore del prossimo\", \"La Carit\u00e0\", \"Il Disprezzo delle grandezze terrene\" (1780 circa).\nLa base di un pozzo \u00e8 situata al centro della navata, anticamente posta all'interno dell'antico Palazzo degli Orsi e riportata alla luce durante gli ultimi restauri di consolidamento avvenuti dopo il 2000, in cui sono stati trovati i dadi da gioco dell'epoca.\nAll'interno, le storie di San Filippo Neri sono di Agostino Mitelli e di Angelo Michele Colonna.\nStoria.\nLa prima chiesa venne eretta fra il 1642 e il 1648 per volont\u00e0 di Fabrizio Dall'Aste. Nel 1650 alla chiesa venne aggiunto anche il convento dei filippini demolito poi nel 1969 per far posto all'attuale scuola elementare Diego Fabbri.\nNel 1780 venne messo in atto un restauro della chiesa che le don\u00f2 l'attuale aspetto.\nDal 1821 al 1859 il complesso di San Filippo Neri venne abitato dai Gesuiti, nel 1926 venne trasformata in un magazzino e solamente i restauri messi in atto nel 1990 rimisero in pristino l'edificio."}
{"id": "1974737", "revid": "122506263", "url": "https://it.wikipedia.org/wiki?curid=1974737", "title": "Episodi di Ugly Betty (terza stagione)", "text": "La terza stagione della serie televisiva Ugly Betty viene trasmessa negli USA dal 25 settembre 2008 sul network ABC. In Italia la terza stagione venne trasmessa in prima visione assoluta, dal 6 gennaio 2009 al 27 luglio 2009, alle ore 21:00, su Fox Life di Sky. In chiaro la terza stagione \u00e8 in onda dal 9 novembre 2010 alle 17.35 su Italia 1.\nUna nuova vita.\nTrama.\n Betty si \u00e8 lasciata alle spalle sia Henry che Gio, rifiutando entrambe le loro proposte di lavoro, ed \u00e8 partita per una lunga vacanza in California. Al suo rientro a New York \u00e8 pi\u00f9 grintosa che mai, porta con s\u00e9 un raccoglitore pieno nuove idee, il lancio di nuove \"Mode\", e, per il futuro, una lista di tre propositi: pi\u00f9 responsabilit\u00e0 lavorative, niente situazioni romantiche e coinvolgimenti sentimentali, e infine, per vivere da sola, un appartamento in affitto. Ritornando al lavoro, per\u00f2, avr\u00e0 una brutta sorpresa quando scoprir\u00e0 che Daniel \u00e8 stato trasferito al magazine \"Player\", un'altra rivista del gruppo Meade specializzata in videogiochi.\nAi piani alti gli oscuri progetti di Wilhelmina prendono corpo: sempre affiancata dal fidato assistente Marc, da quando \u00e8 stata nominata redattore capo, tenta in tutti i modi di manipolare Alexis per sabotare \"Hot Flash\", la rivista di Claire, per concentrare cos\u00ec tutte le risorse disponibili, sulla prima uscita di \"Mode\". Betty, nel frattempo, anche se osteggiata dal padre e dalla sorella, \u00e8 decisa a cercare un appartamento, ma, cos\u00ec desiderosa di andare a vivere da sola, si ritrova in un appartamento in condizioni disastrose, veramente un cattivo affare. A causa di un ambiente decisamente diverso da quello della rivista di moda \u00e8 altrettanto disastroso il suo esordio come assistente di Daniel al \"Player\". Hilda, all'insaputa della famiglia, continua a portare avanti la relazione con l'allenatore Diaz nonostante abbia scoperto che \u00e8 sposato, mentre Ignacio ha trovato lavoro in un fast food, ma deve sopportare le angherie della sua responsabile, Kimberly, che \u00e8 la stessa ragazza che tormentava Betty ai tempi del liceo, la quale, alla fine, lo licenzia.\nBetty e Hilda, quindi, decidono di affrontarla, ma la discussione si accende trasformandosi in rissa. Wilhelmina, intanto, riesce nel suo intento: Alexis comunica alla madre che ha intenzione di trasformare la sua rivista in un inserto. Claire, allora, vedendo declassata \"Hot Flash\", reagisce mettendo in guardia la figlia sulle reali intenzioni di Wilhelmina, la quale, a suo dire, sta mettendo l'uno contro l'altro i membri della famiglia Meade per annientarli e potere prendere il comando dell'intera compagnia. Daniel gestisce con difficolt\u00e0 il rapporto con il figlio, irrequieto e disobbediente, tentando invano di imporre la propria autorit\u00e0, ma poi, su consiglio della madre, gli parla con il cuore in mano riuscendo a ottenere la sua benevolenza. \nHilda decide di mettere il padre al corrente delle difficolt\u00e0 di Betty con la nuova casa e allora, tutti insieme, Ignacio, Justin e Hilda, si mettono al lavoro per ristrutturare l'appartamento. Betty si rende conto di avere sbagliato a non ascoltare l'invito della sua famiglia a essere prudente nelle decisioni, comprendendo anche di avere esagerato nei confronti di Kimberly, cos\u00ec alla fine va a trovarla al fast food per scusarsi, convincendola a riassumere Ignacio. Finalmente Betty si gode l'appartamento rimesso a nuovo, soddisfatta di essere gi\u00e0 riuscita in due dei suoi buoni propositi: vive per conto suo nella \"City\" e ha iniziato ad ambientarsi assumendosi maggiori responsabilit\u00e0 nel lavoro. Adesso non le resta che evitare ogni tipo di coinvolgimento sentimentale, ma l'impresa si riveler\u00e0 ben presto ardua. Betty, infatti, fa la conoscenza del suo nuovo vicino di casa, Jesse, e nei suoi occhi si accende una strana luce.\nLavorare per il nemico.\nTrama.\nDaniel \u00e8 alla ricerca di nuove strategie per il \u201cPlayer Magazine\u201d, tentando di mostrarsi entusiasta del proprio lavoro, ma in realt\u00e0 non \u00e8 appagato e continua a pensare a \u201cMode\u201d. Nemmeno Betty, dal canto suo, \u00e8 soddisfatta del nuovo incarico, e, quando scopre che Daniel sta lavorando di nascosto sul menab\u00f2 del nuovo numero di \u201cMode\u201d in uscita, decide di andare a parlare con Alexis per convincerla a reintegrarlo mostrando le note personali di Daniel sulla bozza, facendole notare che a lui manca molto la rivista, alla quale ha ancora molto da dare. Alexis rifiuta fermamente, ma in realt\u00e0 \u00e8 incuriosita dal lavoro di Daniel, cos\u00ec si confronta con Wilhelmina, proponendole le correzioni; quando Wilhelmina si accorge che le note sono opera di Daniel, per\u00f2, ribatte affermando che lui non ha pi\u00f9 alcun potere sulla rivista.\nAlexis, quindi, dice che \u00e8 stata Betty a farle vedere gli appunti di Daniel, con i quali si trova pienamente d'accordo e la obbliga a prenderli in considerazione. Wilhelmina \u00e8 furiosa, perch\u00e9 ha capito che Betty \u00e8 diventata un problema per lei da quando sta tentando di fare reintegrare Daniel; dunque decide che \u00e8 giunto il momento di portarla dalla propria parte. La invita a pranzo e le propone di lasciare il lavoro con Daniel per ritornare a \u201cMode\u201d come sua assistente, con tanto di aumento di stipendio. Betty sul momento rifiuta, ma nel profondo \u00e8 combattuta, perch\u00e9 desidera fortemente riavere il suo vecchio lavoro. Il giorno dopo Wilhelmina incontra Daniel in ascensore, e, con sarcasmo, gli parla del suo colloquio con Betty e dell'offerta di lavoro che le ha rivolto. Daniel allora va su tutte le furie, rimproverando Betty per non averlo informato della proposta di Wilhelmina. Lei dice che \u00e8 desolata, perch\u00e9 non vorrebbe lasciarlo, ma che lavorare al \u201cPlayer\u201d non la rende felice, cercando di farlo riflettere sulla possibilit\u00e0 di tornare anche lui a \u201cMode\u201d. Daniel, contrariato, ribatte che non ne ha alcuna intenzione, e invita Betty ad accettare il lavoro per Wilhelmina, se \u00e8 davvero quello che desidera.\nBetty, quindi, rientra a \u201cMode\u201d al servizio di Wilhelmina, che sta organizzando il party per il lancio della rivista, trovandosi immediatamente sommersa di incarichi difficili, uno pi\u00f9 di tutti: Wilhelmina le chiede di prendere a noleggio da un museo una preziosissima tiara da indossare la sera della festa. Betty crede che Wilhelmina la odi e che la stia tormentando in modo da trovare un buon motivo per licenziarla, quindi si impegna al massimo per ottenere la tiara e, alla fine, ci riesce. Wilhelmina \u00e8 molto impressionata delle capacit\u00e0 di Betty e le dice la verit\u00e0: la tiara era solo un modo per metterla alla prova, esattamente come aveva fatto Fey Sommers con lei ai tempi in cui era la sua assistente. Betty ha dimostrato di essere l'unica, oltre a Wilhelmina, in grado di riuscire in un'impresa del genere. Wilhelmina, dunque, propone a Betty di diventare la sua \"prot\u00e9g\u00e9e\", con il ruolo di prima assistente, al posto di Marc, e la incarica dell'intera organizzazione del party. Marc \u00e8 fuori di s\u00e9 dalla rabbia, ma Betty si scusa con lui, implorando il suo aiuto nella preparazione della festa. Daniel, nel frattempo, viene messo al corrente che i nonni di DJ stanno intentando un procedimento legale per riaverlo in Francia, e, prima di iniziare la battaglia legale per tenerlo con s\u00e9, decide di parlargli e chiedergli cosa realmente desideri. DJ risponde che i nonni gli mancano, ma che vuole rimanere vicino al padre. Hilda sta frequentando Tony, il quale la invita per una cena romantica approfittando dell'assenza della moglie. Betty, per\u00f2, scopre alcune foto sul cellulare del coach che lo ritraggono insieme ad un'altra donna e, sconvolta, decide di mostrarle alla sorella.\nHilda quindi \u00e8 costretta a confessare a Betty che, in realt\u00e0, Tony \u00e8 sposato, ricevendo da lei un duro rimprovero. La sera della cena Tony non si presenta al ristorante per un imprevisto con la moglie; Hilda ne rimane profondamente delusa. Christina, intanto, sta vivendo un periodo difficile, perch\u00e9 ha il sospetto che il marito abbia ripreso a drogarsi, cos\u00ec preleva una ciocca dei suoi capelli e la porta ad analizzare. Quando ottiene i risultati e scopre che sono positivi lo affronta duramente accusandolo di averla usata, estorcendole i soldi per comprare la droga, ma lui reagisce in maniera molto brusca, andandosene via furioso. Wilhelmina affida a Marc alcuni sacchi colmi di corrispondenza da distruggere, ma Marc scarica il compito a Betty la quale, non appena scopre che si tratta di lettere di tanti lettori indirizzate a Daniel che esprimevano apprezzamenti per il suo lavoro come redattore capo di Mode, e che Wilhelmina aveva appositamente occultato, decide di mostrargliele per convincerlo finalmente a ritornare. Arriva la sera del party di lancio del nuovo \u201cMode\u201d e Betty, che si \u00e8 resa conto di essersi messa in una brutta situazione accettando il lavoro per Wilhelmina, consegna a quest'ultima la sua lettera di dimissioni.\nMentre sta per abbandonare la festa Betty vede Daniel arrivare insieme ad Alexis, la quale affronta Wilhelmina dicendole che il primo numero del nuovo \u201cMode\u201d \u00e8 stato un totale fallimento, per cui la declassa di nuovo a direttore creativo, annunciando pubblicamente il ritorno di Daniel come redattore capo. Wilhelmina, infuriata, si scontra con Claire, la quale le ricorda che il suo destino alla Meade Publications \u00e8 legato solamente al nascituro figlio di Bradford e la minaccia davanti a tutti, dicendo di essere capace di qualsiasi cosa, pur di difendere i propri figli. Mentre la festa va avanti Christina sta per lasciare l'edificio, ma l'ascensore non arriva, cos\u00ec decide di usare le scale di servizio, ma improvvisamente qualcuno la spinge, lasciandola a terra priva di sensi.\nCrimini di moda.\nTrama.\n\u00c8 il giorno dopo la festa, quello in cui Daniel e Betty fanno ufficialmente rientro a \"Mode\". Appena arrivati Daniel, di tutta fretta, consegna a Betty un impermeabile impolverato da portare in lavanderia e le chiede di rispondere, a chiunque dovesse rivolgerle qualche domanda al riguardo, che dopo il party di Mode sono stati a lavorare fino a tardi alla redazione del \"Player\". Betty si dimostra stupita del fatto che Daniel le stia chiedendo di mentire, quando all'improvviso Marc annuncia pubblicamente che Wilhelmina si trova in ospedale perch\u00e9 la sua madre-surrogato, Christina, la sera precedente, \u00e8 caduta per le scale ed \u00e8 stata ricoverata in ospedale in stato di incoscienza, ma rassicura tutti sulla salute del bambino. Betty \u00e8 allarmata e corre a fare visita all'amica stilista, la quale le racconta di essere stata spinta da qualcuno. Intanto Wilhelmina cerca di sfruttare la situazione a proprio favore, creando scompiglio e facendo la parte della vittima disperata, per distogliere l'attenzione dei media dall'insuccesso dell'uscita di \"Mode\" .\nInoltre offre una ricompensa di centomila dollari a chiunque le fornisca informazioni utili a identificare il colpevole. Alcuni poliziotti arrivano alla redazione per ricostruire l'accaduto e raccogliere le testimonianze: la prima a essere interrogata \u00e8 proprio Betty. Nel momento in cui l'ispettore le domanda dove si trovasse il suo capo la sera prima, alla fine del party, Betty crolla e confessa che Daniel le ha chiesto di dire il falso, facendolo immediatamente diventare l'indiziato numero uno. Infatti il giorno dopo, proprio mentre Betty sta raccontando a Daniel dell'errore che ha commesso durante l'interrogatorio, la polizia irrompe nel suo ufficio per arrestarlo, sostenendo di avere ritrovato, vicino al luogo del delitto, un'impronta di scarpa che corrisponde alla suola di un paio di sneakers dorate che gli appartengono. Daniel riesce a uscire su cauzione, ma la sua innocenza resta ancora da dimostrare, cos\u00ec Betty decide di andare a parlare ancora con Christina alla ricerca di qualche indizio, venendo cos\u00ec a sapere della sua lite con Stuart, avvenuta proprio la sera della festa.\nBetty si convince che possa essere stato lui il colpevole e rimprovera Christina per non avere raccontato tutto alla polizia; poi, quando incontra Stuart nel corridoio dell'ospedale, mentre si sta recando a fare visita alla moglie, lo accusa apertamente. Lui per\u00f2 risponde che non sarebbe mai capace di fare del male alla donna che ama e che ha ripreso a drogarsi perch\u00e9 la cura sperimentale non ha funzionato e gli resta ancora poco tempo da vivere. Betty \u00e8 desolata e lo invita a mettere al corrente Christina su come stanno realmente le cose. Nel frattempo Hilda ha chiesto a Betty di potere prendere in prestito il suo appartamento per trascorrere un po' di tempo con Tony e parlare con lui del loro futuro. Una mattina, a casa di Betty, Tony decide di fare una doccia mentre Hilda esce a comprare un po' di gelato, quando all'improvviso entra Ignacio e sorprende l'allenatore mentre esce dalla doccia, chiedendogli come mai si trovi l\u00ec.\nSubito dopo arriva anche Hilda e, mentre Tony imbarazzato nel trovarsi tutto nudo davanti a Ignacio, prende i pantaloni per rivestirsi, la sua fede nuziale cade a terra: Ignacio quindi viene a sapere che, in realt\u00e0, l'allenatore Diaz ha una moglie e se ne va arrabbiato. Betty, decisa a scoprire la verit\u00e0 su ci\u00f2 che \u00e8 accaduto a Christina, va a parlare con il vigilante della Meade Publications, chiedendo di avere i nastri con le registrazioni delle telecamere di sicurezza della sera del tentato omicidio, ma lui le rivela che, la mattina dopo il fatto, i nastri erano spariti e aggiunge di avere gi\u00e0 raccontato del furto a una ragazza bassa e bionda della polizia che era andata a prelevare le cassette. Betty, insospettita dalla descrizione della \u201cragazza bassa e bionda\u201d, pensa che possa trattarsi di Amanda e la affronta chiedendole spiegazioni. Amanda confessa che in realt\u00e0 \u00e8 stata proprio lei ad andare a richiedere le cassette perch\u00e9 le servono i soldi della ricompensa promessa di Wilhelmina a causa di alcuni problemi economici. Poi, quando Betty le chiede di ricordare ci\u00f2 che ha visto la sera della festa, lei racconta di avere sorpreso Marc nell'ufficio di Wilhelmina mentre urlava contro di lei e la prendeva a schiaffi. Entrambe, quindi, pensano che Marc, assalito dal rimorso, si stesse sfogando contro Wilhelmina per avergli chiesto di aggredire Christina e cos\u00ec sospettano che sia lui il colpevole. Quando vanno a chiedergli come stiano realmente le cose lui afferma di non essere responsabile della caduta e confessa che in realt\u00e0 non stava urlando contro Wilhelmina, ma contro una bambola di plastica con le sembianze di Wilhelmina, cosa che fa spesso quando ha bisogno di sfogarsi per il modo in cui si sente continuamente umiliato da lei. Poi aggiunge che l'ultima volta che ha visto Christina \u00e8 stato davanti all'ascensore, mentre Claire Meade le si avvicinava, ubriaca, urlandole contro.\nBetty \u00e8 sconvolta e decide di andare a parlare con la signora Meade, insieme a Marc e Amanda. Claire spiega a Betty che non \u00e8 lei la responsabile di ci\u00f2 che \u00e8 accaduto, perch\u00e9 quella sera aveva bevuto a tal punto da non reggersi pi\u00f9 in piedi e infatti, davanti all'ascensore, si \u00e8 accasciata addosso a Christina, che l'ha sorretta fino allo spogliatoio, dove l'ha lasciata insieme alla figlia, Alexis, che si trovava l\u00ec. Betty e gli altri due vanno quindi a parlare anche con Alexis, la quale giustifica Claire per avere bevuto, visto il periodo difficile che la famiglia sta attraversando, ma dichiara di non sapere nulla sul tentato omicidio perch\u00e9, mentre Christina lasciava l'edificio, lei stava chiamando un taxi per la madre ubriaca. Betty, Marc e Amanda, allora, decidono di tornare sulla scena del crimine, per ricostruire la dinamica: Betty si accorge che il pavimento del pianerottolo su cui Christina \u00e8 finita dopo la caduta \u00e8 pieno di polvere, e si ricorda dell'impermeabile impolverato che Daniel le aveva dato da fare lavare. Poi va nel suo ufficio e scopre che la cassetta rubata delle registrazioni di sicurezza \u00e8 nascosta nella ventiquattrore di Daniel.\nSconvolta guarda il video e scopre che si tratta di una registrazione delle telecamere di sicurezza, che ritrae Daniel intento in un rapporto sessuale con l'avvocatessa che si occupa della custodia di Daniel Junior. Betty quindi affronta Daniel, chiedendogli perch\u00e9 mai abbia occultato la prova della sua innocenza e lui le spiega che quel filmato potrebbe compromettere l'esito della causa di affidamento di DJ, quindi lo nasconde per non rischiare di perdere suo figlio. Betty, a quel punto, abbraccia Daniel, felice di avere creduto in lui fin dall'inizio e, subito dopo, Daniel le chiede di restituire l'impermeabile pulito ad Alexis. Betty, confusa, gli chiede spiegazioni e lui risponde che Alexis glielo ha chiesto in prestito un paio di giorni prima. A questo punto Betty comprende la verit\u00e0 e va a parlare con Alexis, dicendole di sapere che \u00e8 stata lei a spingere Christina.\nAlexis prova a negare, ma poi crolla e racconta come sono andate le cose: la sera della festa, dopo avere litigato con Wilhelmina, stava per lasciare la redazione, quando le si \u00e8 rotto un tacco. Ricordandosi che lei e Daniel portano lo stesso numero di scarpe \u00e8 andata nel suo ufficio per cercarne un paio e ha trovato le sneakers dorate. Dopo avere indossato le scarpe nello spogliatoio ha visto Christina entrare insieme a Claire, ubriaca e distrutta, cos\u00ec la rabbia nei confronti di Wilhelmina, responsabile di tutti i problemi della sua famiglia, ha preso il sopravvento facendole avere delle strane allucinazioni.\nImprovvisamente Alexis ha iniziato a vedere sulla sagoma di Christina il volto malefico di Wilhelmina e cos\u00ec l'ha seguita fino alle scale e l\u00ec ha avuto l'istinto di spingerla gi\u00f9. Una volta realizzato ci\u00f2 che aveva commesso \u00e8 scesa per assicurarsi che fosse viva, sporcando l'impermeabile di polvere, ha chiamato i soccorsi ed \u00e8 scappata. Alexis decide di confessare la verit\u00e0 alla madre e al fratello e poi di costituirsi alla polizia. Intanto Wilhelmina, venuta a conoscenza dei problemi di Christina con la salute del marito, \u00e8 mossa a compassione e inizia a prendersi davvero cura di lei. Quando i poliziotti arrivano alla redazione di \"Mode\" Alexis chiede di avere un minuto per parlare in privato con la madre prima dell'arresto. In questo breve colloquio Alexis rivela di avere trovato, fra la posta di Daniel, il risultato del test di paternit\u00e0 di Daniel Junior e di avere scoperto cos\u00ec di essere lei il suo vero genitore.\nBetty Suarez Landia.\nTrama.\nGi\u00f2 \u00e8 ritornato da Roma e non vuole pi\u00f9 rivolgere la parola a Betty perch\u00e9 \u00e8 ancora amareggiato per essere stato respinto. Alexis \u00e8 stata arrestata per l'aggressione fatta a Christina. Betty cerca in tutti i modi di sistemare la situazione tra lei e Gi\u00f2. I nonni di Daniel Junior sono arrivati dalla Francia per riprendersi il loro nipote, ma Daniel cerca di temporeggiare. Intanto Betty riesce ad avere una conversazione con Gi\u00f2, ma non riesce a chiarirsi con lui. Wilhelmina nel frattempo ha convinto il Procuratore Distrettuale a incolpare Alexis di tentato omicidio e propone ad Alexis un accordo per ridurre le accuse, ma Alexis si rifiuta, decidendo di rimanere in carcere.\nBetty, su richiesta della sorella, le presta casa per parlare con l'allenatore Diaz. La moglie di Tony Diaz lo segue a casa di Betty e crede che sia proprio Betty ad avere una relazione con lui. Quindi si reca al negozio di Hilda pregandola di chiedere a sua sorella di non frequentare pi\u00f9 l'allenatore Diaz poich\u00e9 \u00e8 intenzionata a salvare il suo matrimonio. Hilda non le dice che \u00e8 lei ad avere una storia con suo marito. Betty porta Daniel Junior a Coney Island insieme a Joe per depistare i suoi nonni. Daniel rivela a Betty che lui non \u00e8 il vero padre di Daniel Junior, il quale, una volta ascoltata la conversazione, scappa. Claire, per fare cadere le accuse su Alexis, dice a Wilhelmina che prover\u00e0 a convincere la stessa Alexis a cedere met\u00e0 della sua quota della \"Meade Publications\" a Daniel e met\u00e0 a Wilhelmina.\nDaniel riesce a trovare Daniel Junior e decide di farlo tornare in Francia con i suoi nonni. Inoltre Daniel confessa a Betty che il suo vero padre \u00e8 Alexis. Tony si presenta a casa di Hilda dicendole di avere detto a sua moglie di essere innamorato di un'altra donna. Hilda lo informa sulla visita ricevuta nel suo negozio aggiungendo di avere deciso di non volere pi\u00f9 continuare la loro relazione, perch\u00e9 non vuole essere la causa della rottura con sua moglie. Alla fine della giornata Betty e Gi\u00f2 si chiariscono. Alexis, dopo essere stata scarcerata e avere accettato di cedere la sua quota della \"Meade Pubblication\", decide di partire per la Francia insieme al figlio. Tutta la famiglia Suarez si raduna intorno a Hilda per consolarla.\nLe mutande della nonna.\nTrama.\nKimmie Keegan sta cercando un lavoro, per cui si rivolge a Betty. Betty \u00e8 combattuta, visto quello che le ha fatto in passato, quando frequentavano la stessa scuola; poi per\u00f2 decide di accantonare l'astio riuscendo a farla assumere a \"Mode\". Kimmie inizialmente viene snobbata da tutti, un po' come accadeva per Betty ai primi tempi, e durante una riunione viene avanzata l'idea di licenziarla. Betty si oppone e difende Kimmie. Betty la sostiene e la aiuta a ritrovare fiducia in s\u00e9. Kimmie per breve tempo si comporta come un'amica sincera, ma poi si associa ad Amanda e a Marc, snobbando Betty. Kimmie, finita sulle copertine dei giornali in relazione ad alcuni eventi mondani, viene nominata redattore associato di \"Mode\". Daniel sente il bisogno di creare una propria famiglia e prova a usufruire dei servizi di un'agenzia per trovare l'anima gemella. Il risultato ottenuto \u00e8 una vera e propria sorpresa: la donna che incontra \u00e8 Wilhelmina, ma questo disguido crea l'occasione per una serata di confronto e di distensione tra loro. Justin decide di partecipare alle selezioni per un musical di Broadway, ma viene scartato.\nUgly Berry.\nTrama.\nBetty si trova in competizione con Kimmie: finalmente ha svelato la sua vera natura. Ignacio si prepara a votare per la prima volta come cittadino statunitense e Hilda approfitta del trambusto generale causato dalle elezioni per promuovere il suo negozio. Intanto Wilhelmina \u00e8 decisa ad assumere un nuovo consulente finanziario che Daniel trova detestabile.\nBetty propone un articolo sulla frutta pi\u00f9 \"in\" di questo inverno, articolo che verr\u00e0 pubblicato sulla rivista \"Mode\" e si fa aiutare dalla sua famiglia. Riesce a scoprire che un frutto molto particolare viene usato sempre da Adriana Lima, cos\u00ec riesce a ottenere la sua partecipazione per la copertina di marzo del \"Mode\". Kimmie non riesce a sopportare il fatto che Betty sia riuscita a superarla, cos\u00ec cerca di rovinare il suo compito, cercando accaparrarsi il suo progetto. Marc e Amanda sono respinti da Kimmie e propongono a Betty di collaborare con lei per mandare via Kimmie.\nDaniel e Wilhelmina non sanno gestire la parte finanziaria del \"Mode\": Claire se ne accorge e impone loro di assumere un consulente. Wilhelmina incontra Connor Owens e gli propone di gestire la parte finanziaria della rivista. Lui rifiuta dicendo che ha problemi con Daniel che comunque decide di assumere Connor. Kimmie, ingannata da Marc, Amanda e Betty, si oppone a Wilhelmina e viene licenziata. Intanto il salone di bellezza di Hilda \u00e8 pieno di gente e riceve la visita di un consigliere comunale del suo distretto che le dice di mettere in regola la sua attivit\u00e0.\nCome un giorno di neve.\nTrama.\nBetty fa di tutto per farsi notare dall'affascinante vicino di casa, un musicista di nome Jesse, ma la sua vita diventa ancora pi\u00f9 complicata quando si trova costretta a ospitare Amanda, rimasta senza casa. Marc ha difficolt\u00e0 con la sua storia con Cliff quando quest'ultimo propone di vivere insieme. Daniel \u00e8 riuscito ad assumere Connor e ad averlo dalla sua parte.\nBetty invita il suo vicino, Jesse, a vedere la tv nel suo appartamento, e si prepara per questa occasione aiutata da Hilda e Justin. Amanda non ha molti amici a cui chiedere favori, cos\u00ec decide di andare a passare la notte da Betty, che cos\u00ec \u00e8 costretta ad annullare il suo impegno con Jesse. La convivenza con Amanda rende Betty molto nervosa, ma non riesce a mandarla via. Cliff propone a Marc di andare a vivere con lui ma Marc non se la sente. Betty invita Jesse a suonare con la sua band al dopo festa del \"Mode\".\nWilhelmina fa delle ricerche su Connor e gli propone un incontro privato per parlare, ma si rende conto di essere infatuata di lui. Durante la sua esibizione Jesse dedica una sua canzone a Betty. Betty trova Amanda e Jesse che si baciano nel suo appartamento, cos\u00ec caccia via Amanda, delusa dal comportamento di Jesse. Connor mette in chiaro delle cose con Daniel e Wilhelmina: vuole lavorare dalla parte di tutti e due. Marc propone a Cliff di sposarlo. Amanda si chiarisce con Betty e capisce che Betty era interessata a Jesse.\nTornado Girl.\nTrama.\nBetty prende il posto di Daniel, dato che tutti i redattori hanno un ritiro annuale. Marc non vuole parlare con Amanda riguardo alla proposta di matrimonio che ha fatto a Cliff. Hilda non riesce a ottenere la licenza dal comune per mandare avanti il suo salone di bellezza in modo legale, cos\u00ec decide di continuare la sua attivit\u00e0 in nero. Daniel incontra una ragazza di nome Molly, che in realt\u00e0 \u00e8 la ragazza di Connor.\nBetty deve approvare un nuovo numero di \"Mode\", chiamato \"L'occhio del ciclone della moda\". Dopo che un tornado si \u00e8 abbattuto in Kansas la copertina per il nuovo numero di \"Mode\" non \u00e8 pi\u00f9 molto adatta dato che si basa su un tornado, cos\u00ec Betty deve riuscire a fermare la distribuzione del magazine per evitare un disastro nelle relazioni pubbliche di \"Mode\".\nBetty decide di andare in cerca di aiuto raggiungendo, insieme a Marc e Amanda, la tenuta dove i redattori stanno svolgendo il loro raduno. Il nuovo numero di \"Mode\" con la copertina attinente al tornado viene pubblicato da Wilhelmina e Daniel, nonostante gli sforzi di Betty. Tutti incolpano Betty per la copertina del magazine e Daniel inizia a sentirsi in colpa per avere accettato la proposta di Wilhelmina di pubblicare comunque il magazine. Betty scopre che Daniel non ha voluto bloccare la distribuzione del magazine. Il consigliere Rodriguez propone a Hilda un modo legale per continuare la sua attivit\u00e0. Marc confida a Betty di aver tradito Cliff alla festa che aveva organizzato proprio lei. Daniel confida alla stampa di avere fatto ricadere la colpa sulla sua assistente per aumentare le vendite. Marc rivela il suo tradimento a Cliff.\n\u00c8 il mio lavoro.\nTrama.\nNick Pepper, ex assistente negli uffici di \"Mode\", \u00e8 diventato vice direttore del New York Review dopo essersi diplomato allo Y.E.T.I., un istituto per la preparazione dei giovani redattori, e racconta a Betty di come sia semplice diventare redattore dopo avere preso il diploma in quella scuola. Intanto Whilhelmina, invaghita del nuovo direttore finanziario di Mode, Connor Howens, \u00e8 gelosa della sua fidanzata, Molly; quindi Mark, l'assistente gay di Whilhelmina, le consiglia di passare del tempo con lui. Betty fa domanda d'iscrizione allo Y.E.T.I., ma ha solo due giorni per creare la copertina della rivista, altrimenti dovr\u00e0 aspettare un altro anno. Justin, il nipote di Betty, passa molto tempo con il suo amico Randy, che per\u00f2 prova vergogna a farsi vedere in giro con lui; cos\u00ec, quando Justin gli propone di andare a vedere uno spettacolo insieme a Broadway, Randy tronca la loro amicizia per tornare con i suoi \"vecchi\" amici.\nIntanto Whilhelmina sfrutta un appuntamento di lavoro in Florida per passare del tempo insieme a Connor, che, di conseguenza, chiede a Daniel se pu\u00f2 andare lui all'incontro scolastico per parlare del suo lavoro alla classe di Molly, la sua ragazza. Betty intanto cerca in tutti i modi di creare la copertina della \"sua\" rivista e chiede a Daniel se pu\u00f2 scrivere una lettera di raccomandazione da presentare all'istituto Y.E.T.I. Whilhelmina intanto fa ubriacare Connor per poterlo conquistare, ma lui le spiega che \u00e8 fidanzato e che tra poco si sposer\u00e0. Anche Mark ha fatto domanda di iscrizione allo Y.E.T.I., cos\u00ec Betty deve lottare a qualunque costo perch\u00e9 l'istituto non ha mai preso due persone che lavorano per la stessa rivista. Allora Betty si impegna e in una notte riesce a completare la copertina chiedendo a Daniel, se, in quanto capo della rivista \"Mode\", pu\u00f2 controllare se la copertina della sua rivista va bene cos\u00ec.\nMa lui, non avendo avuto tempo, essendo stato tutto il giorno con la classe di Molly, non presta attenzione alle parole di Betty e le consiglia di scrivere la lettera di raccomandazione da sola, promettendo che l'avrebbe firmata a suo nome. Betty presenta la sua rivista, \"B Magazine\", ai direttori dello Y.E.T.I., ma, appena si convince che ce l'avrebbe fatta a infrangere i suoi desideri arriva Mark, ben vestito, pieno di autostima e con degli amici all'interno della rivista, che fanno perdere a Betty la speranza di poter entrare in quella scuola. Con sua grande sorpresa, per\u00f2, Betty viene ammessa, e Mark le svela che alla commissione scolastica serviva una ragazza etnica, e che, per raggiungere la quota annuale, hanno preferito ammettere Betty perch\u00e9 ha origine latino-americane. Betty non voleva crederci, ma, malgrado tutto, Mark aveva ragione, e, sentendosi in un certo senso \"sporca\" per non avere superato le selezioni per ci\u00f2 per cui lei aveva lavorato e creduto, lascia la scuola, lasciando libero il campo a Mark. Whilhelmina, rassegnata, smette di andare dietro a Connor, spostando la sua attenzione per la prima volta su Mark, facendogli i complimenti per essere stato ammesso allo Y.E.T.I. Infine Daniel si sente in colpa di non avere prestato attenzione a Betty, e, con qualche telefonata riesce a fare entrare Betty allo Y.E.T.I. che, finalmente felice, crea un rapporto amichevole con il suo ex rivale, Mark.\nPerfida Amanda.\nTrama.\nBetty \u00e8 obbligata a scrivere un articolo assieme ad Amanda dal titolo \"Come diecimila dollari hanno preso il volo senza spendere un centesimo\". Amanda, per fare piacere a Betty, va a pagare l'affitto, ma glielo rubano. Alla fine tutto si aggiusta e Amanda trover\u00e0 un secondo lavoro.\nPubbliche relazioni.\nTrama.\nBetty e Mark iniziano a frequentare il corso allo Y.E.T.I. con il compito di trovare per la lezione successiva quaranta nuovi contatti. Cos\u00ec Betty, totalmente inesperta in questo campo, si fa aiutare da Mark, e, girando per locali segue le dritte dell'amico. A un certo punto le si avvicina una ragazza dall'aria simpatica, che, mentre Betty \u00e8 in bagno, le guarda il cellulare dove ci sono le indicazioni per la nuova copertina di \"Mode\" (infatti sarebbe stata prevista la consegna di un particolare vestito che sarebbe stato indossato nientemeno che da Keira Knightley), ma la ragazza lavora per \"Elle\" (rivista che in concorrenza a \"Mode\"), cos\u00ec si reca per prima a ritirare il vestito.\nIl giorno successivo Willhelmina organizza una festa dove cerca di fare rimanere soli Daniel e Molly, affinch\u00e9 tra i due riaffiori la passione. Nel frattempo Betty lascia la festa per l'inaugurazione del nuovo impiego di Hilda per recarsi con Mark a rubare il vestito nel guardaroba di \"Elle\"; i due riusciranno nell'impresa e porteranno il vestito a casa di Willhelmina, dalla quale nel frattempo Molly se ne \u00e8 andata, confusa dopo la conversazione con Daniel. I due apprendisti avranno il permesso di restare e Betty rifiuter\u00e0 le chiamate di Hilda per dedicarsi alla conoscenza di nuove \"menti dell'editoria\". La ragazza, ritornata a casa, scoprir\u00e0 che il padre ha avuto un attacco di cuore. Molly rompe con Connor per stare con Daniel, cos\u00ec Connor va da Willhelmina.\nSorelle sull'orlo di una crisi di nervi.\nTrama.\nBetty \u00e8 divisa tra il lavoro e la famiglia. Ignacio \u00e8 stato dimesso ed \u00e8 tornato a casa. Wilhelmina e Connor hanno trascorso un po' di tempo in Svizzera, invece Daniel e Molly hanno trascorso il loro tempo al mare. Le due coppie, per il momento, cercano di non rendere pubblico il loro tipo di relazione. Claire consiglia a Betty, per Ignacio, di consultare un altro dottore. Betty si rende conto che Hilda non \u00e8 in grado di badare a Ignacio, cos\u00ec decide di prendere il controllo dell'intera situazione e porta suo padre da un dottore consigliato da Claire.\nQuando le foto della vacanza di Daniel e Molly capitano nelle mani sbagliate Betty deve cercare di recuperarle per evitare che la notizia venga pubblicata. Marc capisce che Wilhelmina sta frequentando Connor e cerca di coprirla in ogni modo. Ignacio si rende conto che Betty e Hilda litigano di continuo per prendersi cura di lui, cos\u00ec decide di assumere una infermiera per alleviarle questo peso. Connor scopre che la sua ex ragazza si sta frequentando con qualcuno. Betty comunica ad Amanda che ha intenzione di ritornare a casa della sua famiglia.\nEvitata.\nTrama.\nBetty \u00e8 tornata a vivere con la sua famiglia. Intanto l'infermiera di Ignacio \u00e8 arrivata a casa Suarez; la donna si chiama Elena. Betty deve trovare qualcun altro a cui affittare il suo appartamento, per cui decide di farsi aiutare da Amanda che rimarr\u00e0 a vivere l\u00ec con il nuovo compagno di stanza. Jesse, il vicino di casa di Betty, sembra improvvisamente interessato a lei e la bacia mentre stanno parlando. Daniel cerca di non farsi scoprire da Connor che, ormai, ha capito che Molly frequenta un altro uomo. Betty cerca di capire se Jesse prova un vero interesse per lei. Wilhelmina si sente rifiutata da Connor, cercando di capire cosa sta succedendo.\nConnor confida a Daniel che ha scoperto che Molly, la sua ex ragazza, si sta frequentando con qualcuno, cos\u00ec decide di spiarla. Betty cerca di contattare Jesse, ma lui ignora le sue chiamate. La convivenza forzata con l'infermiera Elena non va molto bene a Ignacio. Wilhelmina mette in chiaro le cose con Connor, dicendogli che non deve pensare ancora a Molly. Betty riesce a parlare con Jesse, che la invita a cena. Connor scopre che Daniel sta frequentando Molly e si arrabbia con lui perch\u00e9 non glielo ha detto. Betty, dopo l'incontro con Jesse, capisce che non \u00e8 il suo tipo. Betty lascia il suo appartamento a Marc e ad Amanda.\nUna fidanzata per papi.\nTrama.\nBetty crede che Claire abbia bisogno di attenzioni e decide insieme a Daniel di preparare una festa a sorpresa per i suoi sessanta anni, e, pensando a un regalo originale, decide di preparare in suo onore un video. Intanto Ignacio inizia a trovarsi a suo agio con Elena. Betty lascia la telecamera accesa per sbaglio e registra Ignacio mentre palpa il sedere a Elena, ma lei lo respinge. Quando Betty scopre l'accaduto ne parla con sua sorella Hilda, cos\u00ec le due decidono di fare qualcosa. Hilda parla con Elena riguardo all'accaduto. Daniel vuole fare un viaggio particolare con Molly.\nBetty intervista gli amici di Claire per il suo video, ma non riesce a ottenere qualcosa di divertente, accorgendosi poi che Claire non ha delle vere amiche. Daniel invita Molly a cena presso un ristorante orientale, dove Connor e Molly erano clienti abituali. Dopo che Betty vede un bacio tra Ignacio ed Elena, Ignacio \u00e8 costretto a confessarle la sua relazione con Elena. Betty decide di scusarsi con Elena per il suo comportamento e capisce che Ignacio deve essere libero di vivere la sua vita sentimentale. Hilda e Betty non sono contente di questa relazione e mettono in difficolt\u00e0 Elena, che lascia improvvisamente la casa dei Suarez. Betty scopre che Claire ruba nei negozi e le chiede il perch\u00e9 di questo comportamento.\nNessun luogo \u00e8 come Mode.\nTrama.\nA Betty \u00e8 assegnato un compito assieme al suo nuovo partner Y.E.T.I. Matt Hartley, anche se Matt \u00e8 in realt\u00e0 pi\u00f9 interessato a Betty che alla moda. I due devono intervistare uno squilibrato dall'accento tedesco, Heinrich, gravemente traumatizzato a causa degli eventi della \"Iron Curtain\". Christina va al lavoro anche durante la settimana della moda 2009 e Wilhelmina cerca di riconquistare la stampa dopo avere ricevuto diverse accuse.\nIl crollo.\nTrama.\nBetty ha a che fare con un ragazzo di nome Matt che ha continue attenzioni nei suoi confronti. Intanto una sua vecchia fiamma, Henry, le ha inviato una richiesta di amicizia su Facebook. Nel frattempo Connor deruba la compagnia Meade e si prepara a fuggire con i soldi. Chiede a Wilhelmina di fuggire con lui, ma lei decide di non andare, cos\u00ec Connor parte senza di lei. Intanto Molly dice a Daniel che ha il cancro e lo lascia.\nDuello in cucina.\nTrama.\nLa famiglia Suarez cerca di trovare dei soldi in contanti per comprare la casa tuttora in affitto, casa che il proprietario ha deciso di vendere. Intanto lo staff di \"Mode\" ha a che fare con le conseguenze dei recenti avvenimenti. Ignacio sfida a duello uno chef della televisione per vincere 10.000$ in palio con lo scopo di comperare la casa, cos\u00ec si sfidano, ma Ignacio perde perch\u00e9 lo show \u00e8 truccato. Matt, il nuovo amico di Betty, le dona 10.000$ in forma anonima, ma Betty lo scopre perch\u00e9 dopo avere firmato la ricevuta della carta di credito, riconosce la scrittura, confesandogli che non vuole la sua carit\u00e0. Per\u00f2 tutto finisce per il meglio in quanto Ignacio vende una sua ricetta allo chef Burrata, dello show televisivo, per 10.000$.\nIntanto la Meade chiede al governo 75 milioni di dollari che non ottengono perch\u00e9 i paparazzi li fotografano mentre bevono un vino che costa 400$; il governo non sa che i soldi vengono dai fondi personali, cos\u00ec la Meade \u00e8 costretta a chiudere.\nLa madre di tutti i problemi.\nTrama.\nBetty si presenta a casa di Matt ma incontra sua madre, Victoria Hartley, che inizialmente la scambia per una cameriera. All'arrivo di Matt il malinteso si chiarisce subito, ma Betty intuisce di avere fatto una cattiva impressione sulla donna; si lamenta di ci\u00f2 con Matt, il quale decide di invitarla a un party organizzato dalla madre. Per fare una buona impressione Betty si rivolge a Claire Meade, che le consiglia di prepararsi sull'argomento di conversazione durante la cena, la tortura.\nNel frattempo Daniel e Wilhelmina cercano di assumere Miles Foster, un fotografo tanto geniale quanto costoso, e Wilhelmina si offre di pagare di tasca sua la parcella per il contratto: per questo si vede costretta a vendere a una casa d'aste pellicce, gioielli preziosi, e decisi tagli al budget per le sue spese personali, compreso lo spuntino pomeridiano, composto da caviale e champagne, sostituito da mandorle e acqua tonica, scatenando l'ironia della stampa. La sera del party Betty, durante la cena, viene messa a dura prova dalla madre di Matt che all'ultimo cambia l'argomento di conversazione proponendo futuro dell'opera. Betty inizialmente \u00e8 in difficolt\u00e0, ma con l'aiuto di Matt ricorda un numero di Mode dedicato all'opera e riesce a fare un acuto intervento dinnanzi agli ospiti della cena. Successivamente Victoria parla con Betty e le consiglia di non vedere pi\u00f9 suo figlio, perch\u00e9 non vede nulla in comune tra i due, data la distanza culturale e sociale; Betty offesa fugge dal party, ma viene intercettata da Matt e insieme lasciano la festa.\nLa stessa sera la famiglia Suarez organizza un appuntamento al buio tra Hilda e il consigliere Archie: la cena si svolge in maniera un po' bizzarra, ma alla fine Hilda accetta di uscire con il consigliere. Daniel fa visitare Molly da un famoso medico che le propone una cura sperimentale per il cancro; lei per\u00f2 rifiuta, visti gli effetti collaterali e le scarse possibilit\u00e0 di un esito positivo, determinata a vivere la vita alle sue condizioni anche se questo la uccider\u00e0. Betty \u00e8 ancora intenzionata a piacere alla madre di Matt, ma, dopo avere parlato nuovamente con Claire, capisce che non potr\u00e0 mai piacerle, e l'unica cosa che pu\u00f2 fare \u00e8 \"ripagarla con la stessa moneta\"; Betty incontra per strada Victoria che non si scusa per quello che le ha detto, ma Betty l'affronta degnamente affermando che continuer\u00e0 a frequentare suo figlio.\nA proposito di sesso.\nTrama.\nBetty si frequenta da un mese con Matt e la relazione funziona. Per conoscersi meglio il pap\u00e0 di Betty e Justin andranno in campeggio con Elena e i nipoti. Hilda, invece, continua a frequentare il consigliere comunale Archie, ma lei pensa di non piacergli molto. Wilhelmina intanto non riesce a dormire perch\u00e9 pensa sempre a Connor e nel lavoro non riesce a rendere al meglio.\nAlla \"Mode\" si sta preparando il nuovo numero sul sesso e non si parla d'altro, soprattutto da quando Amanda e Marc scoprono che Betty non ha ancora fatto sesso con Matt.\nMolly comunica a Daniel che vuole iscriversi a un concorso di poesie, cos\u00ec proporr\u00e0 un componimento che declama dei loro rapporti intimi. Questo mette a disagio Daniel, che le chiede di cambiare argomento. Betty e Hilda si ritrovano in cucina dopo i loro appuntamenti: Hilda confida a Betty che trova il consigliere troppo innamorato di lei, questo la lusinga, ma non la stimola a conoscerlo meglio. Betty si infastidisce, perch\u00e9 invece la sua serata \u00e8 andata male. Lei sperava di avere la sua prima volta con Matt ma \u00e8 stata respinta, allora Amanda e Marc si offrono di aiutarla a essere pi\u00f9 provocante possibile.\nLe sorelle Suarez escono con i loro uomini; Hilda vuole mollare il consigliere, ma poco prima di scaricarlo, compare una ex di Archie, che fa ingelosire molto Hilda, che capisce quanto lo desideri veramente. Betty mette in pratica tutti gli insegnamenti di Marc e Amanda, ma ottiene solo una fuga di Matt, cos\u00ec lei inizia a pensare che sia colpa sua: cos\u00ec, spinta dai suoi due colleghi, il giorno dopo lo segue e scopre che va da un analista perch\u00e9 ha problemi con il sesso.\nBetty torna in ufficio e parla con Daniel della poesia di Molly: gli dice che per lei \u00e8 uno sbaglio la proposta di un'altra poesia al concorso, perch\u00e9 se Molly ha il coraggio di dichiarare il suo amore in pubblico, non capisce perch\u00e9 debba essere Daniel ad ostacolarla.\nLa sera vanno tutti nel locale dove si esibir\u00e0 Molly, ma Betty si fa influenzare da quello che ha sentito dall'analista di Matt, sentendosi solo un numero; allora Matt le spiega che anche per lui non \u00e8 facile, e che lei sar\u00e0 la prima con cui lo far\u00e0 con sentimento: lei si lascia convincere dalle sue dolci parole.\nIl test del coniglio.\nTrama.\nLe cose alla \"Meade\" non vanno bene, tanto che Daniel \u00e8 costretto a licenziare molti impiegati, tra cui Amanda.\nIntanto Matt invia a Betty un invito per partecipare all'annuale \"Festa dell'uovo\" organizzata dal padre, Calvin Hartley. Betty coglier\u00e0 al volo l'occasione cercando di far incontrare Daniel con il padre di Matt, persona molto ricca e importante a livello internazionale, per cercare di ottenere fondi e risollevare l'agenzia di moda.\nMatt non vuole che la ragazza organizzi un incontro, poich\u00e9 il padre aveva sempre rovinato la vita al figlio. Betty non lo ascolta e fa entrare di nascosto alla festa Daniel, che riuscir\u00e0 ad avere un incontro con il padre di Mattm, che promette al capo della Meade un incontro di lavoro con lui, se indosser\u00e0 i panni del coniglio per la festa in corso.\nDaniel accetta e ottiene i soldi dal signor Hartley. Amanda, come molti altri dipendenti, viene riassunta.\nIntanto un fotografo fa notare a Wilhelmina che non vi \u00e8 molta somiglianza tra di lei e il piccolo nascituro, tanto che inizia a sospettare che il figlio possa essere di Cristina.\nQuest'ultima difatti confessa che pochi giorni prima di avere fatto l'inseminazione artificiale aveva avuto un rapporto con il suo fidanzato e quindi fanno il test del DNA per capire di chi \u00e8 in realt\u00e0 il figlio.\nIl test va a favore di Wilhelmina ma Cristina, visti i trascorsi di Wilhelmina, non \u00e8 sicura della veridicit\u00e0 del test.\nL'identit\u00e0 del neonato.\nTrama.\nAlla festa per il finanziamento delle industrie Meade da parte del signor Hartley il bambino di Wilhelmina viene rapito da Christina, poi arrestata. La donna voleva fare condurre il test del DNA al bambino, per assicurarsi che fosse figlio di Wilhelmina; in realt\u00e0 il bambino \u00e8 di Christina, ma il test era stato falsificato. Marc inizia ad avere scrupoli sull'appoggiare sempre Wilhelmina nei suoi piani diabolici. Alla dichiarazione che William non \u00e8 l'erede di \"Bradford Meade\" Claire e Daniel vogliono licenziare Wilhelmina, ma Hartley preferisce averla come alleata a \"Mode\" piuttosto che come nemica, e per questo lei potr\u00e0 rimanere. Christina decide di lasciare Mode per ritornare con Stuart e il bambino a vivere in Scozia.\nTra le stelle.\nTrama.\nIgnazio propone a Elena di sposarlo, ma lei ottiene la possibilit\u00e0 di frequentare un corso per diventare infermiera professionista in California, allora l'uomo le regala un biglietto aereo e i due si accordano sul fatto che si sarebbero sposati in futuro.\nMatt non prova pi\u00f9 interesse per il giornalismo ma per l'arte, cos\u00ec sua madre parla con Betty: se la ragazza lo convincer\u00e0 a non mollare il corso la madre le dar\u00e0 la possibilit\u00e0 di girare un servizio fotografico al planetario (Betty, Marc e Matt dovevano preparare un articolo pi\u00f9 un servizio fotografico avente come tema la musica e lo spazio). La ragazza dapprima \u00e8 d'accordo, poi, nel momento in cui cerca di dire a Matt di non rinunciare ai suoi sogni, viene raggiunta dal fidanzato che ha scoperto la sua combutta con la madre.\nSolo successivamente, quando Matt capisce quanto sia importante il servizio per Betty, (il servizio migliore avrebbe dichiarato i vincitori dello Y.E.T.I., solo loro avrebbero avuto diritto a colloqui di lavoro e lettera di raccomandazione nelle riviste pi\u00f9 prestigiose) invita Adele per il servizio, il quale per\u00f2 diventer\u00e0 sfondo del matrimonio tra Daniel e Molly. Nel frattempo Karl offre a Claire il posto di redattore anziano con il diritto di veto su tutte le riviste del ramo \"Meade\", compresa \"Mode\", suscitando l'ira di Wilhelmina. Mentre Daniel prepara le valigie per il viaggio di nozze sente un tonfo provenire dal bagno: la moglie \u00e8 stesa per terra priva di sensi.\nPalla curva.\nTrama.\nBetty e Matt vengono invitati a vedere una partita di baseball da Henry e la sua nuova ragazza. Nel corso della partita Betty comincia a pensare alle differenze che ci sono tra l'ex ragazzo Henry e Matt, scoprendo di essere ancora un po' innamorata di Henry. Questo innamoramento roviner\u00e0 successivamente il suo rapporto con Matt. Intanto Molly, sapendo di dovere morire di cancro, cerca di convincere Daniel a trovarsi una nuova ragazza con cui vivere la sua vita.\nIl problema della caduta.\nTrama.\nMatt, testimone alla scena del bacio tra Henry e Betty, non ne fa parola con la sua ragazza, ma si aspetta che gliene parli lei per prima. Betty si \u00e8 confidata con la sorella Hilda, ma quest'ultima ha cercato di dissuaderla dal raccontare la scena al fidanzato, dicendole che la sua confessione sarebbe stata rovinosa per il loro rapporto.\nBetty crede, invece, che occorra essere sempre sinceri, per cui decide di dire tutto. Mentre sta per farlo viene interrotta: Penny, redattore editore di \"Mode\", nel cercare di cacciare dei piccioni dal balcone, cade dal 28\u00ba piano sfracellandosi al suolo. L'incidente mette fine all'incontro con Matt. Betty propone a Daniel una cerimonia per celebrare la defunta ma, nel frattempo, si trova costretta a competere con Mark per trovare gli appunti segreti di Polly, che, prima di morire, stava preparando un importante articolo per la rivista dedicato a Yves Saint Laurent.\nChi riuscir\u00e0 a mettere le mani sopra agli appunti e scriver\u00e0 l'articolo migliore avr\u00e0 come premio il posto di redattore rimasto vacante. Sia Wilhelmina che Daniel, infatti, hanno - uno all'insaputa dell'altra - offerto l'avanzamento ai rispettivi assistenti. Non riuscendo a mettersi d'accordo i due hanno deciso di dirimere cos\u00ec la questione, trasformandola in una sorta di gara di merito.\nAlla cerimonia di premiazione ai MAMA Awards, cui \u00e8 candidata anche \"Mode\", alla fine Wilhelmina e Daniel risolvono la questione lanciando una monetina. Vince Betty, alla quale Daniel d\u00e0 subito la notizia. Anche Daniel ha motivo di essere felice, perch\u00e9 \"Mode\" ha vinto il premio nella sua categoria. Anche se Mark gli ha sottratto il discorso di ringraziamento scritto da Molly Daniel riesce a commuovere il pubblico con un discorso improvvisato, ispirato dalla presenza della moglie, entrata solo quel momento in sala, dopo essere rimasta a casa a riposare in quanto febbricitante.\nQuando per\u00f2 lui cerca di raggiungerla si rende conto che quella \u00e8 stata una visione e, preso da un presentimento, si precipita a casa: in strada, davanti alla sua porta, \u00e8 parcheggiata un'ambulanza e dei barellieri stanno portando via il corpo di Molly.\nMatt e Betty hanno avuto un chiarimento. Lui le ha detto di averla vista insieme a Henry e di avere aspettato inutilmente che lei gliene parlasse. Betty cerca di scusarsi e chiede al ragazzo di continuare ad avere fiducia in lei, ma Matt non se la sente. Suo padre Karl gli racconta un aneddoto: quand'era giovane si era comperato una vecchia Norton Dominator; in seguito l'aveva cambiata e aveva avuto poi delle moto molto pi\u00f9 belle, ma quella non l'aveva mai dimenticata, perch\u00e9 era stata il suo primo amore. Karl, inoltre, decide di affidare al figlio un posto alla Meade, che il giovane accetta.\nBetty, recatasi nel suo nuovo ufficio, \u00e8 seguita da Matt. I due hanno una spiegazione finale: lei gli dice - per scusarsi - che dopotutto Henry era stato il suo primo amore e che non pu\u00f2 certo rinnegarlo. Dopotutto, gli dice, anche lui avr\u00e0 un suo primo amore da ricordare, per cui potr\u00e0 capirla. Ma Matt confessa che \u00e8 lei, Betty, a essere il suo primo amore.\nIntanto Wilhelmina, che aveva minacciato di raccontare una vecchia storia d'amore tra Karl e Claire da cui era nato un figlio, crede di avere messo con le spalle al muro Claire, cui ha chiesto di dimettersi da vice direttore della \"Meade\". Ma Claire ha raccontato tutto a Karl, che, ancora una volta la sostiene contro Wilhelmina. Quest'ultima, tornata a casa, contatta allora un cacciatore di taglie che dovr\u00e0 recuperare il denaro sottratto da Connor. Con quei soldi lei potr\u00e0 comperare la sua quota della Meade ed estromettere i rivali."}
{"id": "1974739", "revid": "287204", "url": "https://it.wikipedia.org/wiki?curid=1974739", "title": "NGC 1259", "text": "NGC 1259 \u00e8 una galassia lenticolare situata nella costellazione del Perseo. Possiede una declinazione di +41\u00b0 23' 08\" e un'ascensione retta di 3 ore, 17 minuti e 17,3 secondi.\nNGC 1259 fu scoperta il 21 ottobre 1884 da Guillaume Bigourdan."}
{"id": "1974746", "revid": "38120", "url": "https://it.wikipedia.org/wiki?curid=1974746", "title": "L'Uomo Tigre II", "text": ""}
{"id": "1974753", "revid": "339392", "url": "https://it.wikipedia.org/wiki?curid=1974753", "title": "Lancieri di Aosta", "text": ""}
{"id": "1974758", "revid": "188668", "url": "https://it.wikipedia.org/wiki?curid=1974758", "title": "Ebraismo Ricostruzionista", "text": ""}
{"id": "1974759", "revid": "174925", "url": "https://it.wikipedia.org/wiki?curid=1974759", "title": "Gregor Mendel", "text": "Biografia.\nInfanzia e giovinezza.\nGregor Johann Mendel aveva due sorelle, una maggiore, Veronika, allontanata da casa dalla famiglia in seguito alla scoperta del suo diverso orientamento sessuale, e una minore, Theresia. I suoi genitori erano Anton Mendel e Rosine Schwirtlich, contadini di Hyn\u010dice, in Moravia,Repubblica ceca, ai tempi chiamata \"Heinzendorf\" e facente parte dell'Impero asburgico. Durante l'infanzia e l'adolescenza lavor\u00f2 come giardiniere e apicoltore e si iscrisse al ginnasio di Troppau, oggi Opava, che frequent\u00f2 con una interruzione di circa quattro mesi per problemi di salute. Nel 1840 si iscrisse a un istituto filosofico di Olm\u00fctz, oggi Olomouc. La permanenza nella nuova citt\u00e0 risult\u00f2 difficile, in quanto Mendel era privo di denaro, di casa e ostacolato ancora da problemi di salute. La sorella Theresia finanzi\u00f2 gli studi con la sua dote e Mendel in cambio, successivamente, aiut\u00f2 economicamente la sorella quando ebbero bisogno i suoi tre figli. Dedic\u00f2 gran parte della sua vita alle sperimentazioni sulla genetica naturale ottenendo notevoli risultati.\nVocazione religiosa e studi universitari.\nNel 1843 Mendel fece ingresso nell'Abbazia di San Tommaso a Brno, accolto dai frati agostiniani e dall'abate Cyrill Napp. Il monastero privilegiava l'impegno accademico alla preghiera, dato il fatto che lo studio era considerato la pi\u00f9 alta forma di orazione. Ci\u00f2 costituiva un vantaggio per Mendel: l\u00ec poteva finalmente dedicarsi allo studio delle sue discipline preferite (matematica, botanica, meteorologia) e, in un clima di maggiore libert\u00e0 economica, si laure\u00f2 sia in biologia sia in matematica.\nIl 6 agosto 1847 Mendel fu ordinato sacerdote. Nel 1849 cominci\u00f2 a insegnare in una scuola media a Znaim (odierna Znojmo, Repubblica Ceca): nella citt\u00e0 si sottopose all'esame per diventare professore, che super\u00f2 solo dopo numerosi fallimenti e bocciature. Nel 1851, quando l'abate Napp gli concesse la possibilit\u00e0 di iscriversi all'Universit\u00e0 imperiale di Vienna, Mendel divenne quasi subito assistente all'istituto di fisica, ruolo riservato agli studenti migliori.\nNel 1853 Mendel conobbe Andreas von Ettingshausen e Franz Unger, l'influenza dei quali fu determinante per lo sviluppo del suo esperimento sui piselli odorosi: il primo gli spieg\u00f2 la teoria combinatoria, il secondo le tecniche pi\u00f9 avanzate di impollinazione artificiale.\nScoperte e pubblicazioni.\nDopo anni trascorsi a Vienna, nel luglio del 1853 Mendel torn\u00f2 al monastero come professore, principalmente di discipline scientifiche, quali fisica, matematica e biologia. L\u00ec svilupp\u00f2 le sue doti di ricercatore e scienziato, fondamenti della sua attivit\u00e0 futura nel monastero di Brno. Mendel amava dedicarsi alla meteorologia (pubblic\u00f2 diversi lavori al riguardo) e all'orto dell'abbazia, dove scopr\u00ec le caratteristiche variabili delle piante, svelando dopo molti anni di lavoro i meccanismi dell'ereditariet\u00e0. Gregor Mendel, oggi conosciuto come il \"padre della genetica moderna\", per compiere i suoi esperimenti coltiv\u00f2 e analizz\u00f2 durante i sette anni di esperimenti circa 28\u00a0000 piante di piselli; successivamente impegn\u00f2 un biennio per elaborare i suoi dati, che portarono a tre generalizzazioni che divennero in seguito famose come leggi dell'ereditariet\u00e0 di Mendel.\nNell'inverno 1865 Mendel ebbe l'occasione di esporre il lavoro di una vita a un pubblico di circa quaranta persone, tra cui biologi, chimici, botanici e medici, in due conferenze tenute rispettivamente l'8 febbraio e l'8 marzo, ma nessuno riusc\u00ec n\u00e9 a seguire n\u00e9 a comprendere il suo lavoro. L'anno successivo pubblic\u00f2 il proprio lavoro dal titolo \"Esperimenti sull'ibridazione delle piante\", facendone stampare quaranta copie che invi\u00f2 agli scienziati pi\u00f9 famosi d'Europa, per invitarli alla verifica della sua grande scoperta mediante ulteriori esperimenti. Questa poteva essere l'occasione del suo tanto atteso e desiderato riconoscimento, ma l'unico che si interess\u00f2 al suo operato fu il professore universitario di botanica di Monaco Karl Wilhelm von N\u00e4geli, col quale rimase in contatto per molto tempo.\nGli ultimi anni e la morte.\nNegli ultimi anni di vita, bench\u00e9 amareggiato dai fallimenti professionali (non riusc\u00ec pi\u00f9 a riprodurre lo stesso rapporto statistico con altre piante) e personali, Mendel non perse mai il proprio umorismo n\u00e9 l'amore per i nipoti, due dei quali, grazie al suo aiuto economico, riuscirono a laurearsi in medicina.\nInvestito del ruolo di abate, dovette inoltre impiegare tutte le proprie forze in una dura lotta contro il governo austriaco, che per ridurre il proprio dissesto finanziario aveva emanato una legge che imponeva gravi tasse ai monasteri. Mendel la riteneva cos\u00ec ingiusta da indursi a scrivere lunghe lettere in cui spiegava perch\u00e9 si rifiutava di pagare le tasse. A causa di ci\u00f2 venne gradualmente isolato: prima dai suoi amici e poi dalla comunit\u00e0. Il 6 gennaio 1884 Gregor Mendel mor\u00ec di nefrite acuta. Riposa nel cimitero centrale di Brno.\nLe leggi di Mendel.\nSecondo le leggi di Mendel si definiscono i modelli ereditari a cui sono sottoposti i singoli geni contenuti nei cromosomi nucleari. Nell'eredit\u00e0 mendeliana ciascuno dei due genitori contribuisce ad ognuno dei due possibili alleli per ogni gene, e se conosciamo il genotipo di entrambi i genitori, le leggi di Mendel ci permettono di determinare la distribuzione fenotipica attesa della prole. Ci sono molti casi in cui le proporzioni dei fenotipi osservate nella progenie non corrispondono ai valori attesi.\nLe leggi di Mendel si applicano solo a caratteri in cui il fenotipo deriva dall'espressione di un singolo gene (come appunto i caratteri esaminati dall'abate), non si possono applicare per caratteri dovuti all'interazione tra molti geni e all'ambiente esterno (es. altezza, vigore, forza, produzione, capacit\u00e0 cognitive, ecc); di questi si parla nella genetica quantitativa o metrica.\nLegge della dominanza.\nSecondo la legge della dominanza (o \"legge dell'omogeneit\u00e0 di fenotipo\"), gli individui nati dall'incrocio tra due individui omozigoti che differiscono per una coppia allelica avranno il fenotipo dato dall'allele dominante. Con significato pi\u00f9 ampio rispetto al lavoro di Mendel, pu\u00f2 essere enunciata come legge dell'uniformit\u00e0 degli ibridi di prima generazione. Essa ammette due eccezioni: codominanza e dominanza incompleta. \nLegge della segregazione.\nLa legge della segregazione stabilisce che, durante la generazione della prole, una coppia di alleli associati a uno stesso gene si separa di modo che una met\u00e0 dei gameti porti un allele e l'altra met\u00e0 l'altro allele.\nLegge dell'assortimento indipendente.\nLa legge dell'assortimento indipendente determina che, durante la formazione dei gameti, la segregazione di una coppia di alleli \u00e8 indipendente dalla segregazione di una coppia di alleli appartenenti a un altro locus (ossia di un altro gene).\nLegge della allelia multipla.\nLa legge di allelia multipla ricorre quando a un solo carattere fenotipico corrispondono pi\u00f9 di due alleli dello stesso gene. In quanto gli alleli del medesimo gene occupano sempre loci uguali di cromosomi omologhi, che si trovano solo negli organismi diploidi e sempre in numero di due, non dovrebbe esistere pi\u00f9 di una coppia di alleli per ogni gene; in realt\u00e0 ci\u00f2 \u00e8 possibile grazie alle mutazioni genetiche, che intervengono a modificare le caratteristiche di un allele gi\u00e0 esistente tramutandolo in una nuova versione, di poco differente dalla prima, dello stesso gene. Il contrario dell'allelia multipla \u00e8 la pleiotropia, definita come la capacit\u00e0 di un singolo gene di influenzare pi\u00f9 caratteri diversi; simile all'allelia multipla \u00e8 invece l'eredit\u00e0 poligenica, per la quale uno stesso carattere \u00e8 influenzato da pi\u00f9 alleli appartenenti per\u00f2 anche a geni diversi e non necessariamente allo stesso.\nEsperimenti di Mendel sulle prime due leggi.\nMendel, insegnante di scienze naturali, aveva sperimentato le sue ricerche su due tipi di piante di pisello odoroso. Le due piante, che si riproducevano per autoimpollinazione, presentavano caratteri antagonisti (cio\u00e8 una aveva i caratteri dominanti e l'altra i caratteri recessivi), come, ad esempio, il colore del fiore (rosso o bianco) o la lunghezza dello stelo (lungo o corto). Il suo obiettivo era quello di combinare i due individui ed esaminare i caratteri del \"figlio\".\nCos\u00ec prese due fiori che presentavano un solo carattere diverso (cio\u00e8 il colore del fiore bianco o rosso) e, accertandosi che provenissero da una linea pura, incroci\u00f2 le due specie artificialmente. Tagli\u00f2 lo stame (organo riproduttivo maschile) del fiore rosso; prelev\u00f2 del polline dal fiore bianco con un pennellino e lo pose sul pistillo del fiore rosso. Aspett\u00f2 che il polline del fiore bianco fecondasse il pistillo del fiore rosso e osserv\u00f2 i risultati.\nDa quel fiore rosso sbocciarono tutti fiori rossi, perch\u00e9 (come si scopr\u00ec molti anni dopo) il carattere dominante \"fiore rosso\" aveva prevalso sul carattere recessivo \"fiore bianco\". Quindi dall'unione di due fiori rosso e bianco, omozigoti di linea pura, aveva ottenuto (nella prima generazione, che chiameremo F1, prima generazione filiale) tutti fiori eterozigoti rossi.\nFormul\u00f2 cos\u00ec la sua prima legge sulla dominanza dei caratteri.\nPoi aspett\u00f2 che questi ibridi si fecondassero e osserv\u00f2 la seconda generazione (F2) che aveva ottenuto. Ogni quattro fiori \"figli\", tre presentavano il carattere dominante (fiore rosso) e uno il carattere recessivo (fiore bianco).\nLe possibili combinazioni sono:\ne cos\u00ec formul\u00f2 la sua seconda legge.\nIl contributo scientifico.\nIl fondamentale contributo di Mendel \u00e8 di tipo metodologico: egli applica per la prima volta lo strumento matematico, in particolare la statistica e il calcolo delle probabilit\u00e0, allo studio dell'ereditariet\u00e0 biologica. Il concetto innovativo da lui introdotto affermava che alla base dell'ereditariet\u00e0 vi sono agenti specifici contenuti nei genitori, al contrario di quanto sostenuto all'epoca. Non si pu\u00f2 parlare ancora di genetica ma, trentacinque anni dopo, l'olandese Hugo de Vries, il tedesco Carl Correns e l'austriaco Erich von Tschermak, dopo essere giunti alle stesse conclusioni del monaco della Slesia, si accorsero della sua opera e gli riconobbero il merito. Cos\u00ec, nel 1900, l'opera di Mendel riusc\u00ec ad avere il ruolo che le corrispondeva nella storia della scienza. La scienza dell'ereditariet\u00e0 ricevette il nome di genetica nel 1906 per opera di William Bateson; il termine \"gene\" fu introdotto ancora pi\u00f9 tardi, nel 1909, da Wilhem Johansen.\nMendel, dopo sette anni di selezione, identific\u00f2 sette \"linee pure\": sette variet\u00e0 di pisello che differivano per caratteri estremamente visibili (forma del seme: \"liscio\" o \"rugoso\"; colore del seme: \"giallo\" o \"verde\"; forma del baccello: \"rigonfio\" o \"grinzoso\"; colore del baccello: \"giallo\" o \"verde\"; posizione dei fiori: \"lungo il fusto\" o \"in cima\"; colore dei fiori: \"bianco\" o \"rosa\"; lunghezza dei fusti: \"alti\" o \"bassi\"). Proprio le caratteristiche di tale pianta (\"Pisum sativum\") si prestavano particolarmente allo studio, unitamente a un semplice sistema riproduttivo, grazie al quale il monaco poteva impollinare a piacimento i suoi vegetali.\nOper\u00f2 con un vastissimo numero di esemplari, perch\u00e9 sapeva che le leggi della probabilit\u00e0 si manifestano sui grandi numeri.\nMendel prese due variet\u00e0 di piante di pisello completamente diverse, appartenenti alle cosiddette linee pure (ovvero quelle nelle quali l'aspetto \u00e8 rimasto costante dopo numerose generazioni), una con buccia liscia e una con buccia rugosa, e inizi\u00f2 a incrociarle per caratteri specularmente diversi: ad esempio, una pianta a fiori rossi con una pianta a fiori bianchi. Not\u00f2 che la prima generazione filiale (detta anche F1) manifestava soltanto uno dei caratteri delle generazioni parentali (detta anche P) e ne dedusse che uno dei due caratteri doveva essere \"dominante\" rispetto all'altro: da questa osservazione trae origine la legge sull'uniformit\u00e0 degli ibridi.\nIncrociando poi tra loro le piante della generazione F1, Mendel osserv\u00f2, in parte della successiva generazione, la ricomparsa di caratteri \"persi\" nella F1 e cap\u00ec quindi che essi non erano realmente scomparsi, bens\u00ec erano stati \"oscurati\" da quello dominante. Osservando la periodicit\u00e0 della seconda generazione filiale, o F2, (tre esemplari mostrano il gene dominante e uno il gene recessivo) Mendel port\u00f2 le scoperte ancora pi\u00f9 avanti:"}
{"id": "1974762", "revid": "767487", "url": "https://it.wikipedia.org/wiki?curid=1974762", "title": "Il primo bacio sulla Luna", "text": "Il primo bacio sulla Luna \u00e8 il terzo album da solista di Cesare Cremonini. L'album, che \u00e8 uscito il 26 settembre 2008, \u00e8 stato anticipato dall'uscita del singolo \"Dicono di me\" nel maggio 2008. Contemporaneamente all'uscita dell'album \u00e8 uscito il secondo singolo estratto \"Le sei e ventisei\".\nA chi aveva ordinato l'album prima dell'uscita ufficiale \u00e8 stata regalata anche la versione dal vivo di \"St. Peter Castle\", tratto dal precedente DVD \"1+8+24\".\nIn autunno del 2008 parte un tour chiamato \"Il primo tour sulla Luna\" per una decina di date, che riporta Cremonini nei grandi club e palasport. Il tour proseguir\u00e0 poi, in una seconda parte, nell'estate del 2009.\nRegistrazione.\nIl disco \u00e8 stato registrato nell'Agosto 2008 nello studio personale dell'artista a Casalecchio di Reno.\nTracce.\nTesti e musiche di Cesare Cremonini, eccetto dove indicato."}
{"id": "1974764", "revid": "7336", "url": "https://it.wikipedia.org/wiki?curid=1974764", "title": "Jimmy Giuffr\u00e8", "text": ""}
{"id": "1974766", "revid": "31269", "url": "https://it.wikipedia.org/wiki?curid=1974766", "title": "Il virginiano", "text": "Il virginiano (\"The Virginian\": nell'ultima stagione denominata \"The Men from Shiloh\") \u00e8 una serie televisiva statunitense di genere western, trasmessa dalla NBC dal 1962 al 1971.\nIl telefilm \u00e8 tratto dal romanzo omonimo di Owen Wister del 1902 ed \u00e8 ambientato nella cittadina di Medicine Bow, nel Wyoming.\n\u00c8 stato il primo western ad essere trasmesso ogni settimana per la durata totale di 90 minuti (75 minuti a episodio pi\u00f9 lo spazio pubblicitario): ne seguirono altri due, \"Carovane verso il West (\"Wagon Train\")\" e \"Cimarron Strip\" (quest'ultimo tuttavia durato una sola stagione). Dal romanzo \"Il virginiano\" sono stati tratti ben 5 film, il primo nel 1914 per la regia di Cecil B. DeMille, l'ultimo un tv-movie del 2000 diretto da Bill Pullman.\nLe nove stagioni dello show (e le repliche successive) testimoniano come la serie sia stata una fra le pi\u00f9 amate dal pubblico americano, un appuntamento settimanale quasi imperdibile per gli amanti del genere western, che si batt\u00e9 a lungo col pi\u00f9 longevo \"Gunsmoke\" della CBS, in onda dal 1955 al 1975 per ben 20 stagioni.\nTrama.\nLa serie narra le avventure, di classico stampo western, di un misterioso personaggio (il cui nome non viene mai svelato nell'arco delle 9 stagioni) chiamato \"il Virginiano\", un cowboy che arriva in una cittadina del Wyoming portando ordine e legge. Le storie sono ambientate, come nella pi\u00f9 classica tradizione western, negli ultimi decenni dell'Ottocento.\nPersonaggi e interpreti.\nGuest-star.\nDurante le 9 stagioni dello show si sono alternate moltissime star: Edward Asner, Ed Begley, James Best, Joan Blondell, Tom Bosley, Barbara Bouchet, Neville Brand, Charles Bronson, David Carradine, Joan Collins, Joseph Cotten, Bette Davis, Bruce Dern, Angie Dickinson, James Doohan, Howard Duff, Robert Duvall, Barbara Eden, Tom Ewell, Rhonda Fleming, Harrison Ford, Dolores Hart, Bo Hopkins, DeForest Kelley, Jack Klugman, Ted Knight, Van Johnson, Janet Leigh, Peggy Lipton, Myrna Loy, Ida Lupino, Patrick Macnee, Lee Marvin, Vera Miles, Leslie Nielsen, Leonard Nimoy, Lloyd Nolan, Ryan O'Neal, Robert Redford, Kurt Russell, Telly Savalas, George C. Scott, William Shatner, Tom Skerritt, Everett Sloane, Robert Vaughn, Dick York, Raquel Welch, Adam West, James Whitmore.\nProduzione.\nRegie.\nIl regista pi\u00f9 prolifico della serie fu Don McDougall con 42 episodi diretti tra il 1963 e il 1971: seguono Abner Biberman (25 episodi, 1966-1971), Anton Leader (14 episodi, 1965-1970) e William Witney (10 episodi, 1962-1969). Tra i registi si segnala anche Harry Harris.\nMusiche.\nIl tema del telefilm \u00e8 affidato a Percy Faith: tuttavia molte delle musiche portano la firma di grandi compositori: Paul J. Smith, Max Steiner e Bernard Herrmann, che music\u00f2 indimenticati capolavori di Alfred Hitchcock.\nQuando la serie nel 1970 cambi\u00f2 nome passando a \"The Men from Shiloh\", venne cambiato anche l'autore della colonna sonora, che divenne Ennio Morricone: questa \u00e8 stata la sua unica collaborazione in un serial d'oltreoceano.\nCuriosit\u00e0.\nNel film di Quentin Tarantino \"Grindhouse - A prova di morte\" il protagonista Stuntman Mike (Kurt Russell) dice di aver fatto lo stuntman in molte serie televisive, tra cui appunto \"Il virginiano\"."}
{"id": "1974782", "revid": "287204", "url": "https://it.wikipedia.org/wiki?curid=1974782", "title": "Boudh", "text": " \nBoudh (o Baudh, Bauda, Baudhgarh) \u00e8 una citt\u00e0 dell'India di 17.996 abitanti, capoluogo del distretto di Boudh, nello stato federato dell'Orissa. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 20\u00b0 49' 60 N e 84\u00b0 19' 0 E e ha un'altitudine di 77 .\nSociet\u00e0.\nEvoluzione demografica.\nAl censimento del 2001 la popolazione di Boudh assommava a 17.996 persone, delle quali 9.285 maschi e 8.711 femmine. I bambini di et\u00e0 inferiore o uguale ai sei anni assommavano a 2.072, dei quali 1.121 maschi e 951 femmine. Infine, coloro che erano in grado di saper almeno leggere e scrivere erano 12.932, dei quali 7.510 maschi e 5.422 femmine."}
{"id": "1974791", "revid": "36426", "url": "https://it.wikipedia.org/wiki?curid=1974791", "title": "Sarcofago di Sant'Elena", "text": ""}
{"id": "1974793", "revid": "253269", "url": "https://it.wikipedia.org/wiki?curid=1974793", "title": "Bo Hopkins", "text": "Biografia.\nBo Hopkins trascorse un'adolescenza turbolenta che lo port\u00f2 a vivere l'esperienza del riformatorio e ad arruolarsi appena sedicenne. Inviato a combattere in Vietnam, al suo ritorno dal fronte entr\u00f2 all'Actors Studio per studiare recitazione e inizi\u00f2 ad apparire sul piccolo schermo in popolari telefilm western quali \"Gunsmoke\", \"Il virginiano\" e \"Bonanza\".\nDopo l'esordio cinematografico nel film \"I diavoli di Dayton\" (1968), ottenne una parte di rilievo nel western \"Il mucchio selvaggio\" (1969) di Sam Peckinpah, interpretando il ruolo di Crazy Lee. Malgrado il personaggio venisse ucciso durante la prima parte della pellicola, Hopkins si fece notare per la sua intensa interpretazione e successivamente si afferm\u00f2 con una lunga serie di personaggi di \"duro\" e irrequieto uomo di strada, nei quali trasfer\u00ec le sue esperienze di giovent\u00f9.\nL'affermazione definitiva giunse con il film \"American Graffiti\" (1973) di George Lucas e, soprattutto, con l'interpretazione dell'assassino psicopatico in \"Killer Elite\" (1975), sempre per la regia di Peckinpah, personaggio che seppe accattivarsi le simpatie degli spettatori. Tra le successive interpretazioni di Hopkins, da ricordare quelle nel western \"I giustizieri del West\" (1975), diretto da Kirk Douglas, in \"Fuga di mezzanotte\" (1978) di Alan Parker, \"U Turn - Inversione di marcia\" (1997) di Oliver Stone e, in tempi pi\u00f9 recenti, \"Elegia americana\" (2020) di Ron Howard."}
{"id": "1974794", "revid": "1573940", "url": "https://it.wikipedia.org/wiki?curid=1974794", "title": "Cacospongia", "text": "Cacospongia \u00e8 un genere di spugne della famiglia Thorectidae.\nTassonomia.\nComprende le seguenti specie:\nAltre specie in passato attribuite a questo genere sono state riclassificate:"}
{"id": "1974800", "revid": "300067", "url": "https://it.wikipedia.org/wiki?curid=1974800", "title": "Panayiotis Vasilopoulos", "text": ""}
{"id": "1974808", "revid": "729019", "url": "https://it.wikipedia.org/wiki?curid=1974808", "title": "Victory Road (TNA)", "text": "Victory Road \u00e8 stato uno degli eventi in pay per view (PPV) della federazione di wrestling Total Nonstop Action (TNA) e fu il primo show di tre ore in pay-per-view a cadenza mensile della TNA mentre fino al 2004 i pay per view della federazione erano settimanali della durata di 2 ore. \nL'evento del 2004 fu realizzato nel mese di novembre mentre dal 2006 al 2010 furono realizzati nel mese di luglio e gli ultimi PPV (2011 e 2012) furono invece realizzati a marzo. \nDal 2014 furono inseriti nella serie One Night Only e trasmessi con cadenze mensili diverse oppure trasmessi come puntata di Impact Wrestling."}
{"id": "1974816", "revid": "729019", "url": "https://it.wikipedia.org/wiki?curid=1974816", "title": "Da Game Is to Be Sold, Not to Be Told", "text": "Da Game Is to Be Sold, Not to Be Told \u00e8 un album di Snoop Dogg pubblicato nel 1998, ed \u00e8 il primo pubblicato per la No Limit Records.\nDescrizione.\nAntefatti.\nSi tratta il primo album del rapper ad essere pubblicato con la No Limit Records, segnando il suo distacco dalla Death Row Records, e per ragioni contrattuali l'album dovette essere pubblicato con il nome dell'artista cambiato in \"Snoop Dogg\", rendendo l'album il primo album del rapper a non essere pubblicato con il nome \"Snoop Doggy Dogg\".\nComposizione.\nL'album fu prodotto da Master P e altri produttori della No Limit Records, tra cui rapper che compaiono nell'album come artisti in collaborazione, e ci\u00f2 port\u00f2 all'album un sound che si distaccava dal precedente sound g-funk del rapper, per puntare ad un sound pi\u00f9 vicino al southern rap tendente tra gli artisti della No Limit Records. Questo cambio di sound fu criticato da critici e fan, che videro una mancanza di originalit\u00e0 nella scelta del sound dell'album, che anche al giorno d'oggi \u00e8 considerato uno dei peggiori dell'artista.\nVendite.\nL'album vendette oltre 500,000 copie nella sua prima settimana, debuttando alla numero 1 della Billboard 200, rimanendo nella top 10 per 5 settimane, vendendo oltre 1,000,000 di copie in poche settimane. Nel 2009 l'album ha raggiunto 2,000,000 di vendite negli Stati Uniti.\nNonostante il successo commerciale dell'album, nessuno dei singoli ha ricevuto un particolare successo commerciale."}
{"id": "1974819", "revid": "21880", "url": "https://it.wikipedia.org/wiki?curid=1974819", "title": "Cacospongia scalaris", "text": ""}
{"id": "1974823", "revid": "104458", "url": "https://it.wikipedia.org/wiki?curid=1974823", "title": "Romualdo II, arcivescovo di Salerno", "text": ""}
{"id": "1974829", "revid": "4711", "url": "https://it.wikipedia.org/wiki?curid=1974829", "title": "Pagrati Atene", "text": ""}
{"id": "1974830", "revid": "4711", "url": "https://it.wikipedia.org/wiki?curid=1974830", "title": "AO Pagrati BC", "text": ""}
{"id": "1974833", "revid": "1543377", "url": "https://it.wikipedia.org/wiki?curid=1974833", "title": "Kampili", "text": "Kampili fu un piccolo regno del secolo XIII sulle rive del fiume Tungabhadra, nella regione dell'odienro stato indiano del Karnataka.\nIl fondatore del regno fu un comandante Hoysala, Singeya Nayaka-III (1280 - 1300) che si dichiar\u00f2 indipendente e cre\u00f2 un suo piccolo stato. Gli succedette il figlio Kampilideva nel 1300 che riusc\u00ec a resistere all'invasione dell'Impero Hoysala e dei Seuna Yadavas di Devagiri, ma soccombette di fronte alle pressioni da nord dalle forze di Alla-ud-Din Khilji, il sultano di Delhi.\nL'Impero di Vijayanagara impadronendosi di questo territorio (1336) inizi\u00f2 a gettare le basi per divenire uno dei pi\u00f9 vasti ed influenti imperi dell'India meridionale, governando sulla regione per oltre 200 anni."}
{"id": "1974834", "revid": "287204", "url": "https://it.wikipedia.org/wiki?curid=1974834", "title": "Jajpur", "text": " \nJajpur (o Jajapur) \u00e8 una suddivisione dell'India, classificata come \"municipality\", di 32.209 abitanti, capoluogo del distretto di Jajpur, nello stato federato dell'Orissa. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 20\u00b0 51' 0 N e 86\u00b0 19' 60 E e ha un'altitudine di 7 .\nSociet\u00e0.\nEvoluzione demografica.\nAl censimento del 2001 la popolazione di Jajpur assommava a 32.209 persone, delle quali 16.655 maschi e 15.554 femmine. I bambini di et\u00e0 inferiore o uguale ai sei anni assommavano a 3.590, dei quali 1.878 maschi e 1.712 femmine. Infine, coloro che erano in grado di saper almeno leggere e scrivere erano 24.030, dei quali 13.355 maschi e 10.675 femmine."}
{"id": "1974836", "revid": "4711", "url": "https://it.wikipedia.org/wiki?curid=1974836", "title": "Pagrati BC", "text": ""}
{"id": "1974846", "revid": "767487", "url": "https://it.wikipedia.org/wiki?curid=1974846", "title": "No Limit Top Dogg", "text": "No Limit Top Dogg \u00e8 il quarto album di Snoop Dogg, ed il secondo per la No Limit Records. \u00c8 stato pubblicato l'11 maggio 1999 e figura la hit single \"Bitch Please\" featuring Xzibit e Nate Dogg, prodotta da Dr. Dre."}
{"id": "1974847", "revid": "1865216", "url": "https://it.wikipedia.org/wiki?curid=1974847", "title": "Jeanne Louise Henriette Campan", "text": "Biografia.\nNata come Jeanne Louise Henriette Genet, sebbene la sua provenienza non fosse nobile, ricevette per merito del padre un'ottima educazione e a quindici anni sapeva comporre in versi, suonare e parlare italiano e inglese. Il suo maggior talento era la lettura, motivo per cui ebbe a Versailles la carica di lettrice delle figlie del re: Vittoria, Sofia e Luisa.\nNel 1770, quando a Versailles arriv\u00f2 la giovane Maria Antonietta, sposa del delfino Luigi Augusto, Jeanne Louise fu nominata \"premi\u00e8re femme de chambre\", un'importante carica nella quale il titolo di cameriera non era inteso in senso servile come adesso, ma piuttosto come direttrice di camera, ovvero di tutte le attivit\u00e0 legate alla vita della principessa nei suoi appartamenti. Nel 1774 convol\u00f2 a nozze con Fran\u00e7ois Bertholet-Campan, maestro del guardaroba della contessa d'Artois. I due ebbero un figlio chiamato Henri.\nMantenne la sua carica sino al 20 giugno 1792, quando la folla in tumulto assal\u00ec il palazzo delle Tuileries. In seguito a un secondo assalto, Maria Antonietta e la sua famiglia furono imprigionati nella torre del Tempio, e Madame Campan chiese di poter assistere la sovrana, ma la sua richiesta fu rifiutata. Insieme al giovane figlio e al marito infermo si trasfer\u00ec a Coubertin, un villaggio nella valle di Chevreuse. Scampata agli orrori del Terrore, dopo il 9 termidoro, per mantenere la sua famiglia, fond\u00f2 insieme ad una suora un collegio per signorine, \"l'Ecole de Saint-Germain en Laye\"; la pi\u00f9 famosa delle sue allieve fu Ortensia di Beauharnais, la figlia di Giuseppina di Beauharnais, moglie di Napoleone Bonaparte. Quest'ultimo, colpito dall'eleganza e dalla cultura impartite nell'istituto, nel 1807 nomin\u00f2 Madame Campan sovrintendente dell'Accademia fondata da lui stesso a \u00c9couen per l'educazione delle figlie e delle sorelle dei membri della Legione d'Onore. Dopo la caduta dell'imperatore e la restaurazione sul trono dei Borboni, nel 1814 la scuola venne chiusa e Madame Campan fu tacciata come traditrice, ma erano calunnie che circolavano a causa della sua connessione con i Bonaparte.\nMadame Campan si ritir\u00f2 a Mantes, dove si dedic\u00f2 all'attivit\u00e0 di saggista. Vi mor\u00ec il 16 marzo 1822 a causa di una febbre putrida, dovuta probabilmente a un cancro allo stomaco. I suoi scritti furono pubblicati postumi, tra questi vi sono le sue memorie pubblicate nel 1823 con il titolo \"M\u00e9moires sur la vie priv\u00e9e de Marie Antoinette, suivis de souvenirs et anecdotes historiques sur les r\u00e8gnes de Louis XIV-XV\". Il suo saggio \"Dell'educazione\" (\"De l'Education des Femmes\"), pubblicato nel 1827, ebbe una grandissima fortuna fino alla prima met\u00e0 dell'Ottocento. La sua fortunata opera sulle memorie della sfortunata regina viene citata nel romanzo \"Bouvard e Pecuchet\" (1882), dello scrittore francese Gustave Flaubert (cap. IV)."}
{"id": "1974860", "revid": "1839090", "url": "https://it.wikipedia.org/wiki?curid=1974860", "title": "Publio Cornelio Scipione Barbato", "text": "Biografia.\nFu nominato dittatore nel 306 a.C., in assenza dei consoli Quinto Marcio Tremulo e Publio Cornelio Arvina, impegnati contro i Sanniti, per indire le nuove elezioni consolari."}
{"id": "1974864", "revid": "94647", "url": "https://it.wikipedia.org/wiki?curid=1974864", "title": "La Vetta", "text": ""}
{"id": "1974867", "revid": "6923", "url": "https://it.wikipedia.org/wiki?curid=1974867", "title": "Lepakshi", "text": "Lepakshi \u00e8 un piccolo villaggio e un importante sito storico e archeologico situato nel distretto di Anantapur, nello stato indiano dell'Andhra Pradesh. Il sito presenta tre santuari dedicati a Shiva, Vishnu e Virabhadra, ed \u00e8 localizzato 15\u00a0km a est di Hindupur e circa 100\u00a0km a nord di Bangalore.\nIl \"tempio di Veerabhadra\" \u00e8 un notevole esempio dello stile architettonico di Vijayanagara, con interessanti sculture create dagli artigiani durante le vestigia dell'Impero di Vijayanagara. Un enorme toro Nandi costituito da un'unica pietra di granito \u00e8 uno dei monumenti principali. Sono presenti numerose iscrizioni antiche in lingua kannada."}
{"id": "1974883", "revid": "110157", "url": "https://it.wikipedia.org/wiki?curid=1974883", "title": "Pinnye", "text": "Pinnye \u00e8 un comune di 351 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974884", "revid": "125576", "url": "https://it.wikipedia.org/wiki?curid=1974884", "title": "Sdmx", "text": ""}
{"id": "1974887", "revid": "729019", "url": "https://it.wikipedia.org/wiki?curid=1974887", "title": "Potyond", "text": "Potyond \u00e8 un comune di 97 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974891", "revid": "729019", "url": "https://it.wikipedia.org/wiki?curid=1974891", "title": "Pusztacsal\u00e1d", "text": "Pusztacsal\u00e1d \u00e8 un comune di 267 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974894", "revid": "767487", "url": "https://it.wikipedia.org/wiki?curid=1974894", "title": "P\u00e1li", "text": "P\u00e1li \u00e8 un comune di 387 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974897", "revid": "767487", "url": "https://it.wikipedia.org/wiki?curid=1974897", "title": "P\u00e1sztori", "text": "P\u00e1sztori \u00e8 un comune di 399 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974898", "revid": "110157", "url": "https://it.wikipedia.org/wiki?curid=1974898", "title": "Dead Man Walkin'", "text": "Dead Man Walkin' \u00e8 una compilation pubblicata dalla Death Row Records nel 2000, comprendente alcune registrazioni di Snoop Dogg effettuate dal 1993 al 1996, prima che Dogg lasciasse l'etichetta. La separazione fra Snoop Dogg ed il capo della Death Row head Suge Knight non fu amichevole, ed il titolo di questa pubblicazione (\"Uomo morto che cammina\") era una specie di avvertimento per Snoop Dogg."}
{"id": "1974902", "revid": "767487", "url": "https://it.wikipedia.org/wiki?curid=1974902", "title": "P\u00e1zm\u00e1ndfalu", "text": "P\u00e1zm\u00e1ndfalu \u00e8 un comune di 965 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974903", "revid": "137928", "url": "https://it.wikipedia.org/wiki?curid=1974903", "title": "DHCP", "text": ""}
{"id": "1974908", "revid": "6923", "url": "https://it.wikipedia.org/wiki?curid=1974908", "title": "Keladi", "text": "Keladi (kannada: \u0c95\u0cc6\u0cb3\u0ca6\u0cbf) \u00e8 una citt\u00e0 tempio situata nel distretto di Shimoga nello stato del Karnataka nell'India meridionale.\nStoria.\nFu la capitale del Regno di Keladi, feudatario dell'Impero di Vijayanagara. Dopo la disintegrazione dell'Impero nella Battaglia di Talikota (1565), il Nayak (governatore) di Keladi cre\u00f2 un regno indipendente che rimase tale fino a quando non venne annesso al Regno di Mysore di Hyder Ali nel 1763."}
{"id": "1974909", "revid": "767487", "url": "https://it.wikipedia.org/wiki?curid=1974909", "title": "P\u00e9r", "text": "P\u00e9r \u00e8 un comune di 2386 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974910", "revid": "729019", "url": "https://it.wikipedia.org/wiki?curid=1974910", "title": "P\u00fcski", "text": "P\u00fcski \u00e8 un comune di 651 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974912", "revid": "228587", "url": "https://it.wikipedia.org/wiki?curid=1974912", "title": "Tha Last Meal", "text": "Tha Last Meal \u00e8 il quinto album del rapper Snoop Dogg, pubblicato nel dicembre 2000, ed \u00e8 il suo primo lavoro ad essere pubblicato da una etichetta indipendente. L'album include i singoli \"Snoop Dogg (What's My Name Pt. 2)\" e \"Wrong Idea\" featuring Bad Azz."}
{"id": "1974913", "revid": "438678", "url": "https://it.wikipedia.org/wiki?curid=1974913", "title": "Romanzo del tempo di guerra", "text": "Romanzo del tempo di guerra \u00e8 un film del 1983 diretto da P\u00ebtr Todorovskij. Fu nominato all'Oscar al miglior film straniero."}
{"id": "1974914", "revid": "767487", "url": "https://it.wikipedia.org/wiki?curid=1974914", "title": "R\u00e1bacsanak", "text": "R\u00e1bacsanak \u00e8 un comune di 581 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974915", "revid": "261272", "url": "https://it.wikipedia.org/wiki?curid=1974915", "title": "McDonnell XF-88", "text": ""}
{"id": "1974917", "revid": "767487", "url": "https://it.wikipedia.org/wiki?curid=1974917", "title": "Nicola Gambino", "text": "Biografia.\nNominato parroco di Rocca San Felice, in provincia di Avellino, nel 1949, don Nicola lasci\u00f2 questa comunit\u00e0 per subentrare nel 1961 alla guida della parrocchia di Santa Maria Maggiore in Mirabella Eclano, dove rimase fino al 1977. Fu poi parroco a Candida, dove rimase fino al 1988 quando venne nominato vicario diocesano, ricevendo il titolo di monsignore.\nEgli si interess\u00f2 della storia dei paesi dove fu parroco. A Rocca San Felice fu il promotore degli scavi archeologici nella Valle di Ansanto; a Mirabella partecip\u00f2 alla riscoperta dell'antica citt\u00e0 di Aeclanum; a Candida sollecit\u00f2 i giovani del paese alla riscoperta delle antiche attivit\u00e0 artigianali dei fabbricanti di chiodi.\nGli \u00e8 stato dedicato il Museo Civico di Rocca San Felice, che contiene oltre 150 manufatti antichi.\nFu autore di alcuni esaurienti studi sulla cattedrale di Santa Maria Assunta (Avellino), oltre che sull'origine del culto di Santa Felicita di Roma e dei Santi Sette Fratelli nella provincia di Avellino. La sua ultima monografia, su Raimondo Guarini (Mirabella Eclano, 1765 - Napoli, 1865), venne pubblicata postuma nel 2003 dall'Istituto di Scienze Religiose \"San Giuseppe Moscati\" di Avellino. Monsignor Gambino si occup\u00f2 anche della storia di Aiello del Sabato."}
{"id": "1974919", "revid": "110157", "url": "https://it.wikipedia.org/wiki?curid=1974919", "title": "Rajka", "text": "Rajka \u00e8 un comune di 2625 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974920", "revid": "767487", "url": "https://it.wikipedia.org/wiki?curid=1974920", "title": "'38", "text": "38 (\"38 \u2013 Auch das war Wien\") \u00e8 un film del 1987 diretto da Wolfgang Gl\u00fcck, nominato all'Oscar al miglior film straniero.\nTrama.\nNel 1938, poco prima dell'invasione dell'Austria da parte di Adolf Hitler, l'attrice Carola Hell \u00e8 all'inizio di una promettente carriera. \u00c8 innamorata dello scrittore ebreo Martin Hoffmann e i due credono che la loro storia d'amore possa continuare nonostante i cambiamenti politici nel loro Paese. Hoffmann cade per\u00f2 nelle mani della Gestapo e Carola, gravida, fugge a Praga."}
{"id": "1974923", "revid": "767487", "url": "https://it.wikipedia.org/wiki?curid=1974923", "title": "Ravazd", "text": "Ravazd \u00e8 un comune di 1216 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974925", "revid": "767487", "url": "https://it.wikipedia.org/wiki?curid=1974925", "title": "R\u00e9pceszemere", "text": "R\u00e9pceszemere \u00e8 un comune di 336 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974926", "revid": "729019", "url": "https://it.wikipedia.org/wiki?curid=1974926", "title": "R\u00e9pcevis", "text": "R\u00e9pcevis \u00e8 un comune di 392 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974930", "revid": "110157", "url": "https://it.wikipedia.org/wiki?curid=1974930", "title": "Snoop Dogg Presents...Doggy Style Allstars, Welcome to tha House Vol. 1", "text": "Snoop Dogg Presents...Doggy Style Allstars, Welcome To Tha House Vol. 1 \u00e8 una compilation del 2002 prodotta da Snoop Dogg per lanciare nuovi artisti, oltre che nomi gi\u00e0 noti, dell'etichetta Doggysytle Records."}
{"id": "1974931", "revid": "767487", "url": "https://it.wikipedia.org/wiki?curid=1974931", "title": "R\u00f6jt\u00f6kmuzsaj", "text": "R\u00f6jt\u00f6kmuzsaj \u00e8 un comune di 497 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974935", "revid": "1363894", "url": "https://it.wikipedia.org/wiki?curid=1974935", "title": "Carisma (psicologia)", "text": "Il termine carisma (pronuncia moderna: , pronuncia aulica: ) denota, in psicologia, la capacit\u00e0 di esercitare una forte influenza su altre persone.\nDescrizione.\nSimilmente al termine adoperato in senso religioso dal cattolicesimo, deriva dalla parola di lingua greca \u03c7\u03ac\u03c1\u03b9\u03c3\u03bc\u03b1, \"charisma\", a sua volta derivata dal sostantivo \u03c7\u03ac\u03c1\u03b9\u03c2, \"ch\u00e1ris\", ovvero \"grazia\". Assume, in entrambi i casi, il significato di \"dono\".\n\u00c8 assimilabile alla cosiddetta \"aura\", l'alone di leggenda e mistero che ha avvolto diversi personaggi storici del passato.\nIl termine carismatico \u00e8 stato attribuito e viene tuttora attribuito a persone - sovente \"leader\" politici o statisti in genere - che abbiano segnato in qualche modo la storia per la loro capacit\u00e0 di radunare attorno a s\u00e9 una massa critica capace di sconvolgere il corso degli eventi.\nCarisma \u00e8 anche attribuito a diverse personalit\u00e0 del mondo dell'arte e dello spettacolo che hanno segnato in qualche modo il mondo della cultura."}
{"id": "1974938", "revid": "438678", "url": "https://it.wikipedia.org/wiki?curid=1974938", "title": "Lo que le pas\u00f3 a Santiago", "text": "Lo que le pas\u00f3 a Santiago \u00e8 un film del 1989 diretto da Jacobo Morales. Fu nominato all'Oscar al miglior film straniero."}
{"id": "1974940", "revid": "93556", "url": "https://it.wikipedia.org/wiki?curid=1974940", "title": "Scalarispongia", "text": "Scalarispongia () \u00e8 un genere di spugne della famiglia Thorectidae.\nTassonomia.\nComprende 7 specie, sei delle quali in passato attribuite ad altri generi:"}
{"id": "1974943", "revid": "8596", "url": "https://it.wikipedia.org/wiki?curid=1974943", "title": "Lo que le Pas\u00f3 a Santiago", "text": ""}
{"id": "1974944", "revid": "767487", "url": "https://it.wikipedia.org/wiki?curid=1974944", "title": "Rom\u00e1nd", "text": "Rom\u00e1nd \u00e8 un comune di 324 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974945", "revid": "1354930", "url": "https://it.wikipedia.org/wiki?curid=1974945", "title": "Silvano Ciampi", "text": "Professionista dal 1957 al 1964, vinse due tappe al Giro d'Italia e diverse classiche italiane.\nCarriera.\nCiampi ottenne numerosi successi e piazzamenti nelle classiche italiane. Due le annate migliori: nel 1957, suo anno di esordio, fu primo nel Giro del Piemonte, nel Trofeo Matteotti e nel Gran Premio Industria e Commercio di Prato e secondo nella Coppa Bernocchi; nel 1959 vinse Giro dell'Appenninno, Giro di Romagna e nuovamente il Giro del Piemonte.\nDopo il ritiro fu, dal 1968 al 1970, direttore sportivo per piccole formazioni professionistiche italiane."}
{"id": "1974949", "revid": "767487", "url": "https://it.wikipedia.org/wiki?curid=1974949", "title": "Paid tha Cost to Be da Bo$$", "text": "Paid the Cost to Be the Bo$$ \u00e8 il sesto album del rapper statunitense Snoop Dogg pubblicato nel 2002 sotto l'etichetta Priority Records"}
{"id": "1974951", "revid": "287204", "url": "https://it.wikipedia.org/wiki?curid=1974951", "title": "Painavu", "text": " \nPainavu (censita come Idukki Township) \u00e8 una citt\u00e0 dell'India di 11.014 abitanti, capoluogo del distretto di Idukki, nello stato federato del Kerala. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 9\u00b0 50' 60 N e 76\u00b0 58' 0 E e ha un'altitudine di 716 .\nSociet\u00e0.\nEvoluzione demografica.\nAl censimento del 2001 la popolazione di Painavu assommava a 11.014 persone, delle quali 5.592 maschi e 5.422 femmine. I bambini di et\u00e0 inferiore o uguale ai sei anni assommavano a 1.336, dei quali 681 maschi e 655 femmine. Infine, coloro che erano in grado di saper almeno leggere e scrivere erano 9.064, dei quali 4.696 maschi e 4.368 femmine."}
{"id": "1974953", "revid": "486946", "url": "https://it.wikipedia.org/wiki?curid=1974953", "title": "Br\u0101hmana", "text": ""}
{"id": "1974958", "revid": "767487", "url": "https://it.wikipedia.org/wiki?curid=1974958", "title": "Sopronn\u00e9meti", "text": "Sopronn\u00e9meti \u00e8 un comune di 278 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974959", "revid": "438678", "url": "https://it.wikipedia.org/wiki?curid=1974959", "title": "Il bue", "text": "\"Il bue (Oxen)\" \u00e8 un film del 1991 diretto da Sven Nykvist.\nPresentato nella sezione Un Certain Regard al 45\u00ba Festival di Cannes, \u00e8 stato nominato all'Oscar al miglior film straniero."}
{"id": "1974960", "revid": "767487", "url": "https://it.wikipedia.org/wiki?curid=1974960", "title": "Szakony", "text": "Szakony \u00e8 un comune di 501 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974970", "revid": "223320", "url": "https://it.wikipedia.org/wiki?curid=1974970", "title": "R&amp;G (Rhythm &amp; Gangsta) The Masterpiece", "text": ""}
{"id": "1974971", "revid": "486946", "url": "https://it.wikipedia.org/wiki?curid=1974971", "title": "Mustaf\u00e0 Akkad", "text": ""}
{"id": "1974972", "revid": "767487", "url": "https://it.wikipedia.org/wiki?curid=1974972", "title": "Szany", "text": "Szany \u00e8 un comune di 2265 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974974", "revid": "767487", "url": "https://it.wikipedia.org/wiki?curid=1974974", "title": "Szerecseny", "text": "Szerecseny \u00e8 un comune di 913 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974976", "revid": "767487", "url": "https://it.wikipedia.org/wiki?curid=1974976", "title": "Figli della natura", "text": "Figli della natura (\"B\u00f6rn n\u00e1tt\u00farunnar\") \u00e8 un film del 1991 diretto da Fri\u00f0rik \u00de\u00f3r Fri\u00f0riksson. \u00c8 stato candidato all'Oscar al miglior film straniero."}
{"id": "1974977", "revid": "125576", "url": "https://it.wikipedia.org/wiki?curid=1974977", "title": "Tensore di kong", "text": ""}
{"id": "1974979", "revid": "73843", "url": "https://it.wikipedia.org/wiki?curid=1974979", "title": "Szil", "text": "Szil \u00e8 un comune di 1334 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974981", "revid": "729019", "url": "https://it.wikipedia.org/wiki?curid=1974981", "title": "Szils\u00e1rk\u00e1ny", "text": "Szils\u00e1rk\u00e1ny \u00e8 un comune di 681 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1974982", "revid": "438678", "url": "https://it.wikipedia.org/wiki?curid=1974982", "title": "Hedd Wyn", "text": "Hedd Wyn \u00e8 un film del 1992 diretto da Paul Turner. Fu nominato all'Oscar al miglior film straniero."}
{"id": "1974994", "revid": "438678", "url": "https://it.wikipedia.org/wiki?curid=1974994", "title": "Il profumo della papaya verde", "text": "Il profumo della papaya verde \u00e8 un film del 1992 scritto e diretto da Anh Hung Tran, candidato all'Oscar al miglior film straniero.\nPresentato nella sezione Un Certain Regard del Festival di Cannes 1993, vinse la Cam\u00e9ra d'or per la miglior opera prima.\nTrama.\nSaigon, 1951.\nMui, una bambina di 10 anni giunge dalla campagna per fare la cameriera in una famiglia benestante di citt\u00e0. In questa casa impara a cucinare e a svolgere i vari mestieri accanto alla serva pi\u00f9 anziana e pi\u00f9 esperta Ti.\nLa padrona, che gestisce un negozio di stoffe, \u00e8 inquieta perch\u00e9 il marito \u00e8 frequentemente assente, e da sola deve accudire ai figli (un figlio maggiore, due figli pi\u00f9 piccoli, di cui uno insopportabile che sfoga il suo malessere facendo dispetti a Mui) e alla madre del marito, che vive al piano superiore chiusa nei suoi ricordi e rancorosa nei confronti della nuora a cui rimprovera di non far felice il figlio. Inoltre soffre profondamente per un grave lutto: la figlia T\u00f4 \u00e8 morta sette anni prima, e le pare di rivederla nella dolce Mui della stessa et\u00e0. Quando il marito parte per l'ultima volta, prende tutti i soldi della famiglia. Ritorna malato e muore poco dopo.&lt;br&gt;\nDieci anni, 1961. \nLa padrona, ancora in ristrettezze economiche, pressata dalla nuora, accetta di mandare Mui, ormai ventenne, a lavorare da Khuy\u00e9n, un pianista, amico del figlio maggiore. Il giovane \u00e8 fidanzato, ma il rapporto con la promessa sposa si va logorando e la silenziosa presenza di Mui diventa sempre pi\u00f9 importante per lui. Le insegna a leggere e a scrivere e infine la sposa.\nRiprese.\nIl film \u00e8 stato girato in studio: il regista ha cercato di ricreare la grande casa vietnamita, i suoi spazi, i vicoli e i negozi confinanti, cos\u00ec come vengono filtrati dalla memoria e dalla nostalgia.\nTitolo.\nLa papaya \u00e8 un legume e un frutto: quando \u00e8 ancora verde \u00e8 considerata un legume, quando \u00e8 matura \u00e8 considerata un frutto. \nQuesto spiega perch\u00e9 l'albero \u00e8 sempre dietro cucina, nell'orto, e non tra gli alberi da giardino. \u00c8 l'immagine \ndella giovane Mui che crescer\u00e0 nel cortile della casa della padrona, imparando a servire.\nIl titolo del film evoca anche i rituali culinari che accompagnano la preparazione della papaya. L'odore della papaya risveglia i ricordi dell'infanzia, la nostalgia e il calore della casa e fa riferimento al mondo femminile, all'affetto materno, ai gesti del lavoro quotidiano delle donne.\nUna storia di formazione.\nLa storia ripercorre la traiettoria lenta della maturazione di Mui\ndall'infanzia all'et\u00e0 adulta e dalla servit\u00f9 all'uguaglianza.\nIl rapporto con la natura.\nMui \u00e8 in armonia con le cose, gli animali, gli elementi; tutti i movimenti del suo corpo sono in ritmo con la natura. Tutto ci\u00f2 che \u00e8 intorno a lei, persone, animali, vegetali, minerali, oggetti, sembra trasmetterle una forza vitale. E trova in qualche modo nella natura un rifugio.\nRiferimenti storici.\nAccenni al coprifuoco, rombo di elicotteri ed aerei: sono le sole tracce della guerra che penetrano nel film ma sono sufficienti a far sentire quanto siano illusori e precari la calma e l'equilibrio che i protagonisti si sforzano di dare alle loro vite. \nTecnica cinematografica.\nIl regista ha imparato molto dal maestro giapponese Ozu; \nla scenografia \u00e8 ricercata, viene fatto un largo uso di carrellate laterali e di piani sequenza, si da molto valore ai dettagli che esaltano la poesia dei particolari e degli oggetti; spesso l'inquadratura presenta una cornice nella cornice, lo sguardo filtra attraverso porte, finestre, griglie, fori. Il ritmo \u00e8 lento e contemplativo."}
{"id": "1974999", "revid": "147575", "url": "https://it.wikipedia.org/wiki?curid=1974999", "title": "The Hannah Montana Movie", "text": ""}
{"id": "1975003", "revid": "278399", "url": "https://it.wikipedia.org/wiki?curid=1975003", "title": "Classe base", "text": ""}
{"id": "1975006", "revid": "1310927", "url": "https://it.wikipedia.org/wiki?curid=1975006", "title": "Daniel M\u00e1rcio Fernandes", "text": "Carriera.\nPrimi Passi.\nFernandes inizi\u00f2 a muovere i primi passi nel mondo del calcio in Canada, in una societ\u00e0 di Vancouver. Nel 2000, dopo essere stato notato dagli osservatori del Porto, si trasferisce in Portogallo all'et\u00e0 di diciassette anni. Dopo un anno di ambientazione nelle giovanili, passa al Porto B, seconda squadra della societ\u00e0. A seguito di un anno non particolarmente felice nel quale il giovane rimane sempre in panchina, viene lasciato andare in Spagna, al Celta Vigo.\nNon trovando abbastanza spazio nemmeno nella squadra galiziana, viene ceduto in prestito allo Jahn Regensburg, squadra allora militante nella Regionalliga. Qui il giovane comincia a giocare con continuit\u00e0 e dopo un anno riesce a timbrare 12 presenze. Tornato in Spagna, viene ceduto a titolo gratuito ai greci del Salonicco.\nDopo un primo provino con i \"Dikefalos Tou Vorra\", viene preso a titolo definitivo dal allora allenatore Angelos Anastasiadis che ne riconobbe le grandi potenzialit\u00e0.\nPAOK Salonicco.\nNel 2005 il nuovo allenatore dei greci, Gi\u014drgos K\u014dstikos, sostituisce Nikos Karageorgiou con il nuovo arrivato Fernandes, a causa di una striscia negativa di risultati. A causa delle buone prestazioni in campo, arriv\u00f2 la prima chiamata in nazionale durante le qualificazioni per Euro 2008.\nTrasferimento in Germania.\nIl 23 maggio 2008 il PAOK accetta un'offerta da parte dei tedeschi del per l'acquisto del giovane portiere sulla base di circa 1,2 milioni di euro.\nLillestr\u00f8m, Farense e Tarxien Rainbows.\nNel 2017 Fernandes si trasferisce al , disputando solo 3 partite in Eliteserien. Dopo un anno di pausa, nel luglio 2018 sigla un contratto con i portoghesi della , tornando in patria dopo 16 anni. Con la nuova squadra i quali disputa due stagioni in LigaPro, conquistando la promozione in Primeira Liga al termine del secondo anno.\nNell'agosto 2020 sigla un contratto annuale con la squadra maltese dei ."}
{"id": "1975010", "revid": "729019", "url": "https://it.wikipedia.org/wiki?curid=1975010", "title": "Sz\u00e1rf\u00f6ld", "text": "Sz\u00e1rf\u00f6ld \u00e8 un comune di 865 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975014", "revid": "767487", "url": "https://it.wikipedia.org/wiki?curid=1975014", "title": "Sankt Peter-Ording", "text": "Sankt Peter-Ording \u00e8 una popolare localit\u00e0 balneare del Mare del Nord, di 4.100 abitanti circa, facente parte del circondario della Frisia Settentrionale e situata sulla costa occidentale dello Schleswig-Holstein (Germania del Nord).\nGeografia fisica.\nCollocazione.\nSt. Peter-Ording si trova a circa 145\u00a0km a nord-ovest di Amburgo e a 90\u00a0km a sud-ovest di Flensburg.\nLa citt\u00e0 \u00e8 collocata sulla costa occidentale della penisola di Eiderstedt.\nDa vedere.\nLa cittadina, situata nel Parco nazionale del Wattenmeer dello Schleswig-Holstein (\"Nationalpark Schleswig-Holsteinisches Wattenmeer\"), \u00e8 caratterizzata da una spiaggia lunga 12\u00a0km con le caratteristiche dune, tipiche di queste zone.\nLungo queste spiagge si sviluppano alcuni stabilimenti balneari caratterizzati da lunghi pontili, che collegano la terraferma ad una piattaforma su palafitta (in tedesco \"Pfahlbauten\") su cui si trovano ristoranti e negozi. \nQuesta particolare struttura lignea \u00e8 necessaria perch\u00e9 la spiaggia su cui si affaccia Sankt Peter-Ording, come del resto tutta la linea costiera del Mar del Nord, \u00e8 caratterizzata da una forte alta e bassa marea.\nCinema.\nLa maggior parte delle scene del film \"Womb\" sono state girate su queste coste, definite dal regista Benedek Fliegauf \u00abcos\u00ec incredibilmente ampie e piatte da far percepire una sensazione di eternit\u00e0\u00bb."}
{"id": "1975016", "revid": "599013", "url": "https://it.wikipedia.org/wiki?curid=1975016", "title": "Bayliss Levrett", "text": "Tra il 1950 e il 1960 la 500 Miglia di Indianapolis faceva parte del Campionato mondiale di Formula 1, per questo motivo Levrett ha all'attivo anche 1 Gran Premio in F1."}
{"id": "1975017", "revid": "1543377", "url": "https://it.wikipedia.org/wiki?curid=1975017", "title": "Consolle (organo)", "text": "La consolle (da pronunciarsi /kon's\u0254lle/, dal francese \"console\") \u00e8 l'insieme dei manuali, dei pedali, delle staffe, dei comandi di registro, dei pedaletti, dei pistoncini a disposizione di un organista.\nI comandi dell'organo si trovano generalmente sotto il prospetto di facciata in posizione centrale rispetto alla visione simmetrica dello strumento, ma in alcuni esemplari, soprattutto nella seconda met\u00e0 del '900, grazie all'ausilio dell'elettrotecnica e dell'elettronica successivamente, sono posti in una consolle che pu\u00f2 trovarsi anche a notevole distanza dai somieri e dalle canne. Non sono rari gli organi che possono essere comandati da pi\u00f9 di una consolle, soprattutto per esigenze liturgiche o per la presenza del coro.\nLa seduta riservata all'esecutore, l'organista, deve essere ampia e ben solida, a volte regolabile in altezza: sono importanti i movimenti anche delle gambe e la posizione stessa dipende dall'impostazione e dall'uso dei diversi manuali.\nDal basso verso l'alto, i manuali comandano, rispettivamente, i seguenti corpi sonori:\nIn alcuni organi, specialmente francesi, il terzo o il quarto manuale \u00e8 dedicato alla Bombarda, composto di soli registri di bombarda di varie altezze.\nPer consuetudine ciascuna tastiera prende poi il nome del corpo sonoro corrispondente.\nStaffe.\nIn alcuni organi, in prossimit\u00e0 dei pedali, si possono trovare staffe che permettano di regolare il \"crescendo\" e l'\"Espressione\" per uno o pi\u00f9 manuali. Ora vengono utilizzati, per i \"crescendo\" anche delle staffe a rullo, ovvero che agiscono quando vengono ruotate con lo strofinamento della pianta del piede su di esse.\nCrescendo.\nLa staffa del \"crescendo\" attiva, ad ogni cambio di posizione, un numero crescente di registri, creando quindi un effetto di crescendo rossiniano.\nNegli ultimi organi a trasmissione elettronica, a volte il crescendo pu\u00f2 essere impostato direttamente dall'organista.\nEspressione.\nLa staffa dell'espressione apre o chiude le gelosie di una cassa contenente canne. Ovviamente con la cassa aperta, il suono sar\u00e0 pi\u00f9 forte. Ciascun manuale pu\u00f2 disporre di una staffa dedicata eccetto il Grand'organo.\nPer nascondere la cassa, si ricorre solitamente a due artifici: o la si inserisce dietro alle canne degli altri registri (rendendo per\u00f2 difficoltoso raggiungere le canne al suo interno) o dietro a una fila di canne finte. Nella storia organaria si \u00e8 per\u00f2 ricorsi anche ad altri espedienti: ad esempio, \u00e8 stata utilizzata a scopo di cassa espressiva (o \"griglia espressiva\") la pala d'altare. Quindi, quando l'organista apre la griglia espressiva, come per magia la pala si apre, mostrando le canne che sono state nascoste dietro.\nUnioni.\nLa presenza di diversi registri sui vari manuali presenti nello strumento ha posto la necessit\u00e0 delle unioni, che permettono di aggiungere al suono risultante i registri presenti su un altro manuale. Sono inoltre presenti unioni anche tra i manuali e il pedale. L'unione non va confusa con la terza mano: con l'unione si accoppiano i registri di tastiere diverse (o del pedale) ovvero si sommano i suoni ma il tasto che rimane premuto \u00e8 solo uno. Tramite la terza mano, invece, al tasto premuto dal dito dell'organista si aggiunge il tasto premuto in automatico dal meccanismo (tasto collegato, di un'ottava sopra, a quello abbassato dal dito).\nNegli organi a trasmissione elettrica/elettronica per aumentare la \"resa sonora\" sono state introdotte anche le unioni in derivazione, ovvero unioni che su uno stesso o un altro manuale accoppia la nota con quella dell'ottava superiore e/o inferiore. Queste vengono comunemente dette \"superottava\" e \"subottava\" se rispettivamente uniscono un'ottava alta o bassa. Sempre in questo tipo di organo esiste inoltre anche la funzioni di pedale automatico. Quando attivato la \"forza\" dei registri presenti al pedale viene automaticamente dosata relativamente al manuale che si sta suonando ed ai registri inseriti su di esso.\nAccessori.\nNegli organi italiani a trasmissione meccanica l'inserimento di tutti i registri di ripieno veniva chiamato \"tiratutti\", ed era una leva che effettivamente apriva tutti e soli i registri che compongono il ripieno (solitamente della famiglia del principale). Se l'organo era di grandi dimensioni questa operazione richiedeva una discreta forza fisica.\nIn quelli lombardi era invece presente la \"combinazione libera alla lombarda\" detta anche \"combinazione preparata\". Si potevano preselezionare dei registri, e premendo un pedale, questi venivano inseriti o disinseriti automaticamente.\nUlteriori accessori sono i pedaletti; la loro pressione provoca l'inserimento/disinserimento di un preciso tipo di strumento, ad esempio \"fondi\", \"ance\", \"archi\", ecc.\nNegli organi pi\u00f9 moderni a trasmissione non meccanica \u00e8 usuale trovare i pistoncini, ovvero dei pulsanti che si trovano solitamente al di sotto delle tastiere che, se premuti, inseriscono o levano determinati registri preimpostati, alcuni fissi (combinazioni fisse) e altri liberamente impostabili (aggiustabili)."}
{"id": "1975019", "revid": "767487", "url": "https://it.wikipedia.org/wiki?curid=1975019", "title": "T\u00e1p", "text": "T\u00e1p \u00e8 un comune di 722 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975022", "revid": "767487", "url": "https://it.wikipedia.org/wiki?curid=1975022", "title": "T\u00e1pszentmikl\u00f3s", "text": "T\u00e1pszentmikl\u00f3s \u00e8 un comune di 938 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975023", "revid": "1305772", "url": "https://it.wikipedia.org/wiki?curid=1975023", "title": "It Takes a Nation of Millions to Hold Us Back", "text": "It Takes a Nation of Millions to Hold Us Back \u00e8 il secondo album in studio del gruppo musicale hardcore hip hop statunitense Public Enemy, pubblicato nel 1988.\nDescrizione.\nNelle intenzioni dei Public Enemy l'album doveva essere l'equivalente hip hop del disco \"What's Going On\" di Marvin Gaye, opera rinomata per il suo forte contenuto a sfondo sociale.\nL'album rimase in classifica per 49 settimane nella statunitense \"Billboard\" 200, raggiungendo come posizione massima la numero 42. Nell'agosto 1989, il disco venne certificato disco di platino dalla Recording Industry Association of America, con vendite superiori al milione di copie nei soli Stati Uniti. L'opera fu molto ben accolta dalla critica, che lod\u00f2 le tecniche di produzione e le liriche a sfondo politico e sociale di Chuck D. Inoltre apparve in molte classifiche di fine anno come uno dei migliori album del 1988, e fu scelto come miglior disco del 1988 da \"The Village Voice\".\nQuest'album ha avuto un notevole successo ed \u00e8 considerato una pietra miliare del genere, tanto che nel 2003 la rivista \"Rolling Stone\" lo piazz\u00f2 al quarantottesimo posto nella classifica dei 500 album migliori di tutti i tempi, e lo mise al primo posto tra gli album hip hop consigliati. Nell'aggiornamento del 2020 della stessa classifica, l'album \u00e8 salito fino alla posizione numero 15.\nAntefatti.\nL'album di debutto dei Public Enemy \"Yo! Bum Rush the Show\" nel 1987, sebbene acclamato dagli appassionati di hip hop e dai critici musicali, era stato pressoch\u00e9 ignorato dalla maggior parte del pubblico mainstream rock e R&amp;B, vendendo solo 300,000 copie, cifra relativamente bassa per gli standard di vendite all'epoca di altri artisti della Def Jam come LL Cool J e Beastie Boys. Tuttavia, il gruppo prosegu\u00ec l'attivit\u00e0 senza sosta, facendo tour e incidendo in studio. \u00abIl giorno nel quale usc\u00ec \"Yo! Bum Rush the Show\" [nella primavera del 1987], stavamo gi\u00e0 registrando in studio le tracce per \"Nation of Millions\"\u00bb, dichiar\u00f2 Chuck D.\nPer assicurarsi che le loro esibizioni dal vivo fossero esaltanti tanto quanto quelle di Londra e Filadelfia, il gruppo decise che la musica in \"Nation of Millions\" sarebbe stata pi\u00f9 veloce di quella contenuta in \"Yo! Bum Rush the Show\".\nRegistrazione.\nLe sedute di registrazione si svolsero durante il 1987 presso i Chung King Studios, i Greene St. Recording, e gli Sabella Studios di New York City. I Public Enemy cominciarono le sessioni di registrazione dell'album ai Chung King di Manhattan ma insorsero contrasti e dissidi con i tecnici del suono a causa di pregiudizi contro gli artisti hip hop. Il gruppo si spost\u00f2 quindi negli studi Greene St. Recording dove l'atmosfera era migliore. Inizialmente, anche gli ingegneri del suono di Greene Street avevano qualche perplessit\u00e0 ma alla fine la stima nei confronti del gruppo crebbe grazie alla loro etica lavorativa e alla seriet\u00e0 dimostrata nel processo di registrazione. Inciso con il titolo di lavorazione provvisorio \"Countdown to Armageddon\", il gruppo scelse poi \"It Takes a Nation of Millions to Hold Us Back\" come titolo del disco, ricavandolo da una strofa della canzone \"Raise the Roof\" inclusa nel loro primo album. Il materiale fu inciso in 30 giorni con una spesa di circa 25,000 dollari.\nInvece che andare in tour insieme al resto del gruppo, Eric \"Vietnam\" Sadler e Hank Shocklee rimasero in studio a lavorare sul materiale di \"Nation of Millions\" in modo che Chuck D e Flavor Flav avessero le basi gi\u00e0 pronte al loro ritorno in sala di registrazione. Quando il gruppo cominci\u00f2 a pianificare il secondo album, le tracce \"Bring the Noise\", \"Don't Believe the Hype\" e \"Rebel Without a Pause\" erano gi\u00e0 pronte. Quest'ultima era stata incisa durante il tour Def Jam del 1987, e il testo era stato scritto da Chuck D in un giorno. Piuttosto che utilizzare solo un campionamento da \"Funky Drummer\" di James Brown, pratica ampiamente abusata nel primo hip hop, \"Rebel Without a Pause\" include la presenza di Flavor Flav che suona il \"beat\" alla drum machine per tutta la durata del brano.\nSecondo Chuck D, Hank Shocklee ebbe l'ultima parola una volta che tutte le tracce furono completate: \u00abHank sarebbe venuto fuori con il mix finale perch\u00e9 era il maestro del suono ... Hank \u00e8 il Phil Spector dell'hip-hop. Era molto pi\u00f9 avanti dei suoi tempi, perch\u00e9 osava sfidare le possibilit\u00e0 del suono\u00bb. Fu deciso contro la volont\u00e0 dei membri del gruppo che la durata dell'album dovesse essere di una ora precisa, trenta minuti per lato. All'epoca, le musicassette era pi\u00f9 diffuse e popolari dei CD e il gruppo non voleva che gli ascoltatori dovessero ascoltare una pausa troppo lunga dopo che met\u00e0 dell'album era finita.\nMusica e testi.\nSotto la direzione di Hank Shocklee, convinto che la musica non fosse niente altro che \"rumore organizzato\"; The Bomb Squad, il team di produttori, cominci\u00f2 a sviluppare uno stile produttivo caotico e denso che si basava su suoni trovati casualmente e rumori avant-garde tanto quanto sul funk della vecchia scuola. Insieme a una vasta selezione di campionamenti, le tracce presentano un ritmo maggiore rispetto a quelli dei contemporanei del gruppo. Come nelle esibizioni dal vivo, nell'album Flavor Flav supporta le esternazioni politiche di Chuck D con i suoi testi surreali.\nIn un'intervista concessa al \"New York Daily News\", Shocklee fece notare come il suono dinamico dell'album fosse stato ispirato dall'abilit\u00e0 rap di Chuck D, affermando: \u00abChuck \u00e8 un rapper potente. Volevamo creare qualcosa che potesse resistere a lui dal punto di vista sonoro\u00bb. Circa i suoi contributi alla produzione, Shocklee si \u00e8 citato come arrangiatore e ha specificato che \"non aveva alcun interesse per le canzoni lineari\". Quando utilizzava dei dischi per dei campionamenti, Shocklee disse che qualche volta li gettava in terra e ci saltava sopra se il loro suono era troppo \"pulito\".\nHank indic\u00f2 Chuck D come la persona che scov\u00f2 tutti i campionamenti vocali, Eric Sadler come \"quello con il talento musicale\", e disse che suo fratello, Keith Shocklee, \"conosceva un sacco di \"breakbeat\" e fu il maestro degli effetti sonori\". Anche Chuck D conferm\u00f2 quanto detto da Shocklee parlando dei metodi di lavoro del gruppo durante la produzione: \u00abEric era il musicista, Hank era l'anti-musicista. Eric fece molta programmazione alla drum machine, [il fratello di Hank] Keith era il tizio che portava l'atmosfera\u00bb.\nAlcuni errori occorsi durante la produzione furono volutamente inseriti nell'album. Il \"break\" in \"Bring the Noise\", dove il campione di grancassa tratto da \"Funky Drummer\" di James Brown suona l'assolo, fu un errore. Apparentemente, la sequenza errata usc\u00ec fuori da un campionatore SP1200 e Shocklee decise non solo di tenerlo ma volle anche che Chuck riscrivesse le sue rime per seguire il ritmo. L'album stesso venne mixato senza automazione, ma invece registrato su nastro analogico e successivamente meticolosamente mixato a mano. Questo \u00e8 un fatto significativo che ha fatto guadagnare a \"It Takes a Nation of Millions to Hold Us Back\" la nomea di essere uno degli album pi\u00f9 intricati di musica campionata digitalmente mai realizzati. Interrogato anni dopo se replicare l'elevato numero di campionamenti presenti nell'album sarebbe stato possibile al giorno d'oggi [a causa dell'incremento dei costi circa il materiale sotto copyright], Hank Shocklee disse che sebbene possibile, sarebbe costato molto pi\u00f9 che in passato fare una cosa del genere.\nBrani.\nLungo l'arco narrativo dell'album, Chuck D lancia messaggi caratterizzati dalla retorica della filosofia del nazionalismo nero, parlando di tematiche come il potere nero e l'affermazione degli afroamericani, criticando il suprematismo bianco, e accusando lo sfruttamento dei neri nell'industria musicale. \"Caught, Can We Get a Witness?\" si rivolge direttamente alla questione dei campionamenti nell'hip hop e alla violazione del diritto d'autore dalla prospettiva di chi supporta tale pratica e dichiara legittima ogni appropriazione in virt\u00f9 della \"propriet\u00e0 intellettuale nera dei suoni in primo luogo\". \"She Watch Channel Zero?!\" \u00e8 un attacco verso il potere lobotomizzante della televisione.\n\"Rebel Without a Pause\" esemplifica i ritmi pi\u00f9 elevati voluti dai Public Enemy per questo album, incorporando un \"beat\" potente e pesante e campionando fiati stridenti, questi ultimi presi da \"The Grunt\" dei The J.B.'s (1970). Liricamente, il brano evita la struttura tradizionale strofa/ritornello/strofa delle canzoni popolari, con l'aggressivo rap di Chuck D, puntualizzato dal flusso di coscienza di Flavor Flav. Il biografo dei Public Enemy Russell Myrie scrisse circa l'importanza della traccia: \u00abEguaglia \"I Know You Got Soul\" [di Eric B. &amp; Rakim] in termini di innovazione e qualit\u00e0. Alz\u00f2 il ritmo per i Public Enemy, cosa che avrebbero fatto ripetutamente nel loro successivo capolavoro [...] Il tempo pi\u00f9 veloce era importante in quanto avrebbe aumentato i livelli di energia ai loro spettacoli. Soprattutto, suonava fresco. Era dell'hip-hop di livello successivo. Chuck e Hank pensavano giustamente che potesse stare al fianco dei migliori dischi rap dell'epoca\u00bb. \"Terminator X to the Edge of Panic\" inizia con un campionamento tratto da \"Flash\" dei Queen, trattato come se il disco fosse rovinato e saltasse sulla puntina. Nella traccia \"She Watch Channel Zero?!\" \u00e8 presente un campionamento dal brano \"Angel of Death\" degli Slayer. Il testo di \"Bring the Noise\", rappato in prevalenza da Chuck D con interpolazioni da parte di Flavor Flav, include l'autocelebrazione della forza dei Public Enemy, l'approvazione dei dettami del leader della Nation of Islam Louis Farrakhan, e ribatte a critici imprecisati argomentando a favore del rap come genere musicale legittimo alla pari del rock. Nel testo del brano sono presenti anche riferimenti a colleghi artisti hip hop quali Run\u2013D.M.C., Eric B., LL Cool J e, curiosamente, a Y\u014dko Ono, Sonny Bono e alla thrash metal band Anthrax, presumibilmente perch\u00e9 Chuck D era lusingato dal fatto che il chitarrista della band Scott Ian indossasse magliette dei Public Enemy durante i concerti degli Anthrax. Nel 1991 i Public Enemy rifecero anche \"Bring the Noise\" in versione rap metal proprio in collaborazione con gli Anthrax. Il brano \"Don't Believe the Hype\" \u00e8 una critica dei mass media statunitensi. L\"'hype\" \u00e8 tutto ci\u00f2 che fa momentaneamente tendenza e viene propugnato alla gente per ragioni di mercato o propaganda e dunque \u00e8 la prima cosa a cui non credere mai: \"\u00abDon't believe the hype, it's a sequel/ As an equal can I get this through to you/ My 98 booming with a trunk of funk/ All the jealous punks can't stop the dunk/ Coming from the school of hard knocks/ Some perpetrate, they drink Clorox/ Attack the Black, because I know they lack exact/ The cold facts, and still they try to Xerox/ The leader of the new school, uncool, never played the fool, just made the rules\u00bb\" (\"Non credete alla propaganda, \u00e8 una continuazione/ Da uguale, posso trasmetterlo/ La mia 98 romba con un pistone funk/ Tutti gli sfigati invidiosi non possono interrompere la pacchia/ Arrivando dalla scuola dei detrattori/ Qualcuno ci prova, bevono conegrina/ Attaccano il Nero, perch\u00e9 conosco bene i loro difetti/ La pura verit\u00e0, eppure cercano ancora di imitarmi/ Maestro del nuovo corso, impeccabile/ Mai fatto il buffone, ho solo stabilito le regole\"). Il ritmo del pezzo \u00e8 tratto da \"Synthetic Substitution\" di Melvin Bliss e da \"Escape-ism\" di James Brown. Il brano, diventato un vero e proprio tormentone, in Italia verr\u00e0 anche incluso nella compilation \"Deejay Rap\". Una citazione speciale merita \"Black Steel in the Hour of Chaos\", dove la tastiera in loop, il ritmo funk spinto all'inverosimile e il testo di condanna verso l'intero apparato militare e politico statunitense, uniti al celebre videoclip girato in prigione, faranno scuola nei decenni successivi contribuendo a forgiare la moderna ideologia dell'hip-hop, quale rivolta e presa di coscienza definitiva delle proprie radici culturali.\nAlcuni titoli delle canzoni presenti nell'album fanno riferimento a elementi della cultura popolare. Il titolo di \"Party for Your Right to Fight\" cita il successo \"(You Gotta) Fight for Your Right (to Party)\" dei Beastie Boys del 1987, e ne \u00e8 di fatto un ri-arrangiamento. Il titolo del brano \"Night of the Living Baseheads\" cita quasi letteralmente il film \"Night of the Living Dead\" di George A. Romero del 1968, mentre \"Rebel Without a Pause\" \u00e8 un gioco di parole sul titolo originale del film \"Giovent\u00f9 bruciata\" (\"Rebel Without a Cause\"). Il campionamento vocale del disc jockey hip hop Mr. Magic che dice: \"\u00abNo more music by the suckers\u00bb\" fu impiegato nella canzone \"Cold Lampin' with Flavor\" dopo essere stato registrato da Flavor Flav da una trasmissione radiofonica di Magic. Mr. Magic aveva attaccato il gruppo in diretta durante il suo show alla radio.\nPubblicazione.\nL'album fu pubblicato il 28 giugno 1988 e nel suo primo mese di uscita, \"It Takes a Nation of Millions to Hold Us Back\" vendette 500,000 copie senza un significativo supporto promozionale da parte della casa distributrice Columbia Records. Il disco raggiunse la posizione numero 42 nella classifica \"Billboard\" Top Pop Albums e la numero 1 nella Top Black Albums negli Stati Uniti. Trascorse 49 settimane di permanenza nella \"Billboard\" Top Pop Albums. Il 22 agosto 1989, fu certificato disco di platino dalla Recording Industry Association of America (RIAA), con vendite di almeno 1 milione di copie negli Stati Uniti d'America."}
{"id": "1975025", "revid": "767487", "url": "https://it.wikipedia.org/wiki?curid=1975025", "title": "La casa dei fantasmi (film 1959)", "text": "La casa dei fantasmi (\"House on Haunted Hill\") \u00e8 un film del 1958 diretto da William Castle. Il film \u00e8 stato scritto da Robb White ed interpretato da Vincent Price e Carol Ohmart. Price interpreta un eccentrico milionario, Frederick Loren, che, insieme a sua moglie Annabelle, ha invitato cinque persone in una casa infestata. Chi rimane in casa per una notte guadagner\u00e0 $. Mentre la notte avanza, gli ospiti sono intrappolati all'interno della casa con un assortimento di terrori.\nIl film utilizza molti oggetti di scena usati nelle case infestate dei luna park per generare paura e terrore. La pellicola \u00e8 entrata nel pubblico dominio negli Stati Uniti.\nTrama.\nConvinto dalla moglie Annabelle, il milionario Frederick Loren offre dollari a cinque persone per passare un'intera notte in una casa infestata dai fantasmi.\nCi sono tre donne, tra cui la moglie del padrone, e quattro uomini, tra cui il padrone ed una persona gi\u00e0 stata nella casa, dove gli \u00e8 stato ucciso il fratello.\nLa festa \"in onore della moglie\" queste le parole del milionario Frederick, comincia a dare i primi effetti sugli ospiti quando Carolyn viene spaventata dalla vecchia domestica, mentre un altro degli invitati viene inspiegabilmente colpito alla testa.\nGli invitati ora pi\u00f9 spaventati che mai ricevono da Frederick delle pistole come arme di difesa contro i fantasmi, anche se Pritchard, gi\u00e0 stato in quella stessa villa, sa che nulla potranno le armi da fuoco contro i malvagi spettri.\nLa macabra festa che poteva essere lasciata entro mezzanotte (termine ultimo entro il quale uno degli invitati, rinunciando ai 10.000 dollari, poteva uscire dalla casa maledetta) viene improvvisamente resa obbligatoria dalla chiusura dell'unica porta d'ingresso, dagli spettrali e misteriosi domestici della casa.\nColpo di scena \u00e8 la morte della bella Annabelle, moglie del milionario, trovata impiccata dal dottor Trent, portando cos\u00ec la prima vera vittima della sera e aumentando sempre di pi\u00f9 il terrore e l'isterismo tra gli invitati.\nSconvolti dalla terrificante scoperta i superstiti decidono di rinchiudersi ciascuno con la propria pistola nella rispettiva stanza per cos\u00ec essere sicuri basandosi su una semplice teoria: l'assassino non era un fantasma, ma bens\u00ec uno dei loro.\nBen presto si viene a scoprire che Annabella (fintasi morta) \u00e8 d'accordo con il dottor Trent (suo amante) per creare questo alone di paura tra gli invitati, per portare la pi\u00f9 fragile del gruppo, la giovane Carolyn, ad uccidere il tanto odiato marito despota Frederick.\nIl piano riesce e Carolyn credendo Frederick il vero assassino gli spara, al punto soddisfatto per aver compiuto l'omicidio perfetto esce da un buio anfratto il dottor Trent, che per\u00f2 ben presto dopo lo spegnersi delle luci viene ucciso dallo stesso Frederick, che era vivo poich\u00e9 aveva caricato a salve la pistola della giovane Carolyn.\nA questo punto Annabelle abbandona il suo finto letto di morte e scende in cantina credendo di trovare il marito morto ma vi trova solo la botola aperta con una vasca piena di acido, dalla quale a sorpresa esce un scheletro con la voce del marito presumibilmente defunto.\nIn preda al panico l'affascinante fedifraga cade nella vasca piena di acido (dove era stato gettato anche il suo amante) e successivamente esce dal buio di uno spazio angusto, Frederick che manovrando un complicato marchingegno si scopre essere il burattinaio del finto scheletro: la presunta vittima di un complotto, ha quindi ucciso i suoi cospiratori con la loro stessa idea, la paura.\nSoddisfatto del suo operato, Frederick viene scoperto dagli invitati, i quali vengono informati del diabolico piano architettato dalla moglie e da Trent ai suoi danni e della conseguente sua contromossa e si dichiara quindi colpevole rimettendosi alla decisione della giustizia per la sua azione.\nIl film si chiude con un primo piano di Pritchard che nonostante tutto \u00e8 sicuro che in quella casa aleggino spiriti malvagi e dopo aver guardato la vasca piena di acido a favore di camera pronuncia una frase che sa di condanna: \"ora sono nove e ce ne saranno altri, molti altri... che stanno venendo per me ora... e poi verranno per voi!\"\nSoprannaturale e azioni umane si fondono quindi in una notte maledetta.\nProduzione.\nLe riprese esterne della casa sono state girate presso la storica Ennis House di Los Feliz in California, progettata nel 1924 da Frank Lloyd Wright. La maggior parte del film \u00e8 stata girata su palcoscenici, raffiguranti l'interno della casa in una combinazione di stili, incluso il Vittoriano del 1890, con lampadari a gas ed applique. Il poster del film includeva l'illustrazione di una casa in un terzo stile, quello di una fantasiosa struttura romanica a quattro piani.\nIl proprietario di Ennis House neg\u00f2 alla produzione il permesso di entrare nella casa, facendo un'eccezione solamente per Vincent Price.\nPiuttosto che pagare a Price 12.000 dollari per la sua interpretazione, Castle prefer\u00ec dargli una percentuale degli incassi, certo che cos\u00ec avrebbe risparmiato una bella cifra. Il film per\u00f2 si rivel\u00f2 un grande successo e il risparmio tanto sperato da Castle non ci fu.\nDistribuzione.\n\"La casa dei fantasmi\" \u00e8 stato originariamente distribuito nelle sale cinematografiche dalla Allied Artists.\nIl trailer cinematografico ha promosso il film col titolo \"The House on Haunted Hill\", sebbene tutto il materiale pubblicitario e il titolo del film stesso fossero semplicemente intitolati \"House on Haunted Hill\".\nIl film \u00e8 forse meglio conosciuto per un espediente promozionale utilizzato nell'uscita cinematografica originale del film chiamato \n\"Emergo.\" In alcuni cinema che hanno proiettato il film, venne montato un elaborato sistema di carrucole che permetteva ad uno scheletro di plastica fosforescente di essere fatto scendere in mezzo al pubblico durante una scena corrispondente alla fine del film. (Diversi cinema di repertorio moderni, tra cui il Film Forum e il Loew's Jersey Theatre, hanno ospitato proiezioni di revival del film durante le quali \u00e8 stato ricreato l'espediente \"Emergo\").\nGrazie in parte al trucco di Castle, il film \u00e8 stato un enorme successo. Alfred Hitchcock ha notato la performance del film a basso budget al botteghino e ha realizzato il suo film horror a basso budget, che \u00e8 diventato il successo acclamato dalla critica \"Psyco\" (1960). Castle era lui stesso un fan di Hitchcock ed avrebbe cercato di imitare il lavoro di Hitchcock in film successivi come \"Homicidal\" (1961).\nHome video.\nDue importanti studi hanno rilasciato il film in home video in versioni rimasterizzate. La Warner Home Video ha rilasciato il film in DVD in concomitanza all'uscita del remake del 1999. Nel 2005, il film \u00e8 stato colorizzato dalla Legend Films. La versione a colori \u00e8 stata rilasciata in DVD lo stesso anno dalla 20th Century Fox. Gli extra preparati dalla Legend Films per l'uscita del DVD Fox includevano una traccia di commento audio del comico Michael J. Nelson di \"Mystery Science Theater 3000\", due versioni del trailer ed una presentazione di immagini dal libro stampa originale del film.\nJohnny Legend ha pubblicato un DVD per il 50\u00ba anniversario contenente tutta una serie di extra come il trailer cinematografico originale e gli spot TV pi\u00f9 diversi trailer cinematografici di William Castle e Vincent Price, un profilo di Carol Ohmart e programmi TV \"dell'et\u00e0 dell'oro\" con Vincent Price. Un file DivX della versione colorata con il commento incorporato \u00e8 disponibile come parte del servizio RiffTrax On Demand di Nelson. Nel 2009, un commento recentemente registrato da Nelson, Kevin Murphy e Bill Corbett \u00e8 stato rilasciato da RiffTrax. Il team di RiffTrax ha eseguito un RiffTrax dal vivo di \"La cada dei fantasmi\" il 28 ottobre 2010.\n\"La casa dei fantasmi\" \u00e8 stato rilasciato in un'edizione Blu-ray restaurata come parte della \"Vincent Price Collection II\" di Shout! Factory del 2014.\nIl 28 settembre 2011, la tenuta di William Castle ha pubblicato una sceneggiatura con annotazioni de \"La casa dei fantasmi\" che \u00e8 una copia della sceneggiatura delle riprese insieme alle \"note a margine\" di Castle . Questa edizione include le presentazioni di Joe Dante e della figlia di Castle, Terry. Presenta anche una propria versione di \"Emergo\" in cui lo scheletro appare ai lettori tramite un metodo \"flip page\". Mondo Media ha ripubblicato il film nel 2015 come parte della sua serie Mondo X Chiller il 28 marzo 2015 all'Alamo Drafthouse a Yonkers, New York.\nCritica.\nIl film ha ricevuto il plauso della critica. Su Rotten Tomatoes il film ha ricevuto una nuova valutazione dell'88% sulla base di 26 recensioni con una valutazione media di 7,10/10. Allmovie ha elogiato il film in modo retrospettivo, scrivendo: \"Campy e inquietante in egual misura, \"La casa dei fantasmi\" merita il suo status di classico dell'orrore.\" Secondo \"Il Mereghetti\", presenza di Price garantisce il divertimento, ma anche William Castle (un maestro di serie C, che pi\u00f9 tardi produrr\u00e0 Rosemary's Baby) mostra di manipolare i generi con una certa ironia.\nConvitato di pietra del film era, secondo David J. Skal, nel suo \"The Monster Show\", il boom economico americano degli anni cinquanta: \"...nessuna bassezza \u00e8 sufficiente;...si pu\u00f2 tollerare qualunque cosa pur di ottenere una ricompensa\".\nRemake.\nIl film ha avuto un remake nel 1999 intitolato \"Il mistero della casa sulla collina\", che a sua volta ha avuto un sequel nel 2007 intitolato \"Il ritorno nella casa sulla collina\". Il film del 1999 \u00e8 stato distribuito con recensioni mediocri, ma \u00e8 stato un successo al botteghino, mentre il sequel del 2007 \u00e8 uscito direct-to-video.\nDal 2017, un altro remake \u00e8 in fase di sviluppo insieme ad un prequel del film originale, con quest'ultimo scritto dalla figlia di Castle, Terry Castle.\nRiferimenti.\nIl nome del personaggio interpretato da Vincent Price \u00e8 una citazione dal racconto \"La caduta della casa degli Usher\" di Edgar Allan Poe."}
{"id": "1975026", "revid": "767487", "url": "https://it.wikipedia.org/wiki?curid=1975026", "title": "Tarj\u00e1npuszta", "text": "Tarj\u00e1npuszta \u00e8 un comune di 393 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975029", "revid": "287204", "url": "https://it.wikipedia.org/wiki?curid=1975029", "title": "Kakkanad", "text": " \nKakkanad \u00e8 una localit\u00e0 dell'India, capoluogo del distretto di Ernakulam, nello stato federato del Kerala. Semplice villaggio fino agli anni ottanta, con l'insediamento degli uffici distrettuali, che in precedenza si trovavano nella vicina Ernakulam, Kakkanad si \u00e8 sviluppata fino a diventare un sobborgo della citt\u00e0 di Kochi.\nGeografia fisica.\nLa citt\u00e0 \u00e8 situata a 9\u00b0 59' 30 N e 76\u00b0 20' 56 E."}
{"id": "1975031", "revid": "767487", "url": "https://it.wikipedia.org/wiki?curid=1975031", "title": "Und (Ungheria)", "text": "Und \u00e8 un comune di 342 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975035", "revid": "767487", "url": "https://it.wikipedia.org/wiki?curid=1975035", "title": "Vadosfa", "text": "Vadosfa \u00e8 un comune di 85 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975038", "revid": "401052", "url": "https://it.wikipedia.org/wiki?curid=1975038", "title": "Pritzwalk", "text": "Pritzwalk \u00e8 una citt\u00e0 del Brandeburgo, in Germania.\nAppartiene al circondario (\"Landkreis\") del Prignitz (targa PR).\nGeografia antropica.\nIl territorio comunale comprende la citt\u00e0 di Pritzwalk e le frazioni (\"Ortsteil\") di Alt Kr\u00fcssow, Beveringen, Buchholz, Falkenhagen, Giesensdorf, Kemnitz, Mesensdorf, Sadenbeck, Sch\u00f6nhagen, Seefeld, Steffenshagen e Wilmersdorf.\nStoria.\nIl 20 settembre 1993 venne annesso alla citt\u00e0 di Pritzwalk il comune di Sch\u00f6nhagen.\nIl 31 dicembre 2001 venne annesso alla citt\u00e0 di Pritzwalk il comune di Giesensdorf.\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons..\nAmministrazione.\nGemellaggi.\nPritzwalk \u00e8 gemellata con:"}
{"id": "1975041", "revid": "729019", "url": "https://it.wikipedia.org/wiki?curid=1975041", "title": "Veszpr\u00e9mvars\u00e1ny", "text": "Veszpr\u00e9mvars\u00e1ny \u00e8 un comune di 1036 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975042", "revid": "767487", "url": "https://it.wikipedia.org/wiki?curid=1975042", "title": "Zsira", "text": "Zsira \u00e8 un comune di 761 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975049", "revid": "4175", "url": "https://it.wikipedia.org/wiki?curid=1975049", "title": "Rugby Viadana S.r.l.", "text": ""}
{"id": "1975051", "revid": "1305772", "url": "https://it.wikipedia.org/wiki?curid=1975051", "title": "Berig", "text": " \nI Goti vi si insediarono attaccando i Rugi che abitavano le coste, e cacciandoli dalle loro case. In seguito vinsero anche una battaglia contro i Vandali. Secondo Giordane, questi eventi accaddero attorno al 1490 a.C.\nBerig non ha altri nomi con cui \u00e8 conosciuto. Cassiodoro potrebbe esserselo inventato, ispirandosi al nome di \u0392\u03ad\u03c1\u03b9\u03ba\u03bf\u03c2 (Berikos o Verica).\nRecenti scavi archeologici hanno dimostrato che la trasformazione della cultura di Oksywie in quella di Wielbark fu pacifica. Il periodo in cui avvenne coincide con l'apparizione di un nuovo popolo di origini scandinave nell'area precedentemente inabitata situato tra la cultura di Oksywie e quella di Przeworsk. ."}
{"id": "1975054", "revid": "438678", "url": "https://it.wikipedia.org/wiki?curid=1975054", "title": "Poussi\u00e8res de vie", "text": "Poussi\u00e8res de vie \u00e8 un film del 1995 diretto da Rachid Bouchareb. Fu nominato all'Oscar al miglior film straniero."}
{"id": "1975055", "revid": "80339", "url": "https://it.wikipedia.org/wiki?curid=1975055", "title": "Bol'\u0161oj Pelym", "text": ""}
{"id": "1975064", "revid": "125854664", "url": "https://it.wikipedia.org/wiki?curid=1975064", "title": "O Quatrilho - Il quadriglio", "text": "O Quatrilho - Il quadriglio, noto anche come O Qu4trilho (\"O Quatrilho\") \u00e8 un film del 1995 diretto da F\u00e1bio Barreto e basato sul romanzo omonimo di Jos\u00e9 Clemente Pozenato. La storia racconta i dettagli della vita degli immigrati italiani in Brasile all'inizio del XX secolo.\nIl film fu nominato all'Oscar al miglior film straniero.\nTrama.\nNel 1910, in una comunit\u00e0 rurale nel Rio Grande do Sul, Brasile, abitata da immigrati italiani, due coppie di sposi, amici da tempo, dividono la stessa casa. Una delle due mogli si innamora dell'uomo dell'altra coppia. Entrambi decidono di fuggire e cominciare una nuova vita, lasciandosi alle spalle i loro partner.\nProduzione.\nIl film fu prodotto dalla Luiz Carlos Barreto Produ\u00e7\u00f5es Cinematogr\u00e1ficas e dalla Filmes do Equador.\nDistribuzione.\nIn Brasile, il film usc\u00ec nelle sale il 20 ottobre 1995; in Portogallo, il 22 novembre 1996. Nel 1997, fu distribuito in Spagna (30 gennaio) e in Australia (5 agosto); in Grecia, fu presentato il 24 novembre 2006 al Thessaloniki International Film Festival."}
{"id": "1975066", "revid": "401052", "url": "https://it.wikipedia.org/wiki?curid=1975066", "title": "Gro\u00df Pankow (Prignitz)", "text": "Gro\u00df Pankow (Prignitz) \u00e8 un comune del Brandeburgo, in Germania.\nAppartiene al circondario del Prignitz.\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons..\nSuddivisione amministrativa.\nIl comune di Gro\u00df Pankow (Prignitz) \u00e8 suddiviso in 18 frazioni (\"Ortsteil\"):"}
{"id": "1975071", "revid": "767487", "url": "https://it.wikipedia.org/wiki?curid=1975071", "title": "Il prigioniero del Caucaso (film 1996)", "text": "Il prigioniero del Caucaso (\"Kavkazskiy plennik\") \u00e8 un film del 1996 diretto da Sergej Vladimirovi\u010d Bodrov, candidato all'Oscar al miglior film straniero.\n\u00c8 stato presentato nella Quinzaine des R\u00e9alisateurs al 49\u00ba Festival di Cannes.\nTrama.\nDurante la guerra in Caucaso, due soldati russi, il giovane Vanja e il pi\u00f9 vecchio Sasha, sono catturati da un uomo, Abdul-Murat, che vorrebbe usarli per uno scambio con i russi in cambio della liberazione di suo figlio prigioniero. Isolati dal mondo, i due soldati fraternizzano con il loro carceriere e con la giovane figlia Dina. Tentano per\u00f2 di fuggire eliminando Hassan, il loro guardiano. Quando vengono raggiunti, Sasha \u00e8 punito con la morte. Nel frattempo il figlio di Abdul-Murat \u00e8 stato ucciso durante una sommossa, per cui non pu\u00f2 pi\u00f9 avvenire lo scambio con Vanja; il soldato russo viene cos\u00ec incatenato e gettato dentro una buca. Dina, per\u00f2, si \u00e8 innamorata di lui e tenta di farlo fuggire. Ma viene sorpresa dal padre che, spinto dal rancore e dalla rabbia della sua gente, decide di uccidere Vanja..."}
{"id": "1975072", "revid": "3115", "url": "https://it.wikipedia.org/wiki?curid=1975072", "title": "Cercopoidea", "text": "Cercopoidea \u00e8 una superfamiglia cosmopolita di insetti dell'Ordine dei Rincoti Omotteri. Le forme giovanili sono comunemente chiamate sputacchine, per la caratteristica massa schiumosa all'interno della quale vivono.\nSistematica.\nLa superfamiglia, largamente distribuita nel mondo, si suddivide in cinque famiglie:\nDi queste, le famiglie pi\u00f9 numerose e rappresentative sono Aphrophoridae e Cercopidae, cosmopolite, rappresentate anche in Europa. Le altre famiglie sono invece rappresentate prevalentemente nelle regioni tropicali e sono assenti in Europa.\nLa suddivisione sistematica della superfamiglia \u00e8 tuttavia controversa: fa convergere gli Aphrophoridae all'interno della famiglia dei Cercopidae e i Machaerotidae all'interno della famiglia dei Clastopteridae. Secondo lo schema alternativo di Hamilton sarebbe il seguente:\nDescrizione.\nI Cercopoidei hanno corpo di dimensioni medie o piccole, dal profilo ovoidale e dalla livrea a volte vistosa per i colori vivaci. Si distinguono pi\u00f9 facilmente dagli altri Auchenorrinchi per la morfologia del capo, del pronoto e delle zampe posteriori.\nIl capo \u00e8 relativamente piccolo, con area frontale convessa e pronunciata, separata da distintamente dal vertice da una sutura e carenata trasversalmente. A differenza dei Cicadoidei, i Cercopoidei sono provvisti di due soli ocelli. Le antenne sono brevi e sottili, inserite davanti agli occhi. Nei Clastopteridae e nei Machaerotidae, i segmenti basali sono infossati in cavit\u00e0 relativamente profonde, risultando nascosti alla vista dorsale. Gli occhi sono relativamente grandi e disposti alle estremit\u00e0 laterali del capo come in tutti i Cicadomorfi. Negli Epipygidae sono proiettati all'indietro fino a sovrastare le estremit\u00e0 laterali del pronoto e arrivare quasi a toccare l'inserzione delle ali anteriori.\nIl torace presenta un particolare sviluppo del pronoto, dal profilo esagonale o trapezoidale. La conformazione del pronoto e del mesonoto \u00e8 un importante elemento morfologico di differenziazione fra le famiglie. In quasi tutte le famiglie il margine anteriore \u00e8 convesso, a volte angolato, sovrastando il vertice del capo fino a incunearsi, alla vista dorsale, fra gli occhi. Fanno eccezione i Cercopidae, nei quali il margine anteriore del pronoto \u00e8 sostanzialmente rettilineo. Il margine posteriore \u00e8 invece convesso in tutte le famiglie; negli Aphrophoridae, nei Clastopterigidae e nei Machaerotidae, in corrispondenza del limite con il mesonoto, subisce una rientranza in avanti, assumendo nel complesso una conformazione a W alla vista dorsale; nei Cercopidae e negli Epipygidae questa rientranza non si presenta, perci\u00f2 il margine posteriore forma un profilo vagamente trapezoidale o conformato a U larga.\nIl mesonoto \u00e8 poco sviluppato e di esso appare solo lo scutello, di forma triangolare, marcatamente pi\u00f9 breve delle tegmine. Alla vista dorsale, perci\u00f2 la commessura fra i margini posteriori delle tegmine, ripiegate a tetto, forma una linea che decorre posteriormente dal vertice posteriore dello scutello. Fanno eccezione i Machaerotidae: in questa famiglia, infatti, il mesonoto si restringe prolungandosi posteriormente in modo pi\u00f9 o meno marcato, spesso formando un processo posteriore che si eleva sovrastando in parte le tegmine e l'addome. Questa conformazione pu\u00f2 far confondere i Machaerotidae con i Membracidae (superfamiglia dei Membracoidea). In questi ultimi per\u00f2, lo sviluppo ipertelico del tergite interessa il pronoto e non il mesonoto.\nLe ali anteriori sono ben sviluppate e pi\u00f9 lunghe dell'addome, interamente sclerificate e differenziate perci\u00f2 in tegmine. Come nei Fulgoroidei si distingue una regione posteriore, detta \"clavo\", separata dal resto dell'ala da una sutura. In fase di riposo le tegmine si ripiegano a tetto e i due clavi hanno una disposizione tale da simulare una V che circoscrive il mesonoto. Nei Machaerotidae \u00e8 presente, dopo il clavo, un'espansione detta \"appendice\", che resta esterna rispetto alla vena marginale.\nLe zampe posteriori sono di tipo saltatorio. Le tibie posteriori sono relativamente brevi, presentano uno o due spine sul margine esterno e terminano all'apice con un'espansione ornata da una corona formata da una o due serie di spine, detta \"pettine\".\nLe femmine sono dotate di ovopositore.\nEtologia degli stadi giovanili.\nGli stadi giovanili della maggior parte dei Cercopoidei hanno un curioso comportamento, producendo una massa schiumosa stabile, simile alla saliva di uno sputo, che li avvolge completamente isolandoli e proteggendoli dall'esterno. Il meccanismo di produzione della schiuma fu descritto dettagliatamente, nel 1930, da . Gli urotergiti degli stadi giovanili sono espansi lateralmente; queste espansioni si ripiegano verso il basso fino a incontrarsi reciprocamente sulla faccia ventrale dell'addome. In questo modo si forma una doccia esterna, sotto l'addome, che si estende dall'estremit\u00e0 caudale fino al torace. Con opportuni movimenti alternativi dell'addome, l'insetto insuffla aria negli escrementi liquidi, emessi a goccioline, e fa defluire il tutto attraverso questa doccia in senso postero-anteriore, producendo la schiuma sotto forma di bolle stabili. Gli stadi giovanili degli Epipygidae sono poco conosciuti e si ritiene che in questa famiglia non si produca la massa schiumosa. Le neanidi degli Epipygidae, perci\u00f2, condurrebbero vita all'aperto.\nLa funzione di questa massa schiumosa \u00e8 quella di nascondere neanidi e ninfe alla vista dei predatori e, soprattutto, creare un microclima ideale che ostacola l'evaporazione: sembra infatti che la temperatura, all'interno della massa schiumosa, si mantenga stabilmente entro gli 8-10\u00a0\u00b0C anche in condizioni di esposizione al sole.\nPur essendo un comportamento comune a quasi tutti i Cercopoidei, la funzione della schiuma \u00e8 di primaria importanza per le forme giovanili degli Aphrophoridae. Queste, infatti, vivono all'aperto, sulla parte aerea delle piante ospiti, esposte all'aria e ai loro predatori. Al contrario, le forme giovanili dei Cercopidae, vivono nel terreno, a spese delle radici di piante erbacee, mentre quelle dei Machaerotidae vivono all'interno di gusci calcarei conico-cilindrici, fissati agli steli delle piante ospiti.\nLa massa schiumosa spiega il nome comune attribuito ai Cercopoidei. In italiano si usa per estensione il nome comune di \"sputacchine\" per indicare sia i Cercopidae sia gli Aphrophoridae; in realt\u00e0 le sputacchine \"sensu stricto\" dovrebbero essere gli stadi giovanili degli Aphrophoridae, detti anche \"vere sputacchine\", in quanto sono gli unici che vivono sulla parte aerea delle piante mettendo in evidenza questo comportamento. In inglese il nome comune discerne nettamente fra le tre famiglie: i Cercopidae sono chiamati \"froghopper\" (letteralmente \"rana saltatrice\"), facendo riferimento al modo di muoversi degli adulti; gli Aphrophoridae sono chiamati \"spittlebug\" (letteralmente \"insetto sputo\") e i Machaerotidae \"tube spittlebug\" (letteralmente \"insetto sputo dal tubo\"), facendo riferimento all'etologia degli stadi giovanili delle forme giovanili di queste famiglie.\nAlimentazione.\nA differenza della maggior parte dei Rincoti, i Cercopoidei si nutrono succhiando la linfa ascendente dallo xilema; questo comportamento, riscontrato anche nei Cicadellidae, ha molteplici riflessi, non tutti ben conosciuti, sulla fisiologia dell'insetto, sulle endosimbiosi, sulle associazioni fitomizo-ospite, sull'etologia e, infine, sulla fitopatologia.\nLa nutrizione xilematica permette a questi insetti di sfruttare il flusso ascendente dell'amido dagli organi di riserva a quelli bersaglio (come apici vegetativi e frutti in accrescimento) e con l'assunzione di azoto in forma amminoacidica proveniente dall'azotofissazione simbiontica. Molti Cercopoidei sono infatti associati spesso a piante della famiglia delle Leguminose (generalit\u00e0 degli Aphrophoridae) e ad alberi di specie actinorriziche (\"Aphrophora\" sp. e molti Clastopteridae). Un'interessante prospettiva segnalata da (1994) \u00e8 quella di sfruttare i Cercopoidei associati alle piante actinorriziche come indicatori biologici dell'azotofissazione simbiontica di tipo non rizobico.\nLo scompenso nutritivo, causato dall'assunzione della linfa, richiede l'assimilazione di notevoli quantitativi di alimento e, conseguentemente, da un lato l'eliminazione di notevoli quantitativi di liquido e da un altro la presenza di endosimbiosi con microrganismi in grado di compensare lo sbilancio nutritivo. Queste esigenze si concretizzano con lo sviluppo di un sistema anatomo-fisiologico di filtraggio, rappresentato dalla camera filtrante, e con un meccanismo di riproduzione che permette la trasmissione ereditaria dei simbionti alla discendenza. La camera filtrante dei Cercopoidei \u00e8 spesso citata dagli Autori come modello rappresentativo di questo sofisticato sistema bypass. Non meno importante \u00e8 l'evoluzione di endosimbiosi specifiche e complesse, che comunque si collocano nell'ambito del complesso quadro che riguarda la generalit\u00e0 degli Auchenorrinchi.\nAspetto di particolare importanza, nell'ambito della patologia vegetale, \u00e8 la potenziale pericolosit\u00e0 dei Cercopoidei come vettori di microrganismi fitopatogeni che si insediano nello xilema. La letteratura cita frequentemente il caso del batterio \"Xylella fastidiosa\". Questo patogeno \u00e8 l'agente eziologico della Malattia di Pierce, una batteriosi che si manifesta con sintomatologie completamente differenti in varie piante: ad esempio, nella vite provoca un mosaico fogliare e l'accorciamento degli internodi dei tralci, mentre nell'erba medica provoca un nanismo. Particolare oggetto di indagini \u00e8 la dinamica con cui la malattia si diffonde nei vigneti e lo studio dei potenziali o accertati vettori, che appartengono alla famiglia dei Cicadellidae e quelle dei Cercopidae, degli Aphrophoridae e dei Clastopteridae."}
{"id": "1975075", "revid": "767487", "url": "https://it.wikipedia.org/wiki?curid=1975075", "title": "A Chef in Love", "text": "A Chef in Love (\"Shekvarebuli kulinaris ataserti retsepti\") \u00e8 un film del 1996 diretto da Nana D\u017eord\u017eadze.\nNominato all'Oscar al miglior film straniero, \u00e8 stato presentato nella Quinzaine des R\u00e9alisateurs del 49\u00ba Festival di Cannes."}
{"id": "1975077", "revid": "767487", "url": "https://it.wikipedia.org/wiki?curid=1975077", "title": "R\u00e1bacs\u00e9cs\u00e9ny", "text": "R\u00e1bacs\u00e9cs\u00e9ny \u00e8 un comune di 580 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975082", "revid": "110157", "url": "https://it.wikipedia.org/wiki?curid=1975082", "title": "R\u00e1bakec\u00f6l", "text": "R\u00e1bakec\u00f6l \u00e8 un comune di 823 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975083", "revid": "110157", "url": "https://it.wikipedia.org/wiki?curid=1975083", "title": "R\u00e1bapatona", "text": "R\u00e1bapatona \u00e8 un comune di 2502 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975086", "revid": "767487", "url": "https://it.wikipedia.org/wiki?curid=1975086", "title": "4 giorni a settembre", "text": "4 giorni a settembre (\" O que \u00e9 isso, companheiro?\") \u00e8 un film del 1997 diretto da Bruno Barreto. Co-prodotto da Brasile e USA, fu nominato all'Oscar al miglior film straniero.\nTrama.\nIl film racconta una storia vera, avvenuta alla fine degli anni 60: quella del sequestro di Charles Burke Elbrick, ambasciatore statunitense in Brasile."}
{"id": "1975090", "revid": "110157", "url": "https://it.wikipedia.org/wiki?curid=1975090", "title": "R\u00e1bapord\u00e1ny", "text": "R\u00e1bapord\u00e1ny \u00e8 un comune di 1150 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975092", "revid": "125441272", "url": "https://it.wikipedia.org/wiki?curid=1975092", "title": "Simon Webbe", "text": " Nato da genitori nevisiani, \u00e8 cresciuto nel Regno Unito.\nCarriera.\nInizi: Blue \"(2001-2005)\".\nLa band ha pubblicato il loro singolo di debutto \"All Rise\" nel maggio 2001 e ha raggiunto il numero 4 nella UK Singles Chart. Il secondo singolo \u00e8 stato pubblicato nel mese di agosto con il grafico-topping \"Too Close\", una reinterpretazione di prodotte da Ray Ruffin. Il loro secondo singolo uno \u00e8 uscito nel mese di novembre con il nome di \"If You Come Back\", prodotto anche da Ray Ruffin e co-scritto da Nicole Anderson alias Nicole Formescu, Lee Brennon, Ian Hope &amp; Ray Ruffin tratto dall'album \"All Rise\", che \u00e8 stato pubblicato in tempo per Natale e raggiunse la posizione numero uno, alla fine delle vendite in eccesso di circa 1,8 milioni di album venduti nel Regno Unito. I Blue raggiunsero il numero sei nel marzo 2002 con il loro quarto singolo, \"Fly By\", un remix del brano album\" Fly By \", che \u00e8 andato anche al numero 30 in Portogallo.\nIl loro secondo album in sutdio \u00e8 stato \"One Love\" ed \u00e8 stato pubblicato nel 2002. L'album \u00e8 entrato al numero 1 nel Regno Unito, dove \u00e8 rimasto per una settimana. Tre singoli sono stati estratti dall'album: \"One Love\"(UK numero 3),\" \"Sorry Seems to Be the Hardest Word\" \"con Elton John (UK numero 1), e \"U Make Me Wanna\".\nNell'autunno del 2003 pubblicano Guilty (l'album e il singolo che comprende i singoli di successo: Guilty, \"Signed, Sealed, Delivered I'm Yours\", \"Bubblin\"',\nInfine i Blue hanno un calo di ascolti e decidono di dedicarsi alla carriera da solisti. Nel 2005 infatti decidono di pubblicare l'ultimo album intitolato Best of Blue che comprende alcuni loro vecchi successi pi\u00f9 i singoli inediti come: \"Only Words I Know\" e \"Get Down On It\".\nSanctuary \"(2005-2006)\".\nWebbe ha iniziato la sua carriera da solista il 22 agosto 2005 con il suo primo singolo di debutto \"Lay Your Hands\", che ha raggiunto la posizione Numero 4 nella Official Singles Chart. Il suo singolo successivo \u00e8 stato \"No Worries\" raggiungendo la posizione Numero 4 nel Regno Unito, facendo di lui l'unico membro Blue di avere pi\u00f9 Top 10 singoli. Dopo l'uscita di due singoli, Webbe ha pubblicato il suo album di debutto da solista \"Sanctuary\" che ha debuttato alla posizione N. 28 in UK Album Chart. Nonostante la sua relativamente bassa fama di debutto raggiunse finalmente la posizione N. 7 della carta ed ottenendo anche un doppio platino. Il terzo singolo \"After All This Time\" \u00e8 stato pubblicato nel febbraio del 2006, raggiungendo la posizione N. 16.\nGrace \"(2006-2007)\".\nIl 30 ottobre 2006, \u00e8 stato lanciato il primo singolo dal nuovo album di Webbe \"Coming Around Again\". Quando venne pubblicata raggiunse la posizione N. 12 della UK Singles Chart. Il suo secondo album \"Grace\" \u00e8 stato pubblicato il 13 novembre 2006, e ha raggiunto la posizione numero 11 nella UK Albums Chart. Il secondo singolo \"My Soul Pleads for You\", \u00e8 stato pubblicato il 19 febbraio 2007, e ha raggiunto la posizione 45 sulla classifica dei singoli. Il 21 maggio 2007, Webbe ha lanciato il suo primo tour per supportare il suo secondo album Grace.\nProgetti in corso - Reunion Blue \"(2008- 2013)\".\nNel 2008 Simon ha recitato nel reality show inglese \"I'm a Celebrity ... Get Me out of Here!\" . Il 28 aprile 2009, i Blue hanno annunciato di aver riformato il gruppo e che Simon sarebbe tornato presto sul palco con un nuovo album in arrivo. Nel 2010 Simon ha assunto il ruolo di \"Curtis Shanks\" nella produzione del West End di \"Sister Act\" al London Palladium. Webbe \u00e8 stato ospite del Grande Fratello l'11 agosto 2010 cantando una nuova traccia.\nWebbe insieme agli altri membri dei Blue si sono presentati all'Eurovision Song Contest 2011 in Germania.\nNel 2013 con i Blue al completo ha iniziato il Roulette tour, presentando il nuovo album con diverse tappe anche in Italia.\n\"Smile\" (2017-oggi).\nNel luglio 2017 ha pubblicato in singolo \"Nothing Without You\" ed ha annunciato la pubblicazione del suo terzo album in studio \"Smile\", diffuso nell'ottobre seguente.\nVita privata.\nSimon ha una figlia, Alanah, nata nel 1997 con la sua ex-fidanzata Nicola Jones.\n\u00c8 sposato con la blogger Ayshen Kemal."}
{"id": "1975093", "revid": "300067", "url": "https://it.wikipedia.org/wiki?curid=1975093", "title": "Leon Douglas", "text": "Biografia.\n\u00c8 fratello di John, anche lui cestista e talvolta compagno di squadra.\nCarriera.\nLeon Douglas fu scelto al Draft NBA 1976 dai Detroit Pistons. Gioc\u00f2 quattro anni a Detroit, per poi passare ai Kansas City Kings.\nNel 1982 Leon arriv\u00f2 in Italia e si accas\u00f2 alla Carrera Venezia. Nel campionato in Laguna mostr\u00f2 le sue capacit\u00e0 di realizzatore, ma soprattutto di rimbalzista. Dopo una stagione in Francia tra le file del Limoges, nel 1984 torn\u00f2 nel campionato italiano firmando per la Fortitudo Bologna dove raggiunse il fratello John, il quale era a Bologna gi\u00e0 da un anno. Nei tre anni alla Fortitudo non scese mai sotto i 12 punti e gli 11 rimbalzi di media. Dopo le tre stagioni a Bologna pass\u00f2 a Pistoia, dove le sue media rimasero alte.\nChiuse la propria carriera da giocatore professionista a Firenze nel 1992, mentre l'anno successivo divent\u00f2 assistente allenatore sulla panchina pistoiese."}
{"id": "1975094", "revid": "3082", "url": "https://it.wikipedia.org/wiki?curid=1975094", "title": "Germania superiore (provincia romana)", "text": ""}
{"id": "1975096", "revid": "486946", "url": "https://it.wikipedia.org/wiki?curid=1975096", "title": "Il Re Leone", "text": ""}
{"id": "1975097", "revid": "729019", "url": "https://it.wikipedia.org/wiki?curid=1975097", "title": "Linea 8 (metropolitana di Parigi)", "text": "La linea 8 della metropolitana di Parigi \u00e8 una delle 16 linee del sistema di trasporto rapido della capitale francese. Collega le stazioni di Balard a sud-ovest, a Cr\u00e9teil - Pointe du Lac a sud-est, seguendo un tracciato parabolico sulla riva destra della capitale francese, un tracciato in comune con la linea 9.\nOgni anno la linea \u00e8 utilizzata da 89.100.000 passeggeri, il che la rende l'ottava pi\u00f9 frequentata della rete.\n\u00c8 l'unica linea metropolitana parigina ad attraversare due corsi d'acqua: la Marna, in sopraelevata fra Charenton - \u00c9coles e \u00c9cole V\u00e9t\u00e9rinaire de Maisons-Alfort, e la Senna in sotterranea fra Concorde e Invalides.\nStazioni che hanno cambiato nome.\nDall'inaugurazione della linea 8, quattro stazioni della linea 8 hanno cambiato nome:\nTurismo.\nLa linea 8 non \u00e8 fra le linee pi\u00f9 veloci della metropolitana parigina data la sua lunghezza e l'elevato numero di stazioni, molto ravvicinate, nella Parigi \"intra-muros\": percorre in media due fermate ogni 3 minuti. Da notare poi come la linea 8 non serva nessuna delle grandi stazioni ferroviarie di Parigi.\nLe corrispondenze con il RER sono 2, entrambe poco comode data la necessit\u00e0 di percorrere a piedi lunghi corridoi per effettuare il cambio:\nLa parte della linea 8 pi\u00f9 frequentata \u00e8 quella che va da La Motte-Piquet - Grenelle a Cr\u00e9teil dato che serve vari luoghi turistici e centri di animazione importanti di Parigi e della Valle della Marna:"}
{"id": "1975099", "revid": "729019", "url": "https://it.wikipedia.org/wiki?curid=1975099", "title": "R\u00e1basebes", "text": "R\u00e1basebes \u00e8 un comune di 117 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975101", "revid": "1543377", "url": "https://it.wikipedia.org/wiki?curid=1975101", "title": "Menone di Farsalo", "text": "Biografia.\nMenone partecip\u00f2 in qualit\u00e0 di stratego alla spedizione dei Diecimila, descritta nell\u2019\"Anabasi\" di Senofonte.\nNoto ai suoi contemporanei per la sua leggendaria bellezza e per l'eleganza nel vestire, Menone si distinse nel corso della campagna per essere un lucido e implacabile sterminatore. Desiderava molto ardentemente la ricchezza ed il comando, passando per mezzi anche immorali; non aveva amici e derideva sempre tutti.\nPi\u00f9 che ai beni dei nemici, era interessato a quelli degli amici, vedendoli pi\u00f9 incustoditi: applicava questa logica per tutto, del resto, prevaricando sui pi\u00f9 deboli piuttosto che sui potenti. Secondo Senofonte Menone andava fiero di questo suo comportamento meschino, considerando stolti i soldati onesti. Sapeva mantenere la disciplina dei soldati solo partecipando alle loro malefatte e ricordando sempre, a chi lo lasciava, che avrebbe potuto essere stato ucciso da lui..\nSi racconta che quando gli altri strateghi furono uccisi, caduti in una trappola del satrapo Tissaferne, lui venne torturato per un anno, prima di morire da malfattore.\nLetteratura.\nMenone di Farsalo \u00e8 famoso per essere il protagonista del dialogo platonico \"Menone\".\nCompare anche come personaggio nel romanzo \"L'armata perduta\" di Valerio Massimo Manfredi."}
{"id": "1975106", "revid": "729019", "url": "https://it.wikipedia.org/wiki?curid=1975106", "title": "Hardcore Justice", "text": "Hardcore Justice, fino al 2009 denominato Hard Justice, \u00e8 stato uno degli eventi in pay per view (PPV) della federazione di wrestling Total Nonstop Action realizzati nel mese di maggio (2005) e nel mese di agosto dal 2006 al 2012.\nGli eventi dal 2005 al 2012 furono trasmessi in PPV ed in seguito, e con lo stesso nome adottato nel 2010 (Hardcore Justice), furono trasmessi in PPV uletriori eventi inseriti nella serie One Night Only.\nDal 2013 lo stesso nome Hardcore Justice fu utilizzato nella programmazione delle puntate speciali della serie \"Impact Wrestling\" ed in formato \"free\" dalle emittetni Spike TV (2013 e 2014) e \"Destination America\" (2015)."}
{"id": "1975109", "revid": "125063753", "url": "https://it.wikipedia.org/wiki?curid=1975109", "title": "Tomaso Staiti di Cuddia delle Chiuse", "text": "Biografia.\nOriginario di una famiglia nobile di Trapani, si laure\u00f2 in scienze geologiche all'Universit\u00e0 di Pavia. Si iscrisse al Movimento Sociale Italiano nel 1949, ed \u00e8 stato segretario provinciale del partito a Pavia (1960-1966) ed a Milano (1978-1981).\nDi posizioni antiamericaniste ed anticapitaliste, nel 1970 divenne consigliere comunale a Milano. \nDeputato del MSI.\nVicino alle posizioni di Pino Romualdi, nel 1979 divenne deputato alla Camera, eletto per il MSI-DN nel collegio di Milano. Fece parte della direzione nazionale del MSI e diresse la rivista \"ContrOpinione\". Rieletto deputato nel 1983 e nel 1987, \u00e8 stato critico prima con Giorgio Almirante, al quale si trova a contendere la segreteria del partito al congresso nazionale del 1984, e poi con il neo-segretario Gianfranco Fini sostenendo infatti la candidatura di Pino Rauti come segretario. Nel 1988 pubblic\u00f2 il suo primo libro \"Bande e banche\", con la Societ\u00e0 Editrice Barbarossa. Quando Rauti fu eletto nel gennaio 1990 segretario fece parte, dal 1990 a 1991, della Segreteria nazionale del partito.\nCon il ritorno di Fini al vertice del partito il 6 luglio 1991, usc\u00ec dal MSI e rimase all'interno del gruppo parlamentare fino al 10 luglio 1991, per poi aderire al Gruppo misto, fino all'aprile 1992.\nLa fondazione del MS FT.\nQuello stesso anno fond\u00f2 la \"Lega Nazionalpopolare.\"\nNel 1995 fu tra i fondatori del Movimento Sociale Fiamma Tricolore, ma nel 1997 ne usc\u00ec con altri per fondare il Fronte Sociale Nazionale, allora chiamato \"Fronte Nazionale\", dove rester\u00e0 fino al 2000.\nNel 2006 pubblic\u00f2 per le edizioni Mursia \"Confessione di un fazioso\"; nello stesso periodo \u00e8 anche direttore del periodico \"Intervento\".\nNel 2008 si candid\u00f2 alle elezioni politiche con La Destra nelle tre circoscrizioni della Lombardia ma nel novembre 2009, con l'alleanza scaturita fra La Destra e il PdL, abbandon\u00f2 il partito di Francesco Storace.\nNel febbraio 2011 partecip\u00f2 all'Assemblea Costituente di Futuro e Libert\u00e0 per l'Italia, tenutasi a Rho (MI), e il 21 febbraio 2011 annunci\u00f2 la sua adesione al partito di Gianfranco Fini, per poi per\u00f2 uscirne l'anno successivo. Nel 2014 dichiar\u00f2 di votare per Beppe Grillo.\nRitiratosi dalla vita pubblica, viveva a Lesa (NO). Mor\u00ec a Milano il 1\u00ba marzo 2017 all'et\u00e0 di 84 anni a causa di un infarto nonostante fosse gravemente malato ai polmoni.\nControversie.\nFamosa \u00e8 rimasta la sua forte inimicizia verso Giovanni Goria, al quale il 20 luglio 1989 tir\u00f2 due ceffoni nel Transatlantico di Montecitorio, chiamandolo \"bancarottiere, peculatore, falsario, massone, verme\" circa lo scandalo della Cassa di Risparmio di Asti, nel quale Goria era coinvolto. A tal riguardo Staiti scrisse nel 1991 \"Davide e Goria. La resistibile ascesa di un impiegato di provincia\"."}
{"id": "1975111", "revid": "188116", "url": "https://it.wikipedia.org/wiki?curid=1975111", "title": "Tomaso Staiti di Cuddia", "text": ""}
{"id": "1975113", "revid": "670104", "url": "https://it.wikipedia.org/wiki?curid=1975113", "title": "Nate DiCasmirro", "text": "Carriera.\nClub.\nDiCasmirro nacque in Canada, ma in tenera et\u00e0 si trasfer\u00ec negli Stati Uniti, a Burnsville, in Minnesota, nell'hinterland di Minneapolis. Ancora adolescente lasci\u00f2 casa, iniziando la propria carriera in USHL con la maglia dei North Iowa Huskies. Qui gioc\u00f2 per tre stagioni disputando 164 incontri e segnando 139 punti. Successivamente milit\u00f2 nella St. Cloud State University totalizzando 147 presenze e 136 punti.\nNel 2001 firm\u00f2 un contratto con gli Edmonton Oilers, che preferirono fargli accumulare esperienza in AHL, la seconda lega pi\u00f9 importante d'America, prima di farlo esordire in NHL. Da allora gioc\u00f2 per 7 anni nelle varie squadre affiliate ai team NHL. Dapprima gioc\u00f2 per due anni con gli Hamilton Bulldogs, poi con i \"Roadrunners\", squadra satellite degli Oilers: prima a Toronto e poi a Edmonton, quando la franchigia si trasfer\u00ec. Nel 2006 firm\u00f2 un altro contratto, questa volta con i Boston Bruins. Ancora una volta fu dirottato in AHL, a Providence, dove gioc\u00f2 nel 2006-07 e dove inizi\u00f2 il campionato successivo. Concluse la stagione 2007-08 a San Antonio e a Syracuse.\nNell'estate del 2008 giunse in Europa e si accas\u00f2 a Bolzano, sebbene sembr\u00f2 che stesse finalmente per esordire in NHL. Il 20 settembre 2008 ottenne il primo trofeo con la compagine biancorossa: la Supercoppa. Alla vittoria DiCasmirro contribu\u00ec con una doppietta. L'esperienza italiana dur\u00f2 pochi mesi: a dicembre lasci\u00f2 la squadra per motivi familiari.\nIl 6 gennaio 2009 firm\u00f2 un contratto con gli svedesi del Timr\u00e5 IK. Rimase in Svezia anche per la stagione successiva, ma scese di una serie con l'\u00d6rebro HK nell'Hockeyallsvenskan. A gennaio cambi\u00f2 nuovamente casacca, passando in Austria all'EC Villacher SV.\nPer la stagione 2010-2011 si accas\u00f2 all'HC Val Pusteria, con cui vinse la Coppa Italia, mettendo a segno l'ultima rete della sua squadra nella finale vinta 6-1 contro il Ritten Sport. Terminata l'esperienza biennale a Brunico (grazie ai quali divenne eleggibile per la Nazionale italiana) per la stagione 2012-2013 si trasfer\u00ec all'HC Valpellice con cui vinse la sua seconda Coppa Italia.\nDopo tre stagioni trascorse in Italia nel 2013 DiCasmirro and\u00f2 a giocare in EIHL con la maglia degli Sheffield Steelers, con i quali riusc\u00ec a vincere i playoff. L'anno seguente si accas\u00f2 nuovamente all'HC Valpellice.\nIl 23 agosto 2015 firm\u00f2 con l'Hockey Club Bolzano, sancendo cos\u00ec il suo ritorno nel capoluogo altoatesino. Rimase in Alto Adige per una sola stagione: nell'estate del 2016 si trasfer\u00ec allo Jesenice, squadra iscritta alla neonata Alps Hockey League. Al termine della stagione riusc\u00ec a vincere il titolo nazionale sloveno.\nNell'ottobre del 2017 fece ritorno in Nord America, quando fu messo sotto contratto dai Wichita Thunder in ECHL. La sua esperienza dur\u00f2 tuttavia poco pi\u00f9 di una settimana: l'11 ottobre venne sciolto il suo contratto, prima ancora del suo esordio in campionato.\nRimase svincolato fino al successivo 10 novembre, quando fece ritorno al Val Pusteria. A fine stagione i pusteresi non lo confermarono e decise di appendere i pattini al chiodo.\nPrimo ritiro, ritorno e nuovo ritiro.\nTerminata l'attivit\u00e0 agonistica, per la stagione 2018-2019, divenne allenatore in seconda dei Des Moines Buccaneers, squadra della lega giovanile USHL.\nL'esperienza in panchina dur\u00f2 tuttavia pochi mesi. A dicembre accett\u00f2 di tornare a giocare per la seconda squadra del Klagenfurter AC iscritta in Alps Hockey League, entrando anche a far parte del settore tecnico delle giovanili. A fine stagione DiCasmirro appese nuovamente i pattini al chiodo.\nNazionale.\nNate DiCasmirro fu convocato per la prima volta in Nazionale nel novembre del 2012, in occasione dell'Euro Ice Hockey Challenge. Nel 2013 prese parte al mondiale di Prima Divisione disputatosi in Ungheria. L'anno successivo partecip\u00f2 al campionato mondiale disputatosi in Bielorussia, ricoprendo il ruolo di capitano alternativo. Nel 2015 prese parte al mondiale di Prima Divisione disputatosi in Polonia.\nVita privata.\nDiCasmirro \u00e8 sposato con l'hockeista austriaca Sabrina Stubner."}
{"id": "1975114", "revid": "1870933", "url": "https://it.wikipedia.org/wiki?curid=1975114", "title": "Caracas F\u00fatbol Club", "text": "Il Caracas F\u00fatbol Club \u00e8 una societ\u00e0 calcistica venezuelana con sede a Caracas. Milita nella Primera Divisi\u00f3n de Venezuela, la massima divisione del campionato venezuelano di calcio.\n\u00c8 il club venezuelano pi\u00f9 titolato, avendo vinto 12 campionati venezuelani e 5 Coppe del Venezuela.\nStoria.\nIl Caracas FC fu fondato nel 1967.\nSotto il nome \"Yamaha\", la squadra era attiva come compagine calcistica affiliata all'associazione calcistica dello stato di Miranda, militando nella prima categoria dilettantistica. Dopo vari anni di successo, la squadra si iscrisse alla Liga de F\u00fatbol Profesional de Venezuela nel 1984 per competere in seconda divisione. Quello stesso anno la squadra fu ribattezzata col nome di Caracas-Yamaha ed entr\u00f2 ufficialmente nel calcio professionistico venezuelano in seconda serie.\nIl Caracas-Yamaha si aggiudic\u00f2 il titolo di campione nella propria stagione di esordio nella seconda divisione. All'epoca i campionati di calcio professionistici venezuelani si disputavano con il sistema eliminatorio della \"liguilla\". In tal senso, dopo aver ottenuto la qualificazione alla \"liguilla\" da imbattuto nella prima fase, il club, sotto la guida degli allenatori Adolfo Castro e Jos\u00e9 Mar\u00eda Bisbal, si impose laureandosi campione della seconda divisione con due giornate d'anticipo rispetto alla fine del torneo, ottenendo cos\u00ec la promozione in prima divisione.\nNell'annata seguente la squadra si salv\u00f2 dalla retrocessione in seconda divisione con molta fatica. Dopo una stagione abbastanza accettabile nel 1986, l'anno dopo la squadra divenne propriet\u00e0 dell'impresa Yamaha e di Radio Caracas Televisi\u00f3n. Sub\u00ec dunque un altro cambio di denominazione, passando a chiamarsi Caracas F\u00fatbol Club.\nNel 1987 fece registrare la propria migliore prestazione da quando ascese nella massima serie. In quella stagione, sotto la direzione tecnica di Manuel Plasencia e Luis Mendoza, la squadra lott\u00f2 fino all'ultima giornata del cosiddetto \"ottagonale\" (torneo a otto squadre) per ottenere la possibilit\u00e0 di partecipare alla Coppa Libertadores. A contendere al Caracas la piazza nel massimo torneo calcistico continentale, furono il Mar\u00edtimo e l'Uni\u00f3n Atl\u00e9tico T\u00e1chira, squadre che ottennero alla fine prevalsero, acquisendo il diritto di affrontare i campioni cileni del Colo Colo e dell'Universidad Cat\u00f3lica.\nIl Caracas arriv\u00f2 all'ultima giornata dell'ottagonale con la possibilit\u00e0 di aggiudicarsi il \"subcampeonato\" e con ci\u00f2 ottenere il diritto di qualificarsi alla Coppa Libertadores. La sfida decisiva, contro l'Uni\u00f3n Atl\u00e9tico T\u00e1chira a San Crist\u00f3bal, vide i capitolini portarsi sul 2-0, ma perdere per 3-2 e scivolare al terzo posto in classifica.\nAl termine del campionato 1987, la Liga de F\u00fatbol Profesional modific\u00f2 lo schema del campionato venezuelano in modo che il suo svolgimento coincidesse con quello dei tornei europei, disputati tra i mesi di ottobre e luglio.\nLa prima stagione disputata secondo quella modalit\u00e0, nel 1988-1989, cominci\u00f2 con buoni auspici per il Caracas, che si mantenne leader assoluto della classifica generale durante il girone di andata. Ma la seconda fase risult\u00f2 un calvario per la squadra capitalina, perch\u00e9 vari dei suoi giocatori furono oggetto di gravi lesioni ed altri risultarono sanzionati. Quasi quella campagna segna la sparizione della squadra e mancando appena una settimana per l'inizio della stagione 89-90, il suo destino si manteneva nella maggiore incertezza, ci\u00f2 port\u00f2 vari giocatori della rosa a cercare altre squadre. Cos\u00ec giocatori come C\u00e9sar Baena, Boby Ellie, Wilmer Segovia, Pedro Acosta e Wilton Arreaza, tra gli altri, passarono ad integrare le file di altri club.\nSolo pochi giorni prima dell'inizio della nuova stagione si realizz\u00f2 la negoziazione che permise all\"'Organizaci\u00f3n Deportiva Cocodrilos\", riscattare quello che rimaneva del vivaio. A partire da l\u00ec, sorse quello che si denomin\u00f2 la \"Nuova Era\" del Caracas.\nLa domenica del 1\u00ba ottobre 1989, il Dr. Guillermo Valentiner, presidente dell'Organizaci\u00f3n Deportiva Cocodrilos (O.D.C), legge in un giornale della capitale che il Caracas FC non si presenter\u00e0 al suo impegno con l'Uni\u00f3n Deportivo Lara e che rischia la franchigia nella prima divisione del calcio venezuelano. Le cause si attribuiscono alla mancanza di appoggio economico. Il luned\u00ec 2, nelle prime ore, il Dr. Valentiner riunisce i dirigenti della sua organizzazione per informarli della situazione e manifestar loro la sua preoccupazione davanti alla possibilit\u00e0 che la capitale rimanga senza franchigia calcistica, affinch\u00e9 tentino almeno di conseguire la permanenza del club nel calcio nazionale.\nIn ore del pomeriggio del giorno marted\u00ec 3 ottobre si produsse la riunione coi dirigenti del Caracas FC e gi\u00e0 il giorno successivo, l'Organizaci\u00f3n Deportiva Cocodrilos assumeva ufficialmente la responsabilit\u00e0 della squadra. La domenica, con solo tre giorni di allenamento, il Caracas affronta nell'Estadio Br\u00edgido Iriarte il Deportivo Italia, vincendo per un gol a zero, trasformando quella sorprendente vittoria nel primo risultato di un torneo ricompensa a chi con tanto entusiasmo e fede, aveva intrapreso quello che sembrava un progetto impossibile.\nEpoca d'oro.\nSotto la conduzione dell'O.D.C, il Caracas prese parte al torneo con una rosa integrata nella sua maggioranza da giovani alle prime armi, raggiungendo un inaspettato quarto posto.\nDopo quell'edificante stagione, il Caracas si prepar\u00f2 per cose pi\u00f9 grandi, e non tard\u00f2 molto a raccogliere i frutti del suo lavoro. La costanza, disciplina e professionalit\u00e0 inculcata dall'Organizaci\u00f3n Deportiva Cocodrilos permise ai rinnovati \"rojos del \u00c1vila\" rivendicare il primo campionato professionistico nella stagione 1991-92, per mano dello stratega Manuel Plasencia.\nQuindi, i \"rojos\" furono capaci di ottenere un anno pi\u00f9 tardi due nuovi campionati ed in maniera consecutiva (1993-94 e 1994-95). Il primo l'ottenne un'altra volta sotto la direzione tecnica di Manuel Plasencia, ed il secondo sotto il comando di Pedro Febles.\nNella stagione 1996-97, Manuel Plasencia tornava a dirigere la squadra e nuovamente il Caracas FC si aggiudicava un'altra stella. Quattro anni pi\u00f9 tardi, nel 2001, con Carlos Moreno in panchina, i rojos tornarono agli onori della cronaca quando vinsero il quinto campionato della storia.\nUn anno dopo, assunse la direzione il giovane tecnico Noel Sanvicente che a base di disciplina, costanza e molto lavoro, riusc\u00ec ad iscrivere il suo nome nel gruppo di strateghi che lasciarono il segno nell'istituzione capitalina conquistando tre nuove stelle per le vetrine del club, consolidandosi insieme a Manuel Plasencia, come i tecnici pi\u00f9 vincenti del Caracas FC. \"Chita\", come \u00e8 conosciuto popolarmente lo stratega nativo di Ciudad Guayana, ottenne il suo primo campionato nella stagione 2002-03, ripetuto nella stagione 2003-04 e complet\u00f2 la trilogia nel 2005-06. Il quarto l'ottenne nel 2006-07 ed il suo quinto titolo nella stagione 2008-2009.\nNel 2010, il Caracas FC ebbe una serie di alti e bassi, fu destituito dalla panchina del \"Rojo\" l'allenatore Noel Sanvicente, posto che prese l'allenatore Ceferino Bencomo a met\u00e0 del Torneo Clausura 2010, del quale fu campione nonostante avere pareggiato nell'ultima partita con il Deportivo Anzo\u00e1tegui in casa. Successivamente, il Caracas FC affront\u00f2 il Deportivo T\u00e1chira in partite di andata e ritorno, il punteggio globale fu di 5-1 ed il Rojo si incoron\u00f2 nell'Estadio Polideportivo de Pueblo Nuevo, essendo cos\u00ec la prima stella raggiunta come DT da parte di Ceferino Bencomo.\nAd oggi, il Caracas FC ha conquistato undici campionati nel Torneo locale, oltre ad aver partecipato in 10 Copa Libertadores, quella di maggior successo quella dell'anno 2009, nella quale il Caracas FC riusc\u00ec a raggiungere i quarti di finale.\nInoltre, ha due partecipazioni in Copa Merconorte, una partecipazione in Copa CONMEBOL e una partecipazione in Copa Sudamericana; un curriculum che lo ratifica come il club pi\u00f9 grande nella storia del calcio venezuelano."}
{"id": "1975115", "revid": "123454152", "url": "https://it.wikipedia.org/wiki?curid=1975115", "title": "Il nome del vento", "text": "Il nome del vento (\"The Name of the Wind\") \u00e8 un romanzo fantasy del 2008, primo libro della trilogia \"Le Cronache dell'Assassino del Re\" (\"The Kingkiller Chronicles\") di Patrick Rothfuss. \u00c8 stato pubblicato negli Stati Uniti il 27 marzo 2007 e in Italia nel 2008.\nTrama.\nQuesto libro narra la prima parte delle avventure di Kvothe, un famoso uomo conosciuto per le sue abilit\u00e0 di arcanista, avventuriero e musicista e per il suo eroico passato, tramite autobiografia.\nAll'inizio della storia Kvothe, sotto il falso nome di Kote, gestisce una locanda per nascondere la sua vera identit\u00e0. Tuttavia un giornalista, Cronista, gli svela di aver capito la sua vera identit\u00e0 e lo convince a narrare la sua storia raccontandogli le leggende che girano sul suo conto. Visto quanto queste fossero differenti dalla realt\u00e0 decide di rendere pubblica la vera versione dei fatti e dichiara che per raccontare la sua storia sarebbero serviti tre giorni.\nKvothe nasce in una famiglia di Edema Ruh, artisti nomadi esperti nelle arti della recitazione, del canto e della giocoleria, diversi dai comuni saltimbanco in quanto pi\u00f9 educati, pi\u00f9 colti e protetti dal barone. Viene cresciuto dai suoi genitori, che gli insegnano l'arte del teatro e della musica, e da vari personaggi che si univano alla compagnia per tempi pi\u00f9 o meno lunghi, tra cui taglialegna, cortigiane e ambulanti. Tra questi la figura pi\u00f9 significativa per la sua istruzione \u00e8 senz'altro Abenthy (detto Ben), un arcanista che gli d\u00e0 le prime nozioni di simpatia (una sorta di arte magica che si basa sulla trasformazione dell'energia e sui legami fra pi\u00f9 oggetti) e gli parla dell'Accademia.\nTuttavia, poco dopo la partenza di Ben, l'intera compagnia di Kvothe viene sterminata da esseri mitologici, i Chandrian, a causa di una canzone composta da suo padre che li riguardava. Scampato per sorte al massacro, Kvothe giunge all'accampamento in tempo per vedere i Chandran andarsene. I segni distintivi di queste creature sono molteplici e molto discussi, dato che di loro si sa poco e vengono ritenuti perlopi\u00f9 creature della superstizione popolare, ma Kvothe pu\u00f2 notare il fuoco blu e gli occhi neri. Rimasto orfano, Kvothe trascorre l'estate a cercare di non ricordare quanto accaduto, nutrendosi di quel che trova nel bosco e dedicandosi alla musica con il liuto dei suoi genitori. Solo in seguito alla rottura delle corde dello strumento si riscuote dall'apatia e si dirige verso una citt\u00e0, Tarbean, dove trascorre tre anni vivendo di accattonaggio e di furti e subendo diversi soprusi da parte delle guardie e degli altri ragazzi di strada.\nRiesce quindi a raggiungere l'Accademia e a superare l'esame di ammissione. Durante la permanenza all'accademia approfondisce le sue conoscenze in molte materie e nel frattempo fa amicizia con molti ragazzi ma se ne inimica uno, Ambrose, che grazie al suo titolo nobiliare gli rende la vita difficile. Conosce anche una ragazza, Denna, con la quale instaura un buon rapporto.\nDopo che Kvothe arriva vicino a trovare i Chandrian per vendicare i suoi genitori, il libro si conclude con quest'ultimo e Cronista che si recano a dormire per continuare la dettatura il giorno successivo.\nCopertina.\n\"Ho sottratto principesse a re dormienti nei tumuli. Ho ridotto in cenere la citt\u00e0 di Trebon. Ho passato la notte con Felurian e me ne sono andato sia con la vita, sia con la sanit\u00e0 mentale. Sono stato espulso dall'Accademia a un'et\u00e0 inferiore a quella in cui la maggior parte della gente viene ammessa. Ho percorso alla luce della luna sentieri di cui altri temono di parlare durante il giorno. Ho parlato a d\u00e8i, amato donne e scritto canzoni che fanno commuovere i menestrelli. Potresti aver sentito parlare di me.\""}
{"id": "1975116", "revid": "108556368", "url": "https://it.wikipedia.org/wiki?curid=1975116", "title": "Duke Dinsmore", "text": "Corse 7 volte la 500 Miglia di Indianapolis ottenendo come miglior risultato un decimo posto nel 1947.\nTra il 1950 e il 1960 la 500 Miglia di Indianapolis faceva parte del Campionato mondiale di Formula 1, per questo motivo Dinsmore ha all'attivo anche 4 Gran Premi in F1."}
{"id": "1975124", "revid": "179980", "url": "https://it.wikipedia.org/wiki?curid=1975124", "title": "Caracas FC", "text": ""}
{"id": "1975126", "revid": "289247", "url": "https://it.wikipedia.org/wiki?curid=1975126", "title": "Borsod-Abauj-Zemplen", "text": ""}
{"id": "1975127", "revid": "18876548", "url": "https://it.wikipedia.org/wiki?curid=1975127", "title": "Stuhlwei\u00dfenburg", "text": ""}
{"id": "1975136", "revid": "123393307", "url": "https://it.wikipedia.org/wiki?curid=1975136", "title": "Maddalena Calia", "text": "Biografia.\nAvvocato, \u00e8 stata assessore ai Servizi sociali del Comune di Lula dal 1988 al 1992. \u00c8 stata sindaco di Lula dal 2002 al 2007, dopo dieci anni di commissariamento del Comune, a capo di una lista civica.\nIscritta a Forza Italia, si candida alle elezioni europee del 2004 dove ottiene circa 33.000 preferenze e nel settembre 2008 viene proclamata europarlamentare, subentrando a Giuseppe Castiglione, prima donna sarda ad entrare nel Parlamento europeo.\nIscritta al gruppo del Partito Popolare Europeo - Democratici Europei. Ricandidata alle europee del 2009 nella lista del PDL, ottiene 114.000 preferenze ma non \u00e8 rieletta.\nIl 2 dicembre 2010 ha aderito a Futuro e Libert\u00e0. Il 13 febbraio 2011 \u00e8 stata nominata nella Segreteria nazionale di FLI.\nNel gennaio 2014 aderisce al Nuovo Centrodestra ed \u00e8 nominata coordinatore regionale."}
{"id": "1975142", "revid": "122442979", "url": "https://it.wikipedia.org/wiki?curid=1975142", "title": "Blagota Sekuli\u0107", "text": ""}
{"id": "1975143", "revid": "287204", "url": "https://it.wikipedia.org/wiki?curid=1975143", "title": "Blagota Sekulic", "text": ""}
{"id": "1975147", "revid": "73843", "url": "https://it.wikipedia.org/wiki?curid=1975147", "title": "Eleonora Lo Curto", "text": "Biografia.\n\u00c8 nata il 23 settembre del 1955 a Palermo. Nel 1978 si \u00e8 laureata in Pedagogia e Filosofia con il massimo dei voti, ha iniziato la sua esperienza lavorativa come insegnante nei quartieri di Ballar\u00f2 e la Vucciria a Palermo.\nAttivit\u00e0 politica.\nNel 1996 viene eletta a Marsala consigliere comunale e in seguito anche presidente del consiglio; questi primi anni di politica attiva faranno di Eleonora una delle donne pi\u00f9 in vista della politica trapanese.\nNel 2001, 4.317 preferenze porteranno Eleonora Lo Curto alla elezione all'Assemblea regionale siciliana nella lista di Nuova Sicilia.\nNel 2004 con lo slogan \u201cUn uomo in Europa\u201d la Lo Curto si candida alle elezioni europee ottenendo 49.673 voti. Nel luglio 2008 assume la carica di europarlamentare, subentrando a Innocenzo Leontini. In questo modo diventa la prima donna siciliana ad essere eletta al parlamento europeo.\nNel 2006 Eleonora Lo Curto accetta la candidatura alle elezioni regionali con la lista Movimento per l'autonomia - Nuova Sicilia ottenendo 6.185 preferenze, che tuttavia non le consentono di tornare a Palazzo dei Normanni. Successivamente rivestir\u00e0 il ruolo di vicepresidente della provincia di Trapani e di vicecommissario del Movimento per le Autonomie.\nNell'aprile 2008 si candida per il rinnovo dell'Assemblea regionale siciliana nella lista \"Lombardo presidente Sicilia forte e libera\", ottenendo 5.266 voti, ma non viene eletta per il mancato raggiungimento della soglia di sbarramento della lista.\nNel giugno 2009 si ricandida al parlamento europeo con la lista L'Autonomia, ma pur ottenendo un buon successo personale, 41.001 voti, non viene rieletta per il mancato raggiungimento della soglia di sbarramento del 4% della lista a livello nazionale.\nNell'aprile 2012 decide, in disaccordo con il suo partito, di sostenere la candidatura di Giulia Adamo a sindaco di Marsala. Tale decisione comporter\u00e0 l'espulsione della Lo Curto dal Movimento per l'Autonomia, il partito non presenter\u00e0 lista a Marsala, mentre la lista \"Lo Curto\" supera ampiamente la soglia di sbarramento del 5%. Nel maggio del 2012, a seguito della vittoria della Adamo, viene nominata assessore della giunta comunale di Marsala dal neosindaco con deleghe alla pubblica istruzione, edilizia scolastica, progetti formativi e politiche comunitarie, e rapporti euromediterranei.\nIn occasione delle elezioni regionali siciliane del 2017 si schiera con il centrodestra e si candida nel collegio di Trapani con la lista UDC, appoggiando la candidatura a governatore di Nello Musumeci. Viene eletta deputato regionale all'Assemblea regionale siciliana.\nIl 28 marzo 2018 \u00e8 eletta presidente del gruppo parlamentare UDC all'Assemblea regionale siciliana.\nNell'aprile 2019, assieme al deputato regionale Antonio Catalfamo, ha depositato al TAR di Palermo un ricorso contro la comunicazione con cui il presidente dell\u2019Ars Gianfranco Miccich\u00e9 ha reso noto che i due parlamentari si erano sottratti all\u2019obbligo, introdotto dalla L.R. n.18/2018, di dichiarare la loro appartenenza, o meno, alla massoneria o ad associazioni similari."}
{"id": "1975149", "revid": "118904467", "url": "https://it.wikipedia.org/wiki?curid=1975149", "title": "Carabinieri - Sotto copertura", "text": "Carabinieri - Sotto copertura \u00e8 una miniserie televisiva spin-off della fiction \"Carabinieri\".\n\u00c8 andata in onda in prima serata il 9 e il 10 maggio 2005 su Canale 5.\nLa miniserie racconta le vicende del brigadiere Paola Vitali (Manuela Arcuri) e il capitano Andrea Ferri (Ettore Bassi) dopo l'allontanamento da Citt\u00e0 della Pieve. I due protagonisti si ritroveranno infatti a indagare sullo stesso caso di droga a Tarquinia, dove Paola lavora e dove Andrea segue il pericoloso boss mafioso Armando Vichi, interpretato da Mariano Rigillo."}
{"id": "1975151", "revid": "1305772", "url": "https://it.wikipedia.org/wiki?curid=1975151", "title": "Cesare Lodeserto", "text": "Biografia.\nOrdinato sacerdote per l'arcidiocesi di Lecce il 18 settembre 1985, , Cesare Lodeserto fu scelto dall'arcivescovo di Lecce Cosmo Francesco Ruppi come suo segretario particolare e mantenne l'incarico sino al 2000. Successivamente venne nominato canonico del capitolo metropolitano.\n\u00c8 noto principalmente per essere stato direttore Centro di permanenza temporanea (CPT) \"Regina Pacis\" di San Foca di Melendugno, gestito dalla curia leccese.\nDopo che il documentario \"Mare nostrum\" di Stefano Mencherini, nell'ambito di una critica alla legge Bossi-Fini in materia di immigrazione, port\u00f2 all'attenzione pubblica alcuni episodi di violenza avvenuti nell'ambito del centro, Lodeserto \u00e8 stato coinvolto in numerose inchieste giudiziarie coordinate dalla procura della Repubblica di Lecce. Nonostante le inchieste, il 25 marzo 2003 la prefettura riassegn\u00f2 la gestione del CPT alla Fondazione Regina Pacis, che la mantenne sino alla dismissione nel 2006.\nProcedimenti giudiziari.\nIl sacerdote \u00e8 stato coinvolto in diversi procedimenti giudiziari: in due occasioni \u00e8 stato assolto con la motivazione che \"il fatto non sussiste\", in una ha beneficiato della parziale prescrizione, in un caso \u00e8 stato condannato in appello a cinque anni e quattro mesi di reclusione ed \u00e8 in attesa di due appelli per due condanne.\nIl 25 maggio 2005 \u00e8 stato condannato in primo grado a 8 mesi di reclusione per simulazione di reato. Nel 2001 aveva infatti inviato al proprio telefono cellulare - o qualcuno lo fece per lui - un sms contenente minacce di morte con l'intento di evitare la revoca della scorta personale alla quale era sottoposto. Dopo la conferma della condanna in appello, nel 2009 la Corte di Cassazione ha emesso sentenza di assoluzione la formula \"il fatto non sussiste\", sulla base del fatto che \u00abnon \u00e8 stata presentata querela\u00bb.\nIl 22 luglio 2005 Lodeserto \u00e8 stato condannato a un anno e quattro mesi per violenza privata e lesioni aggravate nei confronti dei 17 immigrati di origine maghrebina che il 22 novembre 2002 avevano tentato la fuga dal CPT di San Foca a Lecce. A pagina 27 della sentenza si legge: \"\u00c8 emerso chiaramente che, oltre ad aver tenuto condotte illecite direttamente rivolte ai magrebini, Lodeserto abbia assistito alle violenze perpetrate dai suoi sottoposti. Egli non le ha impedite, non le ha inibite e non le ha denunciate poich\u00e9 non solo le approvava, ma le aveva autonomamente poste in essere, costituendo un esempio negativo per i suoi stessi collaboratori i quali erano, pertanto, implicitamente autorizzati a compiere atti lesivi\".\nNel 2005 \u00e8 stato arrestato con l'accusa di sequestro di persona e di abuso dei mezzi di correzione. Nell'ambito di questa inchiesta, il 26 settembre 2007 \u00e8 stato condannato con rito abbreviato a 5 anni e 4 mesi e all'interdizione perpetua dai pubblici uffici per sequestro di persona, estorsione e calunnia ai danni degli ospiti del CPT. Il sacerdote, comunque, non ha scontato la pena, poich\u00e9 a dicembre dello stesso anno l'arcivescovo di Lecce monsignor Ruppi lo ha inviato in missione \"fidei donum\" in Moldavia. La condanna in appello \u00e8 stata confermata il 4 luglio 2012.\nNel luglio 2009 \u00e8 stato condannato dalla Corte dei Conti a rimborsare allo Stato la somma di \u20ac 133.651 per \u00abmaggiori prestazioni a favore degli immigrati rispetto a quelle effettivamente rese\u00bb. \u00c8 in attesa di appello.\nIl 14 dicembre 2010 \u00e8 stato condannato in primo grado con abbreviato a un anno e quattro mesi di reclusione per truffa aggravata ai danni dello Stato, per aver percepito 230.000 euro destinati all'aiuto di donne scampate alla prostituzione, senza aver mai svolto le attivit\u00e0 per cui i fondi erano stati stanziati. Reato in parte prescritto. Assolto per il peculato, in quanto il fatto non sussiste. \u00c8 in corso il processo di appello sia per l'accusa di truffa che per quella di peculato.\nL'8 ottobre 2013 \u00e8 stato assolto dalla Corte di Cassazione dall'accusa di peculato, \"per aver sottratto, tra il 1998 e il 2000, oltre 2 miliardi di lire che erano destinati al centro di accoglienza Regina Pacis di San Foca\u201c. Per tale accusa era stato assolto in primo grado, nel 2006, e condannato in appello a 4 anni di reclusione nel 2011. Il centro Regina Pacis era stato destinatario in quegli anni di pi\u00f9 di 9 miliardi di lire versati dallo Stato, dal Consiglio italiano dei rifugiati, dalla Conferenza episcopale, la Provincia di Lecce, il Comune di Melendugno e altri enti ancora.\nIl 18 luglio 2014 viene condannato dalla Cassazione a 5 anni e 4 mesi di reclusione per sequestro di persona e minacce nei confronti di donne moldave .\nAttivit\u00e0 all'estero.\nResidente dalla fine del 2007 in Moldavia, inviato in missione \"fidei donum\" dall'arcivescovo Ruppi, vi ha aperto una fondazione, intitolata Regina Pacis come quella leccese. La fondazione opera anche in Ucraina, in Romania e in Transnistria.\ncosa che al momento non mai gestisce e non ha nessun tipo di legame con la nostra rappresentanza diplomatica in Moldavia.\nNel 2011, il senatore Vincenzo Vita e il deputato Giuseppe Giulietti hanno presentato due distinte interrogazioni parlamentari per chiedere chiarimenti sui ruoli di responsabilit\u00e0 ricoperti da Lodeserto nonostante le condanne. Nella risposta del governo, affidata al sottosegretario Alfredo Mantica, emerge che don Cesare Lodeserto ha ottenuto la cittadinanza moldava ed \u00e8 inoltre stato nominato vicario della diocesi di Chi\u0219in\u0103u."}
{"id": "1975153", "revid": "2033069", "url": "https://it.wikipedia.org/wiki?curid=1975153", "title": "Wildfire", "text": "Wildfire \u00e8 una serie televisiva statunitense trasmessa per quattro stagioni da ABC Family.\nIn Italia, la serie \u00e8 stata trasmessa da Italia 1 dal 22 settembre 2008 dalle ore 15.55 fino al 2 dicembre 2008. Dal 9 novembre 2009 Italia 1 ha riproposto in replica la serie alle 15.20.\nLa5 ha trasmesso pi\u00f9 volte la serie.\nTrama.\nKris Furillo \u00e8 una ragazza in una situazione difficile (il padre l'ha lasciata prima che nascesse e la madre \u00e8 una tossico dipendente) e ama molto i cavalli. Accusata per un furto d'auto, va in prigione, dove ogni tanto le detenute vengono portate in una scuderia. L\u00ec c'\u00e8 un cavallo con cui trova un feeling speciale, Wildfire. Dopo la sua scarcerazione arriva Pablo Betart, l'allenatore della Fattoria Raintree che cerca una ragazza per lavorare al maneggio, e porta con s\u00e9 Kris. Dopo qualche insistenza Kris viene finalmente accettata alla Raintree dove comincia con entusiasmo il suo nuovo lavoro. Da questo momento in poi si svolgono tutte le varie vicende.\nEpisodi.\nLa serie \u00e8 composta da quattro stagioni, tutte da 13 episodi. In Italia, le quattro stagioni, sono state trasmesse ininterrottamente dal 22 settembre 2008 al 2 dicembre 2008, proprio perch\u00e9 \"Wildfire\" era gi\u00e0 stato trasmesso interamente nel paese d'origine, mediante l'emittente ABC Family. \"Wildfire\" \u00e8 stato ritrasmesso dal 9 novembre 2009 in replica iniziando dalla prima stagione fino all'ultima su Italia 1 alle 15.20."}
{"id": "1975154", "revid": "300067", "url": "https://it.wikipedia.org/wiki?curid=1975154", "title": "Branislav Prelevi\u0107", "text": ""}
{"id": "1975156", "revid": "125406449", "url": "https://it.wikipedia.org/wiki?curid=1975156", "title": "Provvidenti", "text": "Provvidenti (\"Pr\u00ebv\u00ebdi\u00e8nd\u00eb\" in molisano) \u00e8 un comune italiano di abitanti della provincia di Campobasso, in Molise.\nStoria.\nUna leggenda vuole che il paese attuale sorga sul granaio della citt\u00e0 italica di Gerione, distrutta da Annibale Barca nel III secolo a. C. durante il suo passaggio in Italia, nella guerra contro Scipione Africano. Il fosso del paese sin dall'antichit\u00e0 era noto come luogo ideale per scavare le messi, che erano usate anche dagli abitanti del primitivo villaggio di Casalpiano (localit\u00e0 di Morrone del Sannio). Per questo il piccolo villaggio fu chiamato \" Provvidentiae\", da cui il nome attuale.\nLo storico Polibio racconta nel suo trattato, nel III libro, che Annibale si accamp\u00f2 a Gerione, per controllare le mosse dei romani, e cre\u00f2 un secondo castrum sul Colle Crocione, vicino al Monte Canne. Tuttavia il villaggio storico spar\u00ed durante le invasioni barbariche del V secolo dopo la caduta di Roma.&lt;br&gt; Venne ricostruito daccapo nel Medioevo, documentato con fonti certe dal XIII secolo, feudo dei Di Capua di Gambatesa. Successivamente nel 1512 fu venduto da Ferrante duca di Termoli. Nel 1555 \u00e8 di Giovanni Aierbo, la dinastia dur\u00f2 fino al XVII secolo, quando il feudo fu ceduto ai Cavaniglia. In seguito i padroni furono i Sangro di Casacalenda, che possedettero il paese fino al 1806, anno della morte del feudalesimo.&lt;br&gt;Nel periodo del Risorgimento Provvidenti ottenne la municipalit\u00e0, poich\u00e9 frazione di Casacalenda. Nel 1911 arriv\u00f2 a toccare i 1008 abitanti, vista la fiorente economia agricola, ma con l'avvento del fascismo e della seconda guerra mondiale, il paese perse progressivamente abitanti, o morti in guerra o emigrati, subendo insomma un drastico spopolamento. Nel 2002 il paese \u00e8 stato colpito dal terremoto di San Giuliano di Puglia, che ha lesionato case e monumenti, come la chiesa madre, oggi riaperta al culto.\nUn tempo unito a Morrone del Sannio, Provvidenti divenne comune autonomo con Regio Decreto n.1876 del 25 gennaio 1820.\nMonumenti.\nChiesa di Santa Maria Assunta.\nPrincipale parrocchia del paese. La chiesa medievale, documentata dal XIII secolo fu nuovamente consacrata da Monsignor Tria nel 1734. Ha una sola navata con quattro altari. Della chiesa antica resta la torre campanaria del XIV secolo. La facciata a capanna conserva un'iscrizione latina medievale.\nSantuario di Nostra Signora della Libera.\nFu costruito nel XVIII secolo, per un avvenimento miracoloso della statua della Madonna, realizzata in legno di fico. Andata dispersa, fu ritrovata dai paesani in localit\u00e0 Ponte Grosso, detto oggi \"Campo della Madonna\"; il santuario fu costruito dopo che la precedente cappella aveva subito un incendio distruttivo, essendo stata gi\u00e0 danneggiata dal sisma del 1456. Nel 1872 il nuovo santuario venne completato, nel 1943-44 fu usato come ricovero. La chiesa \u00e8 in stile neoclassico rurale, presenta una navata unica e un solo altare principale, dedicato alla Madonna della Libera.\nSociet\u00e0.\nEvoluzione demografica.\nProvvidenti \u00e8 il comune pi\u00f9 piccolo della provincia di Campobasso, del Molise e tra i pi\u00f9 piccoli dell'Italia meridionale per numero di abitanti.\nAl 31-8-2020 i cinque comuni del Molise meno popolati sono i seguenti:\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nCuriosit\u00e0.\nIl paese \u00e8 teatro delle riprese di alcune scene del film di Checco Zalone \"Sole a catinelle\", in uscita nel 2013."}
{"id": "1975159", "revid": "1543377", "url": "https://it.wikipedia.org/wiki?curid=1975159", "title": "Coro Maddalene", "text": "Il Coro Maddalene di Rev\u00f2 (provincia di Trento), fondato alla fine dell'anno 1969, \u00e8 composto da 37 elementi provenienti da diversi paesi della Val di Non.\nStoria.\nIl Coro prende il suo nome dalla catena montuosa che a settentrione fa da corona all'alta Val di Non, partendo dal Passo Palade fino alla Val di Rabbi. Nel corso della sua storia il Coro si \u00e8 proposto come interprete della cultura popolare trentina espressa attraverso il canto, facendosi apprezzare in numerosi concerti, dal 1\u00ba posto a pari merito al concorso ENAL di Bolzano nel 1974 (con presidente della giuria il maestro Andrea Mascagni), alle numerose trasferte in Italia e all'estero.\nTra le pi\u00f9 importanti mete nella storia del coro, si ricorda quella in Canada (Montr\u00e9al e Toronto) nell'agosto 1980, in rappresentanza del Trentino alla tradizionale \"Convention\" dei trentini emigrati in Nord America.\nSu impulso del Presidente Carlo Vender, nel 1982 inizia un intenso periodo di rapporti musicali e culturali con i Paesi dell'Est. Significative sono state le iniziative di gemellaggio con alcune corali della Boemia e della Slovacchia.\nNel 1984, su invito della Tv tedesca \"ZDF\", partecipa all'importante trasmissione folcloristica della Germania \"Lustige Musikanten\".\nSempre nel novembre dello stesso anno, il Coro intraprende una tourn\u00e9e che per 13 giorni lo porta ad esibirsi nei teatri delle maggiori citt\u00e0 dell'Inghilterra.\nUn'ulteriore esperienza internazionale risale al 1989, in occasione del viaggio in Russia ed Estonia.\nNel 1990 il Coro porta in Ungheria il suo repertorio. Sempre su iniziativa del presidente Carlo Vender, nel 1992 il Coro \u00e8 nuovamente in viaggio attraverso Canada e Stati Uniti ospite delle comunit\u00e0 trentine e italiane.\nDa ricordare poi negli anni successivi le trasferte in Portogallo, Belgio e Paesi Bassi. Per arrivare poi al febbraio 2000 (e successivamente anche nel febbraio 2019), nelle Filippine, nel novembre 2002 in Ecuador e in Brasile nel novembre 2004.\nFino ad oggi (2010), il Coro Maddalene, ha effettuato pi\u00f9 di 600 concerti in 16 nazioni differenti.\nOltre all'attivit\u00e0 concertistica e di scambi culturali il Coro ha curato anche un lavoro di ricerca per la conservazione e la divulgazione di brani musicali popolari della propria terra. Aspetti di questo lavoro fanno parte delle 3 raccolte discografiche (2 LP e 1 CD, \"Echi montanari\", \"Trato Marzo\" e \"Un d\u00ec di maggio\") realizzate dal Coro Maddalene nell'arco di tutti questi anni, curate da Sergio Flaim, direttore del Coro dalla fondazione fino al settembre 2005.\nDal 2005 la direzione del Coro \u00e8 affidata al maestro Michele Flaim.\nIl giorno 24 ottobre 2009, il Coro Maddalene ha festeggiato la ricorrenza del suo quarantesimo anno di fondazione (1969-2009) con un concerto a Rev\u00f2, presentando la sua pubblicazione \"Quarant'anni in Coro\".\nNei giorni 5,6 e 7 luglio 2019, il Coro Maddalene ha festeggiato il suo cinquantesimo di fondazione, presentando il libro \"Cinquant'anni d'inCanto\"."}
{"id": "1975160", "revid": "122710068", "url": "https://it.wikipedia.org/wiki?curid=1975160", "title": "Slammiversary", "text": "Slammiversary \u00e8 un evento in pay-per-view di wrestling organizzato annualmente da Impact Wrestling a partire dal 2005.\nStoria.\nIl nome \"Slammiversary\" proviene dal primo show che Impact Wrestling svolse il 19 giugno 2002 e fu utilizzato per la prima volta in un pay-per-view il 19 giugno 2005.\n\"Slammiversary\" \u00e8 stato per molto tempo l'unico show in cui si svolgeva il King of the Mountain match ed \u00e8 oggi il secondo pay-per-view di Impact per ordine di importanza dopo \"Bound for Glory\"."}
{"id": "1975167", "revid": "110157", "url": "https://it.wikipedia.org/wiki?curid=1975167", "title": "R\u00e1baszentmih\u00e1ly", "text": "R\u00e1baszentmih\u00e1ly \u00e8 un comune di 514 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975170", "revid": "729019", "url": "https://it.wikipedia.org/wiki?curid=1975170", "title": "Branko Milisavljevi\u0107", "text": ""}
{"id": "1975172", "revid": "729019", "url": "https://it.wikipedia.org/wiki?curid=1975172", "title": "R\u00e1baszentmikl\u00f3s", "text": "R\u00e1baszentmikl\u00f3s \u00e8 un comune di 152 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975173", "revid": "287204", "url": "https://it.wikipedia.org/wiki?curid=1975173", "title": "Branislav Prelevic", "text": ""}
{"id": "1975175", "revid": "287204", "url": "https://it.wikipedia.org/wiki?curid=1975175", "title": "Branko Milisavljevic", "text": ""}
{"id": "1975176", "revid": "287204", "url": "https://it.wikipedia.org/wiki?curid=1975176", "title": "Nicolas Tournier", "text": "Biografia.\nLavor\u00f2 a Roma, fra il 1619 e il 1626, e qui sub\u00ec l'influenza dell'opera di Caravaggio e, forse, ne divenne seguace. Si dedic\u00f2 alla pittura di soggetti religiosi. Dopo il 1626 si rec\u00f2 nel sud della Francia. A Tolosa, oltre al \"Cristo deposto dalla croce\" nel Museo degli Agostiniani, si conserva un \"Angelo custode\" nella chiesa dei ss. Giusto e Narbone. Altre sue opere: \"Cena ad Emmaus\" e \"Vergine con Bambino\"."}
{"id": "1975177", "revid": "6923", "url": "https://it.wikipedia.org/wiki?curid=1975177", "title": "Dries van der Lof", "text": "Insieme a Jan Flinterman \u00e8 stato il primo pilota olandese nel Campionato mondiale di Formula 1.\nHa partecipato al Gran Premio d'Olanda nel 1952 non portando a termine la gara."}
{"id": "1975181", "revid": "339392", "url": "https://it.wikipedia.org/wiki?curid=1975181", "title": "Siderno Superiore", "text": ""}
{"id": "1975182", "revid": "1428919", "url": "https://it.wikipedia.org/wiki?curid=1975182", "title": "R\u00e1batam\u00e1si", "text": "R\u00e1batam\u00e1si \u00e8 un comune di 1029 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975185", "revid": "729019", "url": "https://it.wikipedia.org/wiki?curid=1975185", "title": "R\u00e1bcakapi", "text": "R\u00e1bcakapi \u00e8 un comune di 186 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975187", "revid": "36426", "url": "https://it.wikipedia.org/wiki?curid=1975187", "title": "Chiesa di San Pietro (Tuili)", "text": "La chiesa di San Pietro Apostolo \u00e8 la parrocchiale di Tuili, situata in piazza Chiesa. L'edificio ospita al suo interno il retablo cinquecentesco del Maestro di Castelsardo, detto \"Retablo di Tuili\" o \"Retablo di San Pietro\", opera considerata tra le massime espressioni artistiche del Rinascimento in Sardegna.\nStoria e descrizione.\nL'edificio venne eretto nel XV secolo e consacrato il 7 maggio 1489. Poco rimane della fabbrica quattrocentesca, in stile gotico catalano, in quanto la chiesa venne ampiamente rimaneggiata nei secoli successivi.\nLa facciata presenta coronamento a doppia inflessione. Sulla sinistra si eleva il campanile, a canna quadra, sormontato da un cupolino su tamburo ottagonale. L'interno della chiesa, a pianta rettangolare, presenta un'unica navata, tre cappelle per lato e presbiterio sopraelevato. L'aula, il presbiterio e cinque cappelle presentano volta a botte, mentre la terza cappella a sinistra, accessibile tramite un arco ogivale su capitelli scolpiti, ha volta a crociera costolonata stellare; questo ambiente \u00e8 ci\u00f2 che rimane dell'originario edificio quattrocentesco.\nLa chiesa custodisce interessanti arredi marmorei, come la balaustra del presbiterio, realizzata tra il 1808 e il 1811, il pulpito barocco del 1783 e l'altare maggiore. Quest'ultimo venne commissionato alla fine del XVIII secolo ai marmorari Domenico e Santino Franco dal rettore Felice Maria Mura e collocato nel presbiterio nel 1800; \u00e8 in stile tardo barocco, realizzato in marmo bianco con intarsi, decorato con bassorilievi e le statue di san Pietro in cattedra, al centro, e dei santi Paolo e Andrea ai lati.\nLa prima cappella a destra dall'ingresso, dedicata alla Madonna del Carmine, custodisce dal 1800 l'imponente retablo del maestro di Castelsardo (originariamente collocato sul presbiterio). L'opera venne eseguita in occasione della consacrazione della chiesa di San Pietro, su commissione dei coniugi Giovanni e Violante Santa Cruz, signori di Tuili, e completata entro il 4 giugno 1500, giorno nel quale i Santa Cruz sottoscrissero l'atto notarile per il pagamento del retablo terminato. Il retablo, costituito da tavole lignee dipinte ad olio a tempera separate da cornici dorate di stile gotico, misura cinque metri e mezzo di altezza per tre e mezzo di larghezza. Sulla predella sono raffigurati episodi della vita di Pietro e, nei tre pannelli del tabernacolo, la Risurrezione di Cristo, san Gregorio e san Clemente. Sopra, la tavola centrale in basso reca dipinta la \"Madonna col Bambino in trono\", circondati da angeli, mentre superiormente si trova la \"Crocefissione di Ges\u00f9\". Nei due scomparti laterali a destra sono raffigurati san Giacomo il Maggiore e san Paolo, nei due a sinistra san Michele Arcangelo e san Pietro, mentre sui polvaroli sono dipinti san Gregorio Magno, sant'Ambrogio, Giovanni l'evangelista, Francesco d'Assisi, Dio Padre tra l'arcangelo Gabriele e la Vergine annunziata, sant'Antonio, san Matteo, san Marco e sant'Agostino d'Ippona.\nNella cappella di San Giovanni Battista \u00e8 custodito il \"Retablo della Pentecoste\", datato 1534 e di autore ignoto. L'opera, che forse in origine era conservata in un'altra chiesa, \u00e8 di dimensioni poco maggiori rispetto al retablo del maestro di Castelsardo. Al centro si trova una nicchia, contenente una scultura lignea di san Giovanni Battista, del 1797, opera di Antioco Diana. Attorno alla nicchia sono disposte le tavole dipinte, con rappresentazioni della \"Pentecoste\" e di episodi della vita di Ges\u00f9 e di Maria. Sui polvaroli sono dipinti i re di Israele, mentre nella predella sono nove santi, dipinti da una mano diversa rispetto all'autore degli altri quadri.\nLa chiesa custodisce anche un organo Mancini del 1753. Gli affreschi che ornano le pareti furono realizzati tra il 1944 e il 1946 da Battista Scano e dai fratelli Tolu, artisti cagliaritani."}
{"id": "1975188", "revid": "767487", "url": "https://it.wikipedia.org/wiki?curid=1975188", "title": "R\u00e9talap", "text": "R\u00e9talap \u00e8 un comune di 564 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975189", "revid": "15756", "url": "https://it.wikipedia.org/wiki?curid=1975189", "title": "Gruppo Ferretti", "text": "Il Gruppo Ferretti (poi Ferretti Group) \u00e8 una multinazionale italiana nel settore della cantieristica navale, proprietaria di 8 marchi commerciali attivi nella progettazione, produzione e commercializzazione di panfili da 6 agli 85 metri di lunghezza.\nLa storia.\nI primi anni.\nNel 1968 i fratelli Alessandro e Norberto Ferretti, figli di un commerciante di combustibili proprietario a Bologna anche di una concessionaria di automobili, decidono di allargare l'attivit\u00e0 anche al settore della nautica dopo aver ottenuto la rappresentanza per l'Italia di un marchio statunitense di imbarcazioni a motore, la Chris Craft. Aprono cos\u00ec nel centro della citt\u00e0 un negozio a pi\u00f9 vetrine, la \"Ferretti Nautica\".\nLa prima imbarcazione costruita in proprio vede la luce invece nel 1971 in un cantiere di Cattolica utilizzando lo scafo di un peschereccio da 11 metri. Quella barca viene presentata al Salone della nautica di Genova come Ferretti Craft. E arrivano i primi ordini. Quattro anni pi\u00f9 tardi, nel 1975, Alessandro (classe 1937) e Norberto (1946) inaugurano il cantiere di San Giovanni in Marignano e nel 1987, quando ormai vendono un centinaio di barche all'anno, il cantiere di Forl\u00ec che da allora diventa anche la sede principale del gruppo.\nCostruiscono solo imbarcazioni a motore, ricorrendo ad una serie di innovazioni, dai serbatoi di mille litri alla \"doccia rotonda\". Facendosi anche un nome nello sport: Norberto gareggia con una delle prime barche in fibre di carbonio nella Classe 1, la pi\u00f9 prestigiosa dell\"'offshore\", laureandosi nel 1994 campione del mondo. Nel 1997 la sua squadra vince un secondo titolo mondiale. Nel 1996 Alessandro scompare a 54 anni in un tragico incidente mentre taglia l'erba nella sua villa sulle colline bolognesi. In quel momento l'azienda ha un giro d'affari attorno ai 110 miliardi delle vecchie lire realizzati per pi\u00f9 del 75% con l'export, cos\u00ec Norberto decide di accelerare nello sviluppo investendo in nuovi cantieri e marchi.\nL'espansione.\nDalla seconda met\u00e0 degli anni novanta, grazie anche all'intervento nel capitale sociale di alcuni fondi d'investimento, la Ferretti Yachts, specializzata in imbarcazioni da 14 a 27 metri di tipo \"flybridge\", inizia l'espansione con l'acquisizione di altre aziende gi\u00e0 operanti nel settore, da Pershing Yacht a Riva. Nel complesso 15 cantieri (tutti in Italia a eccezione di uno a Miami) in grado di abbracciare un'ampia gamma di barche, dai 7 metri dei gozzi ai 65 metri degli yachts.\nPer due anni e mezzo, dal giugno 2000 al gennaio 2003, l'azienda si \u00e8 quotata alla Borsa di Milano, segmento Star.\nNel 2008 l'assetto societario risultava cos\u00ec diviso: 50,2% Fondi Candover, 10,7% Fondi Permira, 39,1% ripartito tra Norberto Ferretti e la dirigenza del gruppo. Nell'ottobre di quell'anno nei cantieri del gruppo Ferretti \u00e8 varato un panfilo di 23 metri in grado di navigare sia con motori a combustione interna sia con motori elettrici, per due ore senza emissioni.\nNuova propriet\u00e0.\nMa l'indebitamento \u00e8 alto e nel gennaio 2012 Shandong Heavy Industry Group-Weichai Power, societ\u00e0 produttrice di scavatrici e trattori, controllata dallo Stato cinese, rileva il 58% di Ferretti Group per 374 milioni di euro. Al momento dell'operazione la Ferretti contava un debito di 600 milioni di euro. La dirigenza \u00e8 stata riconfermata dai nuovi azionisti.\nNel settembre 2013 viene presentata la nuova architettura del marchio Ferretti composto da tre linee di prodotto: Ferretti Yachts, Ferretti Custom Line e Ferretti Navetta.\nIl gruppo \u00e8 proprietario dei marchi Ferretti Yachts, Riva, Pershing, Itama, Mochi Craft, CRN e Custom Line. Fino al 2010 deteneva anche il marchio Apreamare di Sorrento (gozzi) che \u00e8 stato poi riacquisito dai proprietari originari. Nel 2015 la Bertram Marine Group, operativa nella distribuzione e fornitura di servizi negli Stati Uniti, \u00e8 ceduta alla Argo Finanziaria, holding del gruppo Gavio.\nNel 2016 Piero Ferrari, figlio di Enzo Ferrari, entra a far parte del gruppo Ferretti acquistando il 13,2% del capitale attraverso la holding di famiglia F Investments. Risultando cos\u00ec l'unico azionista oltre ai cinesi del gruppo Weichai Power, detentori della maggioranza con l'86,8%. Tornato in utile dopo due anni, nel 2017 il Gruppo Ferretti ha presentato a Monaco il mega yacht \"Cloud 9\" lungo 74 metri.\nNell'aprile 2019 il gruppo Ferretti entra per la prima volta nel mondo della vela acquisendo Wally, la societ\u00e0 fondata da Luca Bassani.\nIl 17 ottobre 2019 Ferretti Group rinuncia alla quotazione alla Borsa di Milano per il prezzo troppo basso, dalla forchetta iniziale di 2,5-3,7 euro si era scesi a 2-2,5 euro.\nFerretti Security Division.\nCon l'FSD195, un pattugliatore veloce presentato per la prima volta alla fiera militare internazionale di Parigi, Euronaval 2016, il gruppo Ferretti entra nel settore della difesa e della sicurezza: la sezione che se ne occupa prende nome Ferretti Security Division.\nDati economici.\nNel 2016 il gruppo ha realizzato ricavi per 562,7 milioni di euro. Nel 2017 i ricavi hanno toccato i 623 milioni (aumento del 10,8%), l'Ebitda \u00e8 cresciuto dell'11,3% a 59 milioni, l'utile di 24 milioni (+75% rispetto al 2015 mentre nel 2016 era stato di 16,1 milioni). I dipendenti da 900 a 1500. Nel 2018 il fatturato ha toccato i 669 milioni (aumento del 7,5%), l'Ebitda pari a 53 milioni, utili netti a 31 milioni (+29%)."}
{"id": "1975191", "revid": "767487", "url": "https://it.wikipedia.org/wiki?curid=1975191", "title": "Sarr\u00f3d", "text": "Sarr\u00f3d \u00e8 un comune di 1000 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975194", "revid": "767487", "url": "https://it.wikipedia.org/wiki?curid=1975194", "title": "Sik\u00e1tor", "text": "Sik\u00e1tor \u00e8 un comune di 341 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975195", "revid": "1543377", "url": "https://it.wikipedia.org/wiki?curid=1975195", "title": "Adozione", "text": "L'adozione \u00e8 un istituto giuridico che permette a un soggetto detto adottante di trattare ufficialmente un altro soggetto detto adottato come figlio, il quale assume il cognome dell'adottante.\nStoria dell'adozione.\nUna delle prime evidenze storiche dell'adozione risale al II millennio a.C.: il Codice di Hammurabi, una tra le pi\u00f9 antiche raccolte di leggi conosciute, normava i diritti e doveri degli adottandi e degli adottati.\nNella legislazione della Roma antica la finalit\u00e0 prioritaria dell'adozione era quella di assicurare, a chi non aveva figli legittimi o naturali, un successore nel culto religioso degli antenati. Quando ci\u00f2 accadeva, secondo le convenzioni utilizzate, il nome dell'adottato diveniva quello completo del padre adottivo pi\u00f9 il suo nome di famiglia.\nIl Codice Napoleonico, normava l'adozione ma, tranne casi specifici, non prevedeva l'adozione di minori.\nIl primo codice civile italiano (1865) prevede l'adozione di maggiorenni, specialmente per motivi di merito, mentre per i minorenni regolamenta l'istituto della tutela, grazie al quale individui caritatevoli possono curarsi di bambini abbandonati e meritevoli.\nUn notevole cambiamento legislativo in materia si ha nel 1967 quando l'aspetto caritatevole della tutela viene trasferito direttamente all'adozione, che diventa specialmente uno strumento per soccorrere l'interesse del bambino in stato di abbandono, trascurando la questione del merito a vantaggio di un generico diritto ad avere una famiglia ritenuta idonea e stabile.\nPer ci\u00f2 che concerne il decaduto diritto nobilare italiano, una norma, vigente solo a partire dal 1926 e abrogata in seguito alla nascita della Repubblica Italiana, prevedeva che i figli adottivi ereditassero il cognome dell'adottante ma non potessero succedere nei predicati e nei titoli nobiliari, fatta salva una nuova investitura da parte del Re.\nIl Concilio Vaticano II (18 novembre 1965), nel decreto \"Apostolicam Actuositatem\" (apostolato dei laici), cita \u00ab\"fra le varie opere di apostolato familiare ci sia concesso enumerare: adottare come figli propri i bambini abbandonati\"\u00bb valorizzando l'adozione anche all'interno della dottrina cattolica.\nIl 29 maggio 1993 viene redatta la \"Convenzione per la tutela dei minori e la cooperazione in materia di adozione internazionale\" nota come \"Convenzione dell'Aja\", ratificata dal Parlamento italiano con la legge 31 dicembre 1998, cn. 76. Al centro della convenzione c'\u00e8 il minore e i suoi diritti fondamentali, compreso quello di avere una famiglia. La convenzione prevede che gli stati aderenti applichino misure prioritarie perch\u00e9 i minori, dove sia possibile, restino con la famiglia di origine, altrimenti ricorrano all'adozione. L'adozione internazionale viene cos\u00ec normata a livello sovranazionale, riconoscendola come un'\u00ab\"opportunit\u00e0 di dare una famiglia permanente a quei minori per i quali non pu\u00f2 essere trovata una famiglia idonea nel loro Stato di origine\"\u00bb e viene resa pi\u00f9 trasparente e controllata. Non tutti gli stati hanno ratificato questa convenzione, e alcuni Paesi ratificanti hanno sospeso le adozioni internazionali verso i Paesi non ratificanti (per esempio, in Bolivia non \u00e8 pi\u00f9 consentita, salvo casi eccezionali, l'adozione internazionale da parte di cittadini statunitensi, in quanto gli USA, a differenza della Bolivia, non hanno ratificato la Convenzione). Altri Paesi ratificanti hanno invece firmato accordi bilaterali con Paesi non ratificanti in modo da mantenere comunque garantiti i principi di trasparenza e sussidiariet\u00e0 ispirati alla Convenzione dell'Aja.\nLegislazione italiana attuale.\nLa legge 4 maggio 1983, n. 184, art. 27 dispone che \u00ab\"l'adozione fa assumere, al minore adottato, lo stato di figlio nato nel matrimonio degli adottanti, dei quali porta anche il cognome\"\u00bb.\nLa stessa legge prevede la possibilit\u00e0 di adottare un minore sul territorio nazionale (adozione nazionale) o in uno Stato estero (adozione internazionale) aderente alla \"Convenzione dell'Aia per la tutela dei minori e la cooperazione in materia di adozione internazionale\", oppure in un paese col quale l'Italia abbia stabilito un patto bilaterale in materia di adozione. Gli aspiranti possono dare disponibilit\u00e0 sia per l'adozione nazionale sia per quella internazionale per un paese straniero specifico. Generalmente, al verificarsi di un abbinamento coppia-minore in una delle due distinte procedure (nazionale e internazionale) viene sospesa l'altra, ma in alcuni casi il Tribunale per i minorenni di competenza potrebbe anche permettere alla coppia di concludere l'adozione con entrambe le procedure, qualora vengano proposti e accettati dalla coppia due distinti abbinamenti.\nRequisiti degli adottanti.\nLa \"legge 4 maggio 1983, n.184\" regolamenta i requisiti sia per l'adozione nazionale sia per quella internazionale. Nel caso di adozione internazionale lo Stato estero potrebbe porre criteri restrittivi rispetto alla legge italiana.\nI requisiti fondamentali stabiliti dalla legge italiana, in sintesi, sono i seguenti:\nProcedura per intraprendere un'adozione.\nLe coppie italiane che decidono di adottare, devono seguire una procedura di adozione particolarmente complessa, volta a garantire l'interesse del minore a vivere in una famiglia adeguata alle sue caratteristiche e necessit\u00e0.\nL'interesse dei coniugi, quello di costituire una famiglia, \u00e8 considerato secondario rispetto all'interesse del minore.\nLa procedura per l'adozione nazionale e quella per l'adozione internazionale, differiscono essenzialmente perch\u00e9 nella seconda attore preponderante \u00e8 l'autorit\u00e0 del paese straniero del minore, rispetto al quale operano gli Enti Autorizzati, che svolgono una doppia funzione: fornitore di servizi per la coppia italiana che intende adottare e al tempo stesso garante dell'applicazione delle disposizioni dell'autorit\u00e0 estera in Italia.\nDichiarazione di adottabilit\u00e0 del minore.\nIl minore \u00e8 dichiarato adottabile dal Tribunale per i Minorenni, quando \u00e8 in stato di abbandono, privo di assistenza morale e materiale da parte dei genitori e dei parenti tenuti a provvedervi (nonni, zii, cugini maggiorenni e fratelli maggiorenni) a meno che la privazione sia temporanea e dovuta a impedimenti di forza maggiore.\nIl minore che \u00e8 stato affidato a una comunit\u00e0 di accoglienza o si trova in affidamento familiare, pu\u00f2 essere dichiarato adottabile nel caso in cui la famiglia di origine non mantenga stretti contatti con il bambino unitamente a un valido rapporto affettivo ed educativo.\nAdozioni illegali.\nI termini \"adozione illegale\" e \"racket delle adozioni\" sono spesso usati dai \"mass media\" per indicare alcuni fenomeni criminali legati al commercio dei bambini.\nNel settembre del 2007, in un'inchiesta del settimanale \"L'Espresso\", \u00e8 stata segnalata l'esistenza di un racket in Nepal dove, secondo il settimanale, molti orfanotrofi privati a fini di lucro toglierebbero i bambini ai genitori naturali con l'inganno per farli dichiarare adottabili. Comunque gi\u00e0 dall'11 giugno 2007, la Commissione per le Adozioni Internazionali italiana aveva annunciato il blocco delle adozioni dal Nepal per consentire la modifica della normativa in modo da renderla pi\u00f9 trasparente, arginare il fenomeno dell'illegalit\u00e0 e renderla cos\u00ec conforme ai principi della \"Convenzione dell'Aia\".\nDiritto dell\u2019adottato di accedere alle origini familiari e genetiche.\nL'ammissione del diritto al parto anonimo nella legge italiana fa prevalere il diritto della madre rispetto al diritto del figlio, escludendo a posteriori qualsiasi richiesta del figlio di ottenere informazioni sulla propria genesi familiare e/o genetica.&lt;br&gt;\nTuttavia, a differenza dell'Italia, per il principio del bilanciamento fra due diritti parimenti meritevoli di tutela, alcuni Paesi dell\u2019Europa continentale (Germania, Svizzera, Olanda e Spagna) riconoscono il diritto dell\u2019adottato adulto di accedere alle proprie origini familiari e genetiche.&lt;br&gt; \nLa sentenza n. 278 del 22 novembre 2013 della Corte Costituzionale, ribaltando il proprio precedente indirizzo, ha ammesso che il figlio abbandonato pu\u00f2 conoscere l'identit\u00e0 della madre. Negli ambienti giuridici, viene vista come una dichiarazione di parziale incostituzionalit\u00e0 dell'attuale normativa in Italia (l\u2019art. 28 comma 7 della Legge n. 184/1983) che, ancora oggi, non prevede su richiesta del figlio adulto, la possibilit\u00e0 per il giudice di interpellare la madre che abbia dichiarato di non voler essere nominata, ai fini di una eventuale revoca di tale dichiarazione, sia pure attraverso un procedimento stabilito da una legge che assicuri la massima riservatezza."}
{"id": "1975196", "revid": "110157", "url": "https://it.wikipedia.org/wiki?curid=1975196", "title": "Sokor\u00f3p\u00e1tka", "text": "Sokor\u00f3p\u00e1tka \u00e8 un comune di 1057 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975197", "revid": "2061979", "url": "https://it.wikipedia.org/wiki?curid=1975197", "title": "Villapia", "text": "Villapia (\"Tiracua\" in dialetto milanese, : , fino al 1940 Tiracoda) \u00e8 una frazione del comune di Parabiago in provincia di Milano.\nEtimologia.\nFino al 1940 la frazione \"Villapia\" era chiamata \"Tiracoda\". Vi sono varie ipotesi sull'origine dell'antico nome: secondo una di queste pare traesse da un cognome localmente diffuso; altre due riportate da Egidio Gianazza da \"terra c\u00f6lda\" storpiatura dialettale di \"terra colda\", o da \"terra di coda\", data la posizione esterna dell'abitato rispetto agli altri nuclei interni al Comune di Parabiago; ma la pi\u00f9 accreditata \u00e8 quella che intende farlo derivare dal latino \"tauri cauda\" (coda di toro) e quindi da un avamposto (osteria, stazione di ristoro o di stallo, ecc.) di origine romana con tale insegna, su una mulattiera di campagna o addirittura sulla via per un'ipotetica \"Ara Lunae\" (Altare della Luna), alla base del nome della vicina Arluno. Un'altra leggenda narra che un abitante di questo piccolo paese tir\u00f2 la coda al cavallo di Federico Barbarossa facendolo cadere durante la battaglia di Legnano.\nDurante la cerimonia di consacrazione della Chiesetta di Sant'Anna, avvenuta il 26 maggio 1938, il Cardinale Idelfonso Schuster propose il cambio di nome della frazione; quindi in data 2 dicembre 1940 il \"Decreto Reale numero 1858\" autorizzava il Comune di Parabiago a mutare la denominazione da \"Tiracoda\" a \"Villapia\", per due principali motivi: in onore a Papa Pio XI ed in riconoscimento della \"pia\" opera dei fedeli che hanno collaborato alla sua edificazione.\nStoria.\nNon vi sono rilevanti notizie storiche sulla frazione.\nChiesetta di Sant'Anna.\nLa sobria chiesetta in stile moderno, edificata tra il 1937 ed il 1938, \u00e8 situata in \"piazza Risorgimento\", centro della frazione e sede del mercato rionale. In passato esisteva una chiesetta di propriet\u00e0 privata edificata nel 1739, del quale oggi non vi sono pi\u00f9 tracce, ad esclusione di qualche elemento architettonico sito in una corte della piazza centrale.\nEconomia.\nIndustria.\nNelle vicinanze (\"viale della Repubblica\") ha sede lo stabilimento della Rancilio, produttrice di macchine da caff\u00e8 ed affini, da sempre impegnata anche nello sport: tra gli anni sessanta ed ottanta come sponsor del Giro d'Italia, pi\u00f9 recentemente organizzatrice di competizioni internazionali di Handbike (ciclismo per diversamente abili)."}
{"id": "1975198", "revid": "155613", "url": "https://it.wikipedia.org/wiki?curid=1975198", "title": "Santa Maria in Castello detta La Sagra", "text": ""}
{"id": "1975202", "revid": "767487", "url": "https://it.wikipedia.org/wiki?curid=1975202", "title": "Sopronhorp\u00e1cs", "text": "Sopronhorp\u00e1cs \u00e8 un comune di 859 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975205", "revid": "33689", "url": "https://it.wikipedia.org/wiki?curid=1975205", "title": "Publio Giulio Scapola Tertullo Prisco", "text": "Fu console ordinario nel 195 sotto l'imperatore Settimio Severo. Un Publio Giulio Scapola Prisco era stato inoltre console \"suffectus\" nel 192 sotto l'imperatore Commodo.\nFu in seguito probabilmente governatore della provincia di Dalmazia sotto gli augusti Severo e Caracalla (dopo il 198)\nScapola \u00e8 uno dei due possibili destinatari della lettera di Tertulliano, \"Ad Scapulam\", indirizzata nel 212-213 ad un proconsole della provincia d'Africa chiamato, appunto, Scapola; l'altra possibilit\u00e0 \u00e8 che la lettera fosse indirizzata al cugino, Gaio Giulio (Scapola) Lepido Tertullo, che era stato anch'egli console suffetto nel 196 o 197."}
{"id": "1975206", "revid": "287204", "url": "https://it.wikipedia.org/wiki?curid=1975206", "title": "Laadan", "text": ""}
{"id": "1975207", "revid": "767487", "url": "https://it.wikipedia.org/wiki?curid=1975207", "title": "T\u00e9ny\u0151", "text": "T\u00e9ny\u0151 \u00e8 un comune di 1473 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975208", "revid": "907190", "url": "https://it.wikipedia.org/wiki?curid=1975208", "title": "Pattinaggio sincronizzato", "text": "Il pattinaggio sincronizzato \u00e8 una specialit\u00e0 del pattinaggio di figura.\nSi tratta di uno sport di gruppo in cui la squadra \u00e8 composta da pi\u00f9 atleti (da 12 a 16 persone secondo la categoria ed il tipo di competizione), pattinando in modo sincrono su una base musicale eseguono figure geometriche, sequenze di passi, salti, sollevamenti, intersezioni. \n\u00c8 una disciplina relativamente recente, che nasce negli Stati Uniti nel 1956, e pu\u00f2 coinvolgere sia ragazze che ragazzi di tutte le et\u00e0, che a seconda dell'et\u00e0 vengono assegnati ad una categoria precisa e che parteciper\u00e0 a determinate competizioni.\nCategorie.\nCi sono sei differenti categorie che devono avere determinati requisiti tra cui, i pi\u00f9 importanti, l'et\u00e0 e il superamento del test di idoneit\u00e0 che verifica le capacit\u00e0 base dell'atleta. \nLe categorie sono: (in ordine di et\u00e0) \nQueste sei categorie fanno parte della macro-categoria \"nazionale\", i cui partecipanti, dopo avere passato i test d'idoneit\u00e0, possono partecipare a gare regionali, interregionali, nazionali e internazionali. \nCi sono anche altre categorie come la categoria \"\"Adult\" nella quale partecipano atleti con minimo 21 anni, la categoria \"Mixed age under 15\" nella quale l'et\u00e0 media dei componenti della squadra deve essere minore o uguale a 15 e la categoria \"Mixed age over 15\" nella quale l'et\u00e0 media della squadra deve essere maggiore a 15 anni. \nQueste categorie, con anche a volte le juvenile, fanno parte della macro categoria detta \"open\"\" alla quale possono partecipare quelle squadre nelle quali non tutti gli atleti hanno superato il test di idoneit\u00e0, o che per ragioni di numero di atleti non raggiungono il numero minimo delle squadre nazionali.\nElementi del programma.\nIn ogni performance ci dovranno essere degli elementi, cio\u00e8 delle figure e movimenti svolti da tutte le squadre.\nCi sono parecchie variazioni del cerchio.\nCome un cerchio unico che gira in un solo punto della pista, oppure un cerchio unico che si sposta attraversando la pista.\nDue cerchi che si intersecano roteando, oppure un cerchio dentro l'altro che vanno nella stessa direzione o che girano in direzioni diverse; oppure ancora un cerchio senza che nessun pattinatore si prenda.\nLa forma dev'essere rotonda e deve rimanere tale; deve essere svolto a ritmo di musica e pu\u00f2 contenere saltini, movimenti coreografici o cambi improvvisi di direzione.\nUna intersezione avviene quando met\u00e0 della squadra interseca l'altra met\u00e0.\nI pattinatori, nel punto di intersezione, possono fare giri, movimenti con le braccia o passi coreografici.\nCi sono diversi tipi di intersezione, come la box intersection ,ovvero quattro lati fatti a quadrato che avvicinandosi si intersecano, oppure l'interesezione a frusta, dove le due rispettive met\u00e0 formando dei semicerchi e roteando si avvicinano e infine raddrizzandosi si intersecano, e molte altre.\nCi sono parecchie variazioni delle linee, tra cui quelle longitudinali, quelle parallele e quelle diagonali.\nLe caratteristiche che aumentano la difficolt\u00e0 includono giri, cambi di configurazione e retrocessioni.\nLetteralmente significa blocco senza presa e consiste nel formare un blocco di quattro linee parallele, l'una dietro l'altra, senza prendersi n\u00e9 toccarsi.\nI pattinatori pattineranno l'uno vicino all'altro eseguendo i passi da soli ma restando sincronizzati.\n\u00c8 un elemento che avviene quando a due a due gli atleti formano delle coppie ed eseguono dei movimenti sempre in sincronismo.\nI movimenti possono includere trottole di coppia, sollevamenti di coppia e giri di coppia, o passi particolari.\nDetta anche \"ruota\", \u00e8 la formazione di uno o pi\u00f9 raggi che attraverso la rotazione simulano i raggi di una ruota. \nCi sono vari tipi di wheel che si differenziano per il numero di raggi. Una wheel pu\u00f2 avere un raggio che gira sempre nello stesso verso, due raggi ovvero uno parallelo all'altro e che girano nello stesso verso, quattro raggi che formano una specie di \"+\" e che girano nello stesso senso, oppure tre raggi. \nOltre che girare per lo stesso verso, possono cambiare verso o cambiare configurazione, per esempio passando da due raggi a quattro.\nGiudici e elementi di valutazione.\nCriteri di valutazione e Composizione della giuria:\nAd ogni gara, la squadra verr\u00e0 giudicata da un pannello composto da giudici, i quali hanno il compito di visionare gli atleti e dare un punteggio secondo dei criteri e per ciascun elemento. \nGli elementi che verranno giudicati sono: \n\"Performance\": \u00e8 il coinvolgimento delle squadre sia fisicamente che emotivamente, e valuta come si traducono la musica e coreografia. \n\"Esecuzione\": \u00e8 la qualit\u00e0 del movimento e la precisione nello svolgere essi; questo include anche un'armonia di movimenti. \nI giudici che si occuperanno di tutto ci\u00f2 saranno: \nIl programma dovr\u00e0 essere ben bilanciato nel contenere tutti gli elementi del pattinaggio sincronizzato: cerchi, no hold, linee, blocchi e manovre di intersezioni. Le manovre dovranno essere dominanti tra un elemento e l'altro.\nI passi difficili di collegamento tra gli elementi dovranno essere ben visibili. Devono essere eseguite almeno 3 distinte prese di mano. (ad esempio presa a polso, presa a spalla, presa ad anfora). \n\u00c8 importante utilizzare tutta la superficie della pista, i movimenti e i passi dovranno essere eseguiti sulla musica quindi a tempo ed in sincronismo.\nNella musica del programma, ci dovranno essere almeno due cambi di ritmo. \nRiscaldamento.\nAlle gare, prima di entrare in pista, \u00e8 d'obbligo svolgere il riscaldamento (\"warm-up\"), un allenamento a terra che consiste nello scaldare i muscoli con stretching, corsa, esercizi aerobici e prove del programma che ogni squadra effettua al fine di correggere eventuali imperfezioni.\nOgni allenatrice/allenatore decider\u00e0 come svolgerlo, cio\u00e8 se far provare tutta la squadra, far provare met\u00e0 squadra e poi l'altra o piccoli gruppetti oppure se provare il programma con tutte le prese o ognuno per s\u00e9.\nSolitamente, durante il riscaldamento, si effettua una prova del programma senza musica e una prova con la musica. \nAlle gare particolarmente importanti invece, oltre al riscaldamento, si effettuer\u00e0 anche un allenamento su ghiaccio, dove la squadra svolger\u00e0 o tutto o parte del programma per permettere ai giudici di avere un'idea iniziale di esso.\nGare internazionali.\nCi sono varie gare molto importanti e sparse in tutto il mondo; queste competizioni radunano tutti gli atleti provenienti da qualsiasi parte del globo.\nPossono essere per esempio la Swiss Cup tenuta in Svizzera, la Mozart Cup tenuta in Austria a Salisburgo, o la Spring Cup tenuta a Milano (pi\u00f9 precisamente a Sesto San Giovanni).\nLa gara pi\u00f9 importante \u00e8 rappresentata dai Mondiali, in cui ogni anno si contendono il posto le migliori squadre del mondo per aggiudicarsi il titolo di campionesse mondiali. Ogni anno la meta cambia e anche il podio: nel 2015, ad esempio, i mondiali di pattinaggio sincronizzato si sono svolti al palaghiaccio di Barcellona.\nCampionesse.\nLe campionesse italiane 2019 portano il nome di:Categoria JUVENILE , Categoria CADETTI ,Categoria BASIC Campionesse 2019 Ladybirds ; Categoria ADVANCED NOVICE Campionesse italiane dal 1993/94 al 2019 HOT SHIVERS.\nLe campionesse mondiali del 2012 portano il nome di team Surprise (SWE), ma oltre ad esse ci sono anche altre squadre che si giocano ogni anno il titolo di campionesse come i team: Nexxice (USA), Crystal (RUS), Marigold IceUnity (FIN), The Rockettes (FIN), Paradise (RUS), Haydenettes (USA)."}
{"id": "1975209", "revid": "767487", "url": "https://it.wikipedia.org/wiki?curid=1975209", "title": "T\u00e1rnokr\u00e9ti", "text": "T\u00e1rnokr\u00e9ti \u00e8 un comune di 218 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975211", "revid": "729019", "url": "https://it.wikipedia.org/wiki?curid=1975211", "title": "T\u00f6lt\u00e9stava", "text": "T\u00f6lt\u00e9stava \u00e8 un comune di 1906 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975213", "revid": "767487", "url": "https://it.wikipedia.org/wiki?curid=1975213", "title": "\u00dajk\u00e9r", "text": "\u00dajk\u00e9r \u00e8 un comune di 1079 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975215", "revid": "1431409", "url": "https://it.wikipedia.org/wiki?curid=1975215", "title": "Sanaa Lathan", "text": "Biografia.\nSanaa Lathan \u00e8 figlia di Eleanor McCoy, attrice di Broadway, e Stan Lathan, regista e produttore di serie e show televisivi, tra cui \"Sanford and Son\" e \"Def Comedy Jam\". I suoi genitori divorziarono quando Sanaa era ancora piccola, ma nonostante ci\u00f2 negli anni seguenti rimase legata ad entrambi muovendosi spesso tra Los Angeles e New York, citt\u00e0 di residenza dei rispettivi genitori. Grazie alle professioni dei genitori Sanaa sviluppa presto un certo interesse verso il mondo cinematografico e teatrale.\nCarriera.\nDopo aver frequentato l'Universit\u00e0 di Yale, dove negli anni si \u00e8 esibita in diverse opere di Shakespeare, Sanaa Lathan inizia la carriera di attrice con alcuni ruoli minori. Incoraggiata dal padre, si trasferisce a Los Angeles per poter avere maggiori possibilit\u00e0 nella propria carriera. Ottiene subito diversi ruoli in alcuni episodi di serie televisive del calibro di \"In the House\", \"Otto sotto un tetto\", \"NYPD - New York Police Department\" e \"Moesha\".\nNel 1998 Sanaa ottiene un ruolo importante interpretando la madre del personaggio protagonista nel film \"Blade\", interpretato a sua volta da Wesley Snipes; grazie a questo ruolo acquisisce una certa popolarit\u00e0. L'anno seguente partecipa al film \"Life\" con Eddie Murphy e Martin Lawrence e alle commedie \"The Best Man\" e \"The Wood\". \"The Best Man\" la vede al fianco di Taye Diggs, Nia Long e Morris Chestnut, mentre in \"The Wood\", oltre allo stesso Diggs, c'\u00e8 anche Omar Epps che nella vita reale diventer\u00e0 il suo compagno.\nNel 2000 Sanaa Lathan e Omar Epps uniscono ancora una volta le proprie strade nel film di Gina Prince-Bythewood, \"Love &amp; Basketball\", interpretando una coppia di ragazzi che crescono accomunati dalla passione per il basket e dall'amore per l'altro. L'interpretazione di Sanaa Lathan in \"Love &amp; Basketball\" le garantisce le \"nomination\" agli \"NAACP Image Award\" e agli \"Independent Spirit Awards\" come miglior attrice.\nNello stesso anno Sanaa Lathan ottiene un ulteriore successo negli Stati Uniti grazie alla commedia \"Catfish in Black Bean Sauce\" e a \"L'amore prima di tutto\" (\"Disappearing Acts\"), film televisivo e seconda collaborazione con la regista Prince-Bythewood. Basato su un romanzo scritto da Terry McMillan, il film, prodotto da HBO, vede Sanaa nel ruolo di un'aspirante cantautrice che ha una storia d'amore con un carpentiere interpretato da Wesley Snipes, gi\u00e0 suo compagno di set in \"Blade\". Il suo ruolo in \"L'amore prima di tutto\" le permette di conquistare un \"Essence Award\" come miglior attrice. Nello stesso anno viene nominata dalla rivista \"Ebony\" una delle 55 pi\u00f9 belle persone e premiata dalla rivista \"Essence\" e dal canale televisivo \"Black Entertainment Television\".\nNegli anni a seguire partecipa a numerosi film di Hollywood, tra cui \"Alien vs. Predator\" che diventer\u00e0 il film con il maggior incasso tra quelli interpretati da Sanaa. Un altro film di ottimo successo \u00e8 \"Out of Time\", dove Sanaa divide lo schermo al fianco del protagonista Denzel Washington.\nNel 2006, insieme all'attore Simon Baker, partecipa al film \"Something New\", una commedia romantica sulle relazioni interrazziali e ottiene un ruolo ricorrente nella quarta stagione della serie televisiva \"Nip/Tuck\" dove interpreta \"Michelle Landau\", moglie di un uomo d'affari texano molto pi\u00f9 anziano di lei.\nNel 2008 \u00e8 nel cast del film televisivo \"A Raisin in the Sun - Un grappolo di sole\", che negli anni precedenti aveva ottenuto un ottimo successo nella sua rappresentazione a Broadway, e alla commedia \"The Family That Preys\", diretta dal regista afro-americano Tyler Perry. \nVita personale.\nMolto riservata, Sanaa Lathan non si \u00e8 mai sposata. Dal 1998 al 2001 ha avuto una relazione con l'attore Omar Epps.\nDoppiatrici italiane.\nNelle versioni in italiano dei suoi lavori, Sanaa Lathan \u00e8 stata doppiata da:\nDa doppiatrice, viene sostituita da:"}
{"id": "1975219", "revid": "767487", "url": "https://it.wikipedia.org/wiki?curid=1975219", "title": "\u00dajr\u00f3naf\u0151", "text": "\u00dajr\u00f3naf\u0151 \u00e8 un comune di 829 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975221", "revid": "109496602", "url": "https://it.wikipedia.org/wiki?curid=1975221", "title": "Uni\u00f3n Atl\u00e9tico Maracaibo", "text": "L'Uni\u00f3n Atl\u00e9tico Maracaibo \u00e8 una societ\u00e0 calcistica venezuelana, con sede a Maracaibo.\nStoria.\nFondato nel 2001, ha vinto il campionato nazionale nel 2005. Si \u00e8 qualificato a 4 edizioni della Coppa Libertadores e ad una di Copa Sudamericana."}
{"id": "1975222", "revid": "767487", "url": "https://it.wikipedia.org/wiki?curid=1975222", "title": "V\u00e1g", "text": "V\u00e1g \u00e8 un comune di 566 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975224", "revid": "767487", "url": "https://it.wikipedia.org/wiki?curid=1975224", "title": "V\u00e1rbalog", "text": "V\u00e1rbalog \u00e8 un comune di 464 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975225", "revid": "287204", "url": "https://it.wikipedia.org/wiki?curid=1975225", "title": "Union Atletico Maracaibo", "text": ""}
{"id": "1975226", "revid": "729019", "url": "https://it.wikipedia.org/wiki?curid=1975226", "title": "Veszk\u00e9ny", "text": "Veszk\u00e9ny \u00e8 un comune di 909 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975227", "revid": "287204", "url": "https://it.wikipedia.org/wiki?curid=1975227", "title": "Sarcofago dogmatico", "text": "Il cosiddetto sarcofago \"dogmatico\" \u00e8 un sarcofago romano del IV secolo conservato nei Musei Vaticani (Museo pio cristiano). Il sarcofago venne rinvenuto durante i lavori ottocenteschi di ricostruzione della basilica di San Paolo fuori le mura e rappresenta uno dei pi\u00f9 importanti esempi, col sarcofago di Giunio Basso, di scultura a soggetto cristiano nell'epoca costantiniana.\nStoria e descrizione.\nDeve il suo nome agli evidenti richiami ai dogmi del Concilio di Nicea (325), in particolare a quello della consustanzialit\u00e0 di Cristo, cio\u00e8 l'essere presente sin dagli albori dei tempi in comunione col Padre, come mostra da esempio la scena di Ges\u00f9 tra Adamo ed Eva. \nLa fronte \u00e8 divisa in due registri, tipico della moda dell'epoca, con storie dell'Antico e del Nuovo Testamento e un clipeo centrale a forma di conchiglia, entro il quale si trova il ritratto dei due defunti abbracciati e indossanti gli abiti coniugali, tipici del IV secolo (tunica manicata, dalmatina e toga contabulata per lui, che tiene in mano un rotulo, e tunica e palla per lei, che porta la treccia attorta). Le teste sono appena sbozzate, testimoniando come non ci fu tempo o volont\u00e0 di personalizzare il sarcofago. \nNel registro superiore sono raffigurati cinque episodi, due della Genesi e tre miracoli di Cristo:\nNel registro inferiore si trovano sei episodi, uno legato alla nascita di Cristo, due biblici e tre legati a san Pietro:\nGrazie agli abiti e alle pettinature maschili (a parte quella di Cristo e Pietro) \u00e8 possibile datare il sarcofago al decennio tra il 330 e il 340. anche lo stile riconduce a quel periodo, con figure tozze, squadrate e ancora prive di dettagli decorativi calligrafici. Le teste a tutto tondo hanno una solida volumetria squadrata. Vi si trovano echi di quel fare \"plebeo\" dell'arte ufficiale, tanto che \u00e8 stato ipotizzato che il sarcofago sia opera della stessa bottega che cur\u00f2 i rilievi dell'Arco di Costantino. Tuttavia qui si trovano gi\u00e0 i segni di quel classicismo voluto dalla classe dirigente che si manifest\u00f2 solo in seguito (infatti l'arco \u00e8 di circa un decennio prima)."}
{"id": "1975229", "revid": "110157", "url": "https://it.wikipedia.org/wiki?curid=1975229", "title": "Vitny\u00e9d", "text": "Vitny\u00e9d \u00e8 un comune di 1395 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975232", "revid": "110157", "url": "https://it.wikipedia.org/wiki?curid=1975232", "title": "V\u00f6lcsej", "text": "V\u00f6lcsej \u00e8 un comune di 413 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975234", "revid": "767487", "url": "https://it.wikipedia.org/wiki?curid=1975234", "title": "V\u00e1mosszabadi", "text": "V\u00e1mosszabadi \u00e8 un comune di 1083 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975238", "revid": "767487", "url": "https://it.wikipedia.org/wiki?curid=1975238", "title": "V\u00e1s\u00e1rosfalu", "text": "V\u00e1s\u00e1rosfalu \u00e8 un comune di 153 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975240", "revid": "110157", "url": "https://it.wikipedia.org/wiki?curid=1975240", "title": "Severoural'sk", "text": "Severoural'sk \u00e8 una citt\u00e0 della Russia siberiana estremo occidentale (Oblast' di Sverdlovsk), situata presso la confluenza dei fiumi Bagran e Kolonga, 512\u00a0km a nord di Ekaterinburg; dal punto di vista amministrativo, dipende direttamente dall'oblast'.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1975241", "revid": "1983214", "url": "https://it.wikipedia.org/wiki?curid=1975241", "title": "Ottaviano Targioni Tozzetti", "text": ""}
{"id": "1975242", "revid": "80339", "url": "https://it.wikipedia.org/wiki?curid=1975242", "title": "Severouralsk", "text": ""}
{"id": "1975243", "revid": "767487", "url": "https://it.wikipedia.org/wiki?curid=1975243", "title": "V\u00e9nek", "text": "V\u00e9nek \u00e8 un comune di 169 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975247", "revid": "729019", "url": "https://it.wikipedia.org/wiki?curid=1975247", "title": "Zsebeh\u00e1za", "text": "Zsebeh\u00e1za \u00e8 un comune di 152 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1975248", "revid": "125712116", "url": "https://it.wikipedia.org/wiki?curid=1975248", "title": "Banca Carige", "text": "Banca Carige - Cassa di Risparmio di Genova e Imperia \u00e8 una banca italiana con sede a Genova.\nBanca Carige \u00e8 la capogruppo del Gruppo Banca Carige, pu\u00f2 contare su 503 sportelli bancari diffusi su gran parte del territorio nazionale e oltre 1 milione di clienti. Fanno parte del gruppo anche Banca del Monte di Lucca e Banca Cesare Ponti (private banking).\nLa banca dal 2 gennaio 2019 \u00e8 sospesa dalle negoziazioni alla Borsa Italiana dove \u00e8 presente dal 17 gennaio 1995. Ritorna in Borsa il 27 luglio 2021 perdendo nella prima seduta il 58%.\nStoria.\nNel 1483 su iniziativa di fra' Angelo da Chivasso venne istituito il Monte di Piet\u00e0 di Genova: queste origini medievali fanno di Carige una tra le banche pi\u00f9 antiche al mondo.\nNel 1846 con decreto di Carlo Alberto fu fondata la \"Cassa di risparmio di Genova\", che assorb\u00ec il Monte di Piet\u00e0.\nL'espansione delle attivit\u00e0 nel Ponente Ligure port\u00f2 nel 1967 alla modifica della ragione sociale in \"Cassa di risparmio di Genova e Imperia\".\nNel 1991, per effetto della legge Amato, l'attivit\u00e0 senza fine di lucro venne separata da quella bancaria, dando origine rispettivamente alla \"Fondazione Carige\", con sede in Palazzo Doria Carcassi in Via David Chiossone, e \"Banca Carige S.p.A.\".\nL'era Berneschi.\nNel 2000 venne nominato amministratore delegato Giovanni Berneschi. Berneschi, diplomato in ragioneria, era stato assunto dalla banca nel 1957. Nel 1979 era diventato condirettore generale e successivamente direttore generale. Il nuovo amministratore delegato avviava un forte piano di espansione dell'istituto acquistando sportelli bancari ed entrando nel mondo delle assicurazioni. Il presidente di Carige, il prof. Fausto Cuocolo critic\u00f2 alcuni aspetti della gestione della Banca (in particolare, nelle citate attivit\u00e0 sulle assicurazioni) e per questo rifiut\u00f2 l'approvazione al bilancio Carige 2002: per questa ragione rimase isolato nel Consiglio di Amministrazione, che si dimise in blocco ed infine decret\u00f2 l'espulsione di Cuocolo nel 2003. Nel 2003, dopo avere gi\u00e0 acquisito il controllo della Cassa di Risparmio di Savona, Berneschi diventa presidente con Alessandro Scajola, ex sindaco di Imperia, ex deputato della DC e fratello di Claudio, parlamentare e ministro del PDL. Venne rilevata la Cassa di Risparmio di Carrara, la Banca del Monte di Lucca, la Banca Cesare Ponti di Milano. La Banca acquist\u00f2 anche, ad un prezzo che si riveler\u00e0 troppo alto, sportelli bancari da Unicredit, Intesa e Mps dismessi in seguito alle fusioni (in totale 353 agenzie fuori dalla Liguria che si assommano ai 324 sportelli liguri), e rileva per 740 milioni le compagnie di assicurazione Levante Norditalia (nata nel 1998 dalla fusione delle due) e La Basilese che diventeranno Carige Assicurazioni e Carige Vita..\nPer sostenere questo piano Berneschi chiede nel 2008 ai soci 950 milioni di euro dopo avere appoggiato due anni prima Unipol e la Popolare di Lodi nella scalata ad Antonveneta. Sei mesi dopo l'aumento di capitale la crescita impetuosa della banca \u00e8 frenata dalla bufera finanziaria che esplode a New York con la crisi dei subprime e il fallimento della Lehman Brothers. La crisi si fa sentire, Berneschi nomina nel maggio 2010 direttore generale della banca il suo \"delfino\", Ennio La Monica, e si trova anche a dover fronteggiare per la prima volta una forte opposizione interna: l'industriale Flavio Repetto, dal 2007 presidente della Fondazione Carige che controlla la banca con il 47% del capitale ed \u00e8 stato fino ad allora un suo sostenitore, contesta la strategia adottata sulle compagnie assicurative.\nPer far fronte alla crisi viene prima studiato il piano per creare con la Cassa di Risparmio di Torino (Carito), la banca del Nord-Ovest. Poi, in seguito al suggerimento della Banca d'Italia al termine di un'ispezione iniziata nel 2012 e durata nove mesi, di effettuare un aumento di capitale di 800 milioni dopo avere constatato l'esistenza di crediti facili concessi da Berneschi a famiglie amiche, viene proposta una soluzione alternativa: la nascita di \"Carige Italia\" in cui far confluire gli sportelli fuori dalla Liguria in modo da generare pi\u00f9 di 700 milioni di vantaggi fiscali da portare a patrimonio. Ma il progetto naufraga di fronte ai conti diversi effettuati dalla Consob. Nell'ottobre 2013 la Fondazione Carige fa approvare il nuovo vertice della banca dopo la richiesta della Banca d'Italia di rinnovare il vertice bancario: presidente Cesare Castelbarco Albani, AD Piero Luigi Montani che arriva da BPM. Alla fine del 2014 viene deliberato un aumento di capitale di 800 milioni dal momento che l'istituto non ha superato gli stress test europei della Bce.\nL'era Malacalza.\nNel 2015 finisce l'era della Fondazione Carige costretta a diluire la sua partecipazione superiore al 40% in quanto non riesce a far fronte ai debiti della banca. Cos\u00ec in marzo entra come nuovo azionista nell'istituto di credito Vittorio Malacalza che rileva con la sua holding, controllata con il 48% dai figli Davide e Mattia, il 10,5% del capitale con un investimento di 66 milioni. Una ventina di giorni pi\u00f9 tardi sale al 14,9% per arrivare poi al 17,8% in seguito alla sottoscrizione all'aumento di capitale di 800 milioni di euro. In poco tempo la famiglia Malacalza, che ha un \"tesoretto\" grazie all'uscita dalla partecipazione detenuta nella Camfin-Pirelli, investe nella banca pi\u00f9 di 263 milioni. In seguito subir\u00e0 una minusvalenza pari all'87%.\nNella primavera del 2016 Malacalza sfiducia i vertici della banca (Castelbarco e Montani) per le scelte attuate nel settore assicurativo e sostiene le nomine dell'ex presidente della Corte Costituzionale Giuseppe Tesauro nel ruolo di presidente e di Giuliano Bastianini (ex Banca Profilo) in quello di amministratore delegato. Vittorio Malacalza, il maggior azionista della banca, diventa vicepresidente. Nel dicembre 2016 Bastianini assume come responsabile della finanza un ex Mps, Arturo Betunio, quasi contemporaneamente i rapporti tra Bastianini e Malacalza si deteriorano (temi caldi: conversione in azioni di un bond di 160 milioni nell'ambito di un aumento di capitale di 450 milioni e il prezzo di vendita di 2,4 miliardi di crediti deteriorati da mettere in una societ\u00e0-veicolo) e nel maggio 2017 l'amministratore delegato viene sfiduciato. Al suo posto \u00e8 nominato Paolo Fiorentino.\nLo scontro dell'estate 2018.\nNel giugno 2018 si dimettono dal consiglio di amministrazione il presidente Giuseppe Tesauro e il consigliere Stefano Lunardi, entrambi in opposizione all'amministratore delegato Paolo Fiorentino il quale vola a Francoforte per fare il punto della situazione con la BCE. Nelle lettere di dimissioni Lunardi contesta il metodo di risanamento troppo spinto sulla vendita degli asset, Tesauro critica invece le spese sulle consulenze. Fiorentino \u00e8 tornato a Genova con l'invito della Bce a proseguire nel risanamento e ha anche l'appoggio del governatore della Regione Liguria, Toti.\nVittorio Malacalza, il singolo maggiore azionista con la societ\u00e0 Malacalza Investimenti (ha il 20,7% con l'autorizzazione della Bce a salire sino al 28%) che in passato ha espresso molte perplessit\u00e0 sulla guida Fiorentino, \u00e8 nominato presidente ad interim. Intanto, Raffaele Mincione - amministratore di un gruppo di fondi i quali complessivamente erano arrivati a detenere poco pi\u00f9 del 5% del capitale sociale ed erano cos\u00ec diventati il terzo azionista della banca, alle spalle della Societ\u00e0 finanziaria di Gabriele Volpi, che deteneva il 9% - chiedeva di essere rappresentato nel consiglio di amministrazione. In luglio altro addio: si dimette anche Francesca Balzani contestando in particolare la probabile cessione della partecipazione Carige in Autofiori. A met\u00e0 luglio ufficializza le sue dimissioni anche Malacalza (negli anni ha investito nella banca 376,5 milioni e si ritrova con una minusvalenza di quasi 290) con una lettera velenosa nei confronti di Fiorentino.\nAd agosto con la rinuncia di Ilaria Queirolo, Lucia Venuti e Massimo Pezzolo, il quale ha motivato la propria decisione spiegando che il suo mandato si \u00e8 \"esaurito \" con l'approvazione della semestrale al 30 giugno 2018 e la convocazione dell'assemblea ordinaria degli azionisti, nonch\u00e9 con l'approvazione della risposta alla lettera della Bce del 20 luglio, tutti e tre sempre espressi da Malacalza. Nel frattempo viene eletto presidente Giulio Gallazzi.\nIl 23 agosto con le dimissioni \"irrevocabili dalla carica con effetto immediato, motivandole alla luce della ritenuta opportunit\u00e0, dopo due lunghi anni in cui sono state affrontate situazioni difficili, nella speranza di riuscire a risanare e rilanciare la banca, di rimettere il proprio mandato di modo che la totalit\u00e0 dei soci non abbia alcun ostacolo nel definire nei termini che saranno ritenuti pi\u00f9 opportuni il futuro\", di Giuseppe Pericu, anche lui indicato da Malacalza, decade l'intero cda visto che le dimissioni dei consiglieri salgono a otto su un totale di quindici. In attesa del rinnovo il cda \u00e8 restato in carica solo per l'ordinaria amministrazione.\nL'arrivo di Modiano e Innocenzi.\nIl 20 settembre 2018, quando si \u00e8 tenuta l'assemblea straordinaria, Pietro Modiano diventa il nuovo presidente e Fabio Innocenzi l'amministratore delegato: si tratta di una coppia storica dell'Unicredit anni duemila sotto la guida di Alessandro Profumo. La lista proposta dall'azionista di maggioranza Vittorio Malacalza, salito nel frattempo al 29%, ha avuto la maggioranza assoluta dell'assemblea (52,58%) ottenendo sette consiglieri, mentre quella di Raffaele Mincione-Giuseppe Volpi-Aldo Spinelli, che sosteneva l'amministratore delegato uscente Paolo Fiorentino (nominato poco pi\u00f9 di un anno fa da Malacalza col quale poi \u00e8 entrato in rotta di collisione), con il 34,77% ne ottiene tre e quella di Assogestioni con il 12,65% uno.\nModiano e Innocenzi (insieme a Lucrezia Reichlin, nominata vicepresidente dopo avere lavorato in precedenza alla Bce) hanno il difficile compito di risolvere i problemi di una banca in difficolt\u00e0 che ad ottobre 2018 vale 450 milioni di euro dopo tre aumenti di capitale per un totale 2,1 miliardi di euro bruciati in quattro anni, con un patrimonio totale sotto i livelli stabiliti dalla Bce (12% contro il 13,125% per quanto il Cet1 sia sopra i requisiti di Vigilanza) che entro fine anno dovr\u00e0 presentare alla Bce un nuovo piano di rilancio.\nA novembre viene annunciato un importante piano di rafforzamento patrimoniale che si svolger\u00e0 in due fasi: emissione di un bond subordinato Tier 2 per 320 milioni di euro (contro i 200 attesi dalle voci di mercato) e successivo aumento di capitale da 400 milioni, nella primavera 2019, che assorbir\u00e0 l'obbligazione subordinata Tale piano di rafforzamento patrimoniale vede il coinvolgimento di tutte le banche italiane attraverso il FITD (fondo interbancario di tutela dei depositi) e l'assenza dell'azionista di riferimento Malacalza che non sottoscrive l'obbligazione subordinata.\nNei giorni successivi all'annuncio, la capitalizzazione di mercato dell'istituto ligure scende sotto la soglia dei 100 milioni di euro.\nAll'assemblea degli azionisti del 22 dicembre 2018, convocata per approvare l'aumento di capitale di 400 milioni concordato con la Banca Centrale Europea, Malacalza si astiene, facendo venir meno il \"quorum\" necessario: tale mossa equivale ad una bocciatura del piano Modiano-Innocenzi, gettando l'istituto in una situazione di forte incertezza; rassegnano le dimissioni i consiglieri Lucrezia Reichlin e Raffaele Mincione. All'assemblea era rappresentato circa il 40% del capitale sociale.\nIl commissariamento e la garanzia dello Stato.\nCon le dimissioni della maggioranza del CdA, dal 2 gennaio 2019 la banca \u00e8 in amministrazione straordinaria e la BCE nomina commissari Fabio Innocenzi, Pietro Modiano e Raffaele Lener, docente di diritto bancario e societario; viene nominato anche un comitato di sorveglianza composto da Gian Luca Brancadoro, Andrea Guaccero e Alessandro Zanotti. Si tratta del primo caso in Italia in cui la Banca Centrale Europea ha disposto l'amministrazione straordinaria di un istituto di credito, in base ai poteri di vigilanza sugli istituti di maggiore dimensione.\nInoltre, sempre dal 2 gennaio 2019 la Consob ha sospeso le azioni Carige dalle contrattazioni.\nCon Decreto Legge 1/2019, il governo stanzia 3 miliardi di euro a titolo di garanzia sulle obbligazioni che Carige andr\u00e0 ad emettere fino al 30 giugno 2019: in cambio, Carige si obbliga a versare allo Stato una commissione per la garanzia prestata, pari allo 0.40% (0.50% se l'obbligazione eccede i 12 mesi) del valore dell'emissione sommato ad un coefficiente che prende in considerazione i titoli CDS di titoli di Stato europei, italiani e di un paniere composto gruppi bancari europei.\nInoltre, destina al ministero dell'Economia e delle Finanze un miliardo per procedere ad una eventuale ricapitalizzazione di Carige da qui al 30 settembre 2019 e 300 milioni di euro per l'erogazione di liquidit\u00e0 di emergenza. Viene prevista l'applicazione del burden sharing in caso di sottoscrizione del capitale da parte dello Stato.\nA febbraio del 2019 i commissari presentano il piano industriale 2019-2023 dal titolo \"Riprendiamoci il futuro\": prevede un maggiore aumento di capitale (lievita di 230 milioni, dai 400 previsti inizialmente a 630 milioni), la cessione di 2,2 miliardi di crediti deteriorati e il taglio di mille posti di lavoro e di 100 sportelli.\nIn una lettera del 9 maggio diretta ai dipendenti del gruppo, i commissari della banca hanno comunicato che, dopo una manifestazione di interesse iniziale, il fondo statunitense BlackRock ha rinunciato a partecipare al piano di ricapitalizzazione e salvataggio di Carige. La BCE ha prorogato oltre il 17 maggio il termine per l'esplorazione dei mercati e per la presentazione di un piano di consolidamento (\"business combination\"), dopo la cartolarizzazione a dicembre 2019 di Npl per 859,8 milioni di euro, e di ulteriori \"unlikely to pay\" per 365.8 mln.\nIl disastro Carige.\nBanca Carige ha bruciato da gennaio 2014 a dicembre 2018 quasi tutti i 2,210 miliardi di euro circa di ricapitalizzazioni messe in atto, perdendo il 98,3%. Nel dettaglio sono stati tre gli aumenti di capitale che si sono susseguiti in questi anni, rispettivamente per 850, 800 e 560 milioni.\nIncludendo anche l'ultimo aumento di capitale del dicembre 2019 per 700 milioni il totale delle ricapitalizzazioni \u00e8 arrivato a 2,910 miliardi.\nIn un contesto difficilissimo per tutte le banche con in media la perdita della met\u00e0 del valore per le banche italiane, complice la crisi legata ai crediti deteriorati (Npl arrivati al 15% del totale dei crediti), in Carige i crediti cattivi sono arrivati al picco del 35%.\nIl salvataggio.\nIl 20 settembre 2019 il 91,04% degli azionisti presenti, che rappresentavano il 47,6% del capitale complessivo della banca ha approvato il piano di salvataggio dei tre commissari. Non ha partecipato all\u2019assemblea straordinaria la Malacalza Investimenti, azionista di maggioranza dell\u2019istituto con il 27,5% delle azioni,favorendo cos\u00ec il piano di salvataggio.\nLa famiglia Malacalza, che ha investito negli anni 420 milioni di euro nella banca, vedr\u00e0 la propria partecipazione diluirsi fino a un minimo del 2% se non parteciper\u00e0 all\u2019aumento. Sottoscrivendo il 27,5% degli 85 milioni di euro della tranche riservata ai soci attuali (investendo quindi ulteriori 23,3 milioni di euro), i Malacalza vedranno invece la partecipazione diluirsi fino a quasi il 5,1%. La partecipazione potr\u00e0 poi risalire fino a poco meno del 5,9%, quando grazie ai warrant gratuiti previsti in ragione di uno ogni quattro titoli sottoscritti, potranno acquistare ulteriori azioni a sconto, con ulteriore esborso.\nLa ricapitalizzazione della banca viene strutturata e articolata tramite un aumento del capitale sociale per 700 milioni di euro, conclusasi a dicembre 2019 con le nuove azioni emesse a 0,001 euro, ripartito in tranche destinate rispettivamente per 313,2 milioni di euro allo Schema Volontario di Intervento (SVI) del Fondo Interbancario di Tutela dei Depositi (FITD) a fronte della \u201cconversione\u201d delle obbligazioni subordinate sottoscritte a novembre 2018, per 63 milioni a Cassa Centrale Banca (CCB) e per 85 milioni agli attuali azionisti della Banca in proporzione alla percentuale di capitale detenuta e infine per 238,8 milioni al FITD.\nVerr\u00e0 emesso inoltre un nuovo prestito subordinato classificabile come strumento di capitale Tier2 per 200 milioni, in relazione al quale sono gi\u00e0 stati acquisiti impegni vincolanti da varie istituzioni finanziarie, private e pubbliche, per un importo complessivo superiore a quello previsto.\nCassa Centrale Banca (CCB) \u00e8 destinato ad assumere un ruolo chiave nel futuro di Carige: alla banca trentina \u00e8 stato infatti concessa da Svi e Fitd un\u2019opzione di acquisto avente ad oggetto la totalit\u00e0 delle azioni ordinarie di Carige detenute al termine dell\u2019aumento di capitale. Tale opzione sar\u00e0 esercitabile da Ccb nel periodo compreso tra il 1\u00ba luglio 2020 e il 31 dicembre 2021.\nNell\u2019accordo \u00e8 previsto anche un bonus per i vecchi soci, ossia l\u2019emissione di un warrant da assegnare gratuitamente agli attuali azionisti che sottoscriveranno le azioni a loro riservate, in ragione di un warrant ogni quattro azioni nuove sottoscritte. Tali warrant consentiranno l\u2019acquisto di nuove azioni con uno sconto del 50% sul prezzo di mercato al momento dell\u2019esercizio.\nDel bond da 200 milioni, la met\u00e0 verr\u00e0 sottoscritto da Ccb; 50 milioni andranno ad Amissima, la societ\u00e0 del fondo Apollo che ha acquisito il comparto assicurativo di Carige; 13 milioni saranno di Medio credito centrale; e 20 milioni andranno al Credito sportivo e il resto ad altre istituzioni finanziarie.\nLa banca volta pagina.\nDopo 13 mesi di commissariamento voluto dalla Bce, il 31 gennaio 2020 l'assemblea dei soci nomina il nuovo consiglio di amministrazione.\nIl ruolo di presidente del Cda \u00e8 affidato al reggiano Vincenzo Calandra Buonaura, professore universitario ed ex consigliere di Unicredit; vicepresidente \u00e8 nominato Angelo Barbaruolo; il nuovo amministratore delegato \u00e8 Francesco Guido (ex direttore generale di Banco di Napoli).\nSabrina Bruno, Lucia Calvosa, Paola Demartini, Miro Fiordi, Gaudiana Giusti e Francesco Micheli sono i consiglieri nominati dalla lista del FITD. Leopoldo Scarpa \u00e8 il consigliere in quota Cassa Centrale Banca (azionista con poco pi\u00f9 dell'8%). La famiglia Malacalza, che ha avviato una causa da 480 milioni, \u00e8 scesa al 2% rispetto al precedente 27,5%. Gabriele Volpi \u00e8 passato dal 9% allo 0,66%.\nPriorit\u00e0 \u00e8 il recupero della redditivit\u00e0 dell'istituto. Prima operazione la cessione di 600 quote della Banca d'Italia a Banca San Giorgio Quinto Valle Agno per 15 milioni.\nIl 28 dicembre 2020 muore il presidente Vincenzo Calandra. Nel febbraio 2021 Giuseppe Boccuzzi \u00e8 nominato presidente e Paolo Rav\u00e0 vice. Entrambi sono proposti da Fitd, il Fondo interbancario per la tutela dei depositi. Sempre nello stesso mese emerge che nel bilancio 2020 del Fidt i salvataggi di Carige e Popolare di Bari pesano negativamente per 1,7 miliardi. \nIl Gruppo Carige.\nLa banca genovese \u00e8 presente con 503 punti vendita in tutta Italia, soprattutto in Liguria (dove la presenza \u00e8 stata rafforzata attraverso la fusione per incorporazione della Cassa di Risparmio di Savona), in Piemonte, Lombardia, Veneto, Toscana, Lazio, Sardegna e Sicilia.\nBilancio.\nRISULTATI: principali voci di bilancio del Gruppo Carige\nLe controllate.\nCompone il gruppo, oltre alla capogruppo Banca Carige anche Banca del Monte di Lucca e Banca Cesare Ponti - Private Banking.\nNei mesi di novembre e dicembre 2015 le due controllate Cassa di Risparmio di Savona e Cassa di Risparmio di Carrara sono state fuse nella capogruppo per incorporazione.\nA dicembre 2017 l'80,1% di Creditis Servizi Finanziari (societ\u00e0 specializzata nel credito al consumo), \u00e8 stata ceduta a Chenavari Investment Managers per 80,1 milioni di euro.\nCapitale sociale.\nDal 20 dicembre 2019 il nuovo capitale sociale della banca, al termine dell'aumento di capitale da 700 milioni, \u00e8 pari a 1.915.163.696,00 di euro, suddiviso in 755.265.881.015 azioni ordinarie e 25.542 azioni di risparmio.\nAzionariato.\nAl 28 gennaio 2020 l'azionariato comunicato alla Consob \u00e8 il seguente::\nFiliali.\nFiliali in Italia.\nTotale filiali: 504 sportelli\nFiliali del Gruppo Banca Carige per regione \nEx filiali all'estero.\nLa filiale di Nizza \u00e8 stata chiusa nell'aprile 2018."}
{"id": "1975249", "revid": "290023", "url": "https://it.wikipedia.org/wiki?curid=1975249", "title": "Retablo di Villamar", "text": ""}
{"id": "1975251", "revid": "729019", "url": "https://it.wikipedia.org/wiki?curid=1975251", "title": "Sacrifice (TNA)", "text": "Sacrifice \u00e8 stato uno degli eventi in pay per view (PPV) della federazione di wrestling Total Nonstop Action (TNA) realizzato nel mese di maggio fino al 2012 e che nel 2014 fu anticipato ad aprile. Tutte le edizioni sono state realizzate nella Impact Zone di Orlando in Florida. \nTutti gli eventi dal 2005 al 2012 furono trasmessi in PPV mentre l'evento del 2016 fu trasmesso dall'emittente Pop Tv."}
{"id": "1975255", "revid": "729019", "url": "https://it.wikipedia.org/wiki?curid=1975255", "title": "Stazione di Valvasone", "text": "La stazione di Valvasone era una stazione ferroviaria posta sul tracciato dismesso da Pinzano a Casarsa della linea Gemona-Casarsa. Serviva il comune di Valvasone in provincia di Pordenone.\nStoria.\nLa stazione venne inaugurata il 12 gennaio 1893 in concomitanza con l'apertura del tronco Casarsa-Spilimbergo.\nNel 1917, durante la prima guerra mondiale la linea venne bombardata e le stazioni di Valeriano, \nSpilimbergo, San Giorgio, San Martino e Valvasone erano quasi distrutte. Inoltre il ponte del Tagliamento era stato fatto saltare dagli austriaci. Nel 1918 la linea venne ripristinata.\nLa stazione venne chiusa al traffico passeggeri a causa della chiusura del tronco Pinzano-Casarsa al traffico passeggeri nel 1967. Qualche anno dopo, nel 1987, venne definitivamente soppressa per la chiusura al traffico merci sulla linea.\nStrutture e impianti.\nLa stazione possedeva un fabbricato viaggiatori, un piccolo fabbricato per i servizi igienici e una banchina che serviva il binario di corsa della linea. Vi era anche un altro binario, sprovvisto di marciapiede, utilizzato per le precedenze.\nVi era anche uno scalo merci dotato di un magazzino, di una banchina per il carico e scarico e di un tronchino di accesso, collegato tramite un deviatoio al resto del piazzale.\nDal 2008 \u00e8 stata trasformata in abitazione privata.\nServizi.\nLa stazione disponeva di:"}
{"id": "1975259", "revid": "1776051", "url": "https://it.wikipedia.org/wiki?curid=1975259", "title": "Gates to Purgatory", "text": "Gates to Purgatory \u00e8 il primo album in studio del gruppo musicale heavy metal tedesco Running Wild, pubblicato nel 1984 dalla Noise Records."}
{"id": "1975261", "revid": "697352", "url": "https://it.wikipedia.org/wiki?curid=1975261", "title": "Carte francesi", "text": ""}
{"id": "1975263", "revid": "290023", "url": "https://it.wikipedia.org/wiki?curid=1975263", "title": "Retablo di Tuili", "text": "Il Retablo di Tuili \u00e8 un dipinto a tempera e olio su tavola (550x350 cm) del Maestro di Castelsardo, databile al 1489-1500 circa e conservato nella chiesa di San Pietro a Tuili.\nStoria.\nL'opera fu realizzata tra il 1489, anno della consacrazione della chiesa parrocchiale di San Pietro a Tuili (a cui era destinato) ed il 4 giugno 1500, quando i signori della villa Giovanni e Violante di Santa Cruz sottoscrissero un atto, presso il notaio Joan Carnicer di Cagliari, che li impegnava a costituire un vitalizio in favore del nobile Nicol\u00f2 Gessa per pagare il retablo da loro commissionato e concluso.\nIn questa, che \u00e8 considerata l\u2019opera pi\u00f9 matura del maestro, \u00e8 evidente la fusione tra la cultura quattrocentesca italiana e la pittura fiamminga sia per il gusto per il particolare che per l'uso del colore. \nNel retablo di Tuili il fondo dorato punzonato di gusto tardo gotico scompare e viene sostituito da un \ngioco prospettico, nonostante il tutto sia inserito in una cornice di fattura \ngotico-catalana.\nDescrizione.\nIl polittico \u00e8 costituito da tavole lignee dipinte ad olio e tempera separate da cornici dorate di stile gotico.\n\u00c8 composto da sei tavole principali dove sono rappresentati diversi temi: al centro la \"Madonna in trono con Bambino\" incoronata da due angeli in volo e attorniata da angeli musicanti, a fianco su i due lati San Pietro e San Paolo; nel registro superiore la \"Crocefissione di Ges\u00f9\" con ai lati le tavole dell\u2019san Michele Arcangelo e san Giacomo Maggiore\nLa predella \u00e8 divisa in quattro scomparti dedicati a episodi della vita di san Pietro: la \"Consegna delle chiavi\" , la \"Caduta di Simone Mago\", l\"Apparizione di Cristo resuscitato sul lago di Tiberiade\" e il \"Martirio\".\nAl centro c'\u00e8 il tabernacolo a tre facce, su cui \u00e8 rappresentato il Cristo risorto e ai due lati i papi e martiri san Gregorio e san Clemente."}
{"id": "1975268", "revid": "1428919", "url": "https://it.wikipedia.org/wiki?curid=1975268", "title": "Baradero", "text": "Baradero \u00e8 una cittadina argentina della provincia di Buenos Aires capoluogo del partido omonimo. \nGeografia.\nBaradero sorge a 150 km a nord-ovest dalla capitale argentina Buenos Aires e a 159 km a sud-est di Rosario. \u00c8 situata sulle rive del fiume Baradero, uno dei rami che forma il Paran\u00e1 nel suo vasto delta.\nInfrastrutture e trasporti.\nLa principale via d'accesso alla citt\u00e0 \u00e8 l'autostrada Buenos Aires-Rosario. \nFerrovie.\nBaradero \u00e8 dotata di una propria stazione posta lungo la linea Mitre della rete ferroviaria argentina presso la quale fermano i treni a lunga percorrenza per Buenos Aires, Rosario, C\u00f3rdoba e Tucum\u00e1n."}
{"id": "1975269", "revid": "729019", "url": "https://it.wikipedia.org/wiki?curid=1975269", "title": "Stazione di Valeriano", "text": "La stazione di Valeriano \u00e8 una stazione ferroviaria dismessa posta al km 24 della linea Gemona del Friuli-Casarsa al servizio dell'omonima frazione del comune di Pinzano al Tagliamento. Era l'unica della linea ad essere ubicata molto distante dal paese.\nStoria.\nLa stazione venne aperta all'esercizio il 16 gennaio 1912 in concomitanza con l'apertura del tronco Spilimbergo-Pinzano della ferrovia Gemona del Friuli-Casarsa. Era compresa nel primo lotto della linea comprendente anche la stazione di Pinzano. Cinque anni dopo, dal 2 maggio 1917, la stazione venne ammessa al traffico merci a grande e piccola velocit\u00e0 ordinaria/accelerata, esclusivamente per l'autorit\u00e0 militare.\nVenne soppressa a causa della chiusura del tronco Pinzano-Casarsa nel 1967 al traffico passeggeri e definitivamente nel 1987 al traffico merci.\nStrutture e impianti.\nIl fabbricato viaggiatori, pericolante e in stato di pesante abbandono, \u00e8 stato abbattuto dalla Protezione Civile di Pinzano al Tagliamento a febbraio 2011. Questo si sviluppava su due piani, il primo aperto ai viaggiatori con locali per la biglietteria, il deposito bagagli, la sala d'aspetto, la lampisteria e l'atrio; il secondo era adibito, com'era tipico all'epoca, ad abitazione per il personale di stazione.\nVi era anche uno scalo merci provvisto di un tronchino di accesso lungo , di un piano caricatore, con una lunghezza di accosto di e un'area di , e di un magazzino con una lunghezza di accosto di e un'area di . All'impianto era annesso un passaggio a livello con annessa casa cantoniera.\nIl piazzale binari era costituito da un binario di circolazione, quello della linea, dal suddetto binario di accesso allo scalo merci, da quattro deviatoi a mano posti tra i due (costituenti due comunicazioni) e da una sagoma limite di carico; era inoltre dotata di segnalamento di protezione.\nServizi.\nLa stazione disponeva di:"}
{"id": "1975273", "revid": "547034", "url": "https://it.wikipedia.org/wiki?curid=1975273", "title": "Oleodotto NATO Petroleum, Oil and Lubricant", "text": "L'oleodotto NATO-POL (acronimo che sta per Petroleum Oil Lubricant) \u00e8 un sistema completo di terminal marini, depositi di stoccaggio sotterranei e gruppi di pompaggio costruito negli anni sessanta allo scopo di alimentare, almeno per quanto riguarda la rete italiana, con carburante per aerei e mezzi terrestri alcuni aeroporti militari principali situati nel nord-nord est.\nLa rete in Europa.\nL'oleodotto attraversa i confini nazionali per coprire l'intero continente europeo: un braccio arriva fino in Germania, passando attraverso l'Austria. Un terminale della rete si trova a Lisbona, nel porto della capitale portoghese, dove c'\u00e8 un molo dedicato al sistema Nato-Pol. Altri depositi sono in Gran Bretagna.\nLa rete italiana.\nLa frazione italiana della rete, denominata \"North Italian Pipeline System\", finanziata interamente con contributi della NATO, attraversa 6 regioni italiane, 17 province e 136 comuni, dividendosi in tre rami, dal terminale marino della Spezia alle aree POL di Udine e San Giorgio di Cesena (Forl\u00ec-Cesena), passando per il nodo di Collecchio (Parma), per un'estensione pari a circa 900 chilometri di condutture. \nTra le principali installazioni militari raggiunte dalla rete si annoverano:\nLa portata dell'oleodotto nella parte italiana raggiunge un massimo di 1 milione e 600\u00a0000 litri al giorno (dato al 1999, durante la Guerra del Kosovo).\nInizialmente coperta dal segreto militare, l'esistenza di questa rete di oleodotti sul territorio nazionale fu resa pubblica dal Governo Italiano agli inizi del 2007. La gestione dell'impianto in Italia \u00e8 affidata alla societ\u00e0 privata IG Operation and Maintenance.\nIncidenti dell'oleodotto in Italia.\nIl 9 marzo 2008 alle ore 7:00 una falla nelle condutture dell'oleodotto nei pressi di Vicenza ha provocato uno sversamento di diverse migliaia di litri di kerosene nel territorio circostante, raggiungendo le falde acquifere nonch\u00e9 le acque dei fiumi Bacchiglione ed Astichello nelle vicinanze di Monticello Conte Otto. Le acque hanno trasportato gli idrocarburi attraverso la citt\u00e0 di Vicenza e quindi hanno proseguito il deflusso verso Padova.Polemiche sono sorte a causa del ritardo con cui le autorit\u00e0 sono intervenute per arginare le conseguenze dell'incidente mediante la chiusura dei rubinetti della conduttura e la posa di opere di contenimento del combustibile e successiva bonifica.La Procura della Repubblica di Vicenza ha aperto un fascicolo per chiarire le cause dell'incidente nonch\u00e9 del ritardo degli interventi."}
{"id": "1975276", "revid": "729019", "url": "https://it.wikipedia.org/wiki?curid=1975276", "title": "Stazione di Spilimbergo", "text": "La stazione di Spilimbergo era una stazione ferroviaria posta al km 18 della linea ferroviaria Gemona del Friuli-Casarsa. Si trova nel centro del paese di Spilimbergo.\nStoria.\nLa stazione venne inaugurata in concomitanza con l'apertura al servizio del troncone proveniente da Casarsa il 12 gennaio 1893.\nLa stazione venne soppressa a causa della chiusura del tronco Pinzano-Casarsa nel 1967 al traffico passeggeri e definitivamente nel 1987 al traffico merci.\nStrutture e impianti.\nLa stazione disponeva di 3 binari di cui due serviti da banchina mentre il terzo era di scalo. Vi erano inoltre un fabbricato viaggiatori e di un edificio per i servizi igienici. Era assente lo scalo merci.\nLa zona dove si trovavano banchine e binari \u00e8 stata totalmente asfaltata per lasciar spazio all'autostazione per gli autobus. Ai lati del piazzale, si notano ancora i binari avvolti dalla vegetazione. Inoltre, ci sono ancora i tipici lampioni delle stazioni e la toilette, con le porte murate.\nServizi.\nLa stazione disponeva di:"}
{"id": "1975279", "revid": "1318658", "url": "https://it.wikipedia.org/wiki?curid=1975279", "title": "Pietra Simona", "text": "Il termine Pietra Simona \u00e8 stato introdotto nel 1855 da Giulio Curioni e ripreso successivamente da altri autori senza un\nsignificato stratigrafico preciso. Con esso \u00e8 uso indicare una pietra ornamentale da costruzione utilizzata in Val Camonica gi\u00e0 dal XIV secolo.\nIl nome di \"Simona\" deriva dalla localit\u00e0 Simoni di Gorzone, da dove si estraeva.\nCaratteristiche.\nLa pietra Simona \u00e8 costituita da arenarie fini e siltiti micacee, e possiede una composizione di quarzo (15-40%), feldspati (20-50%), miche (15% circa) e vulcaniti (5%).\nPossiede un colore rosso-violaceo ed \u00e8 caratterizzata da una intensa bioturbazione originata da organismi limivori a corpo molle della lunghezza tra pochi e 10\u201315\u00a0cm, con un diametro tra 0,5 e 1\u00a0cm.\nLa sua distribuzione si colloca tra la Valle Camonica e le Valli Giudicarie, in relazione al conglomerato del Dosso dei Galli.\nImpiego.\nMarcello Ricardi, nel n. 1 della rivista \"L'Ogliolo\", ha scritto che \u00abavere il portale di casa in pietra Simona significava essere una famiglia in vista nelle Vicinie, sia per il proprio censo che per il peso politico. In molti paesi della Valle Camonica tali strutture sono ancora in ottimo stato e spesso portano incisa la data dell'inaugurazione...\u00bb.\nL'obelisco che costituisce porzione del monumento ad Amedeo di Savoia-Aosta, ad opera di Pietro Bordini, a Verona \u00e8 costituito da pietra Simona cavata nei pressi di Gorzone.\nLa pietra Simona venne scelta dalla commissione incaricata dal Governo tedesco, per formare le croci per ricordare e donare la sepoltura ai 21.951 soldati tedeschi, caduti durante la seconda guerra mondiale, che riposano nel Cimitero Militare di Costermano, sulle colline del Garda veronese."}
{"id": "1975281", "revid": "729019", "url": "https://it.wikipedia.org/wiki?curid=1975281", "title": "Stazione di Provesano", "text": "La stazione di Provesano era una fermata ferroviaria posta sulla ferrovia Gemona del Friuli-Casarsa. Serviva la frazione omonima del comune di San Giorgio della Richinvelda.\nStoria.\nLa fermata venne inaugurata nel 1941. Venne chiusa al traffico passeggeri a causa della chiusura del tronco Pinzano-Casarsa al traffico passeggeri nel 1967. Nel 1970 venne declassata a fermata impresenziata e qualche anno dopo, nel 1987, venne definitivamente soppressa per la chiusura al traffico merci sulla linea.\nStrutture e impianti.\nLa fermata \u00e8 costituita da un binario, da una banchina che dava su un passaggio a livello e da un fabbricato viaggiatori. Al 2008 \u00e8 stata trasformata in un'abitazione privata."}
{"id": "1975282", "revid": "1935652", "url": "https://it.wikipedia.org/wiki?curid=1975282", "title": "Sallenda", "text": "La sallenda \u00e8 una particolare antifona del rito ambrosiano.\nSi canta o recita in vari riti: ad esempio in vespri solenni o durante il canto dei 12 \"Kyrie\" quando il sacerdote e gli altri ministri iniziano a salire sul presbiterio dopo che si sono cantati i dodici Kyrie eleison."}
{"id": "1975283", "revid": "729019", "url": "https://it.wikipedia.org/wiki?curid=1975283", "title": "Stazione di San Giorgio della Richinvelda", "text": "La stazione di San Giorgio della Richinvelda era una stazione ferroviaria sita in centro al paese omonimo. Era posta sulla ferrovia Gemona del Friuli-Casarsa nel tratto soppresso tra Pinzano al Tagliamento e Casarsa della Delizia.\nStoria.\nLa stazione venne inaugurata il 12 gennaio 1893 in concomitanza con l'apertura del tronco Casarsa-Spilimbergo\nVenne chiusa al traffico passeggeri a causa della chiusura del tronco Pinzano-Casarsa al traffico passeggeri nel 1967. Qualche anno dopo, nel 1987, venne definitivamente soppressa per la chiusura al traffico merci sulla linea.\nStrutture e impianti.\nAl 2008, la stazione \u00e8 inaccessibile in quanto abitazione privata. \u00c8 costituita da 3 binari di cui due serviti da banchina ed un altro per lo scalo merci. Questo era costituito da un piano caricatore, un magazzino e da un tronchino di accesso."}
{"id": "1975284", "revid": "1442080", "url": "https://it.wikipedia.org/wiki?curid=1975284", "title": "Ottaviano Targioni Tozzetti (medico e botanico)", "text": "Biografia.\nLe origini e la prima formazione.\nNato a Firenze il 10 febbraio 1755, figlio primogenito di Giovanni, illustre medico e scienziato, e di Maria Brigida Dandini, mostr\u00f2 fin da piccolo particolare predisposizione allo studio della medicina e delle scienze naturali. Ricevuti i primi rudimenti dell'educazione nella casa paterna, fu in seguito allievo del Collegio Cicognini di Prato per poi divenire studente dell'Universit\u00e0 di Pisa nel 1772 dove, seguendo le orme del padre, si laure\u00f2 in medicina nel 1776.\nTornato a Firenze nel medesimo anno, inizi\u00f2 il proprio praticantato presso l'Ospedale di Santa Maria Nuova ottenendo di l\u00ec a poco anche l'autorizzazione all'esercizio della professione medica. Divenuto allievo di Giovanni Lapi, allora lettore di botanica presso lo Studio Fiorentino e la scuola di farmacia del gi\u00e0 citato ospedale, Ottaviano cominci\u00f2 ad occuparsi dell'orto sperimentale del nosocomio fiorentino, potendo cos\u00ec concentrare il proprio ingegno anche nello studio delle scienze naturali, con particolare riguardo per la botanica.\nQuegli anni d'intenso studio, che sotto la guida paterna si avvalsero dell'ausilio della fornitissima biblioteca e collezione scientifica familiare, gli consentirono di ampliare le proprie conoscenze nei pi\u00f9 svariati settori delle scienze naturali, dalla botanica alla mineralogia, dalla zoologia all'anatomia comparata, senza trascurare il campo proprio di alcune discipline accessorie, come il disegno scientifico, la tassidermia e la meccanica.\nGli anni della maturit\u00e0.\nMorto il padre nel 1783, trovandosi in difficolt\u00e0 finanziarie per la mancanza di un incarico lavorativo stabile e allo stesso tempo nella necessit\u00e0 di dover conservare sia l'archivio che la raccolta scientifica familiare, Ottaviano si risolse di scrivere una supplica al Granduca Pietro Leopoldo, ottenendo di subentrare al defunto genitore negli incarichi di professore di botanica presso lo Studio Fiorentino e di medico fiscale. Ricevuto anche l'incarico di soprintendente dell\u2019Orto di Santa Maria Nuova, ben presto Ottaviano fu chiamato a sostituire il Lapi alla cattedra di botanica presente in questa istituzione, l'unica rimasta attiva a Firenze dopo la chiusura dello Studio. Qui ebbe come assistente il medico ferrarese Antonio Campana, con cui instaur\u00f2 un lungo sodalizio scientifico e di cui spos\u00f2 la sorella Vittoria, madre dei suoi due figli Antonio, insigne botanico, e Giovanni (1791-1863), funzionario e avvocato.\nCon l'abolizione della cattedra di botanica all'Ospedale di Santa Maria Nuova nel 1793, Ottaviano assunse l'insegnamento della stessa disciplina presso l'orto sperimentale del Reale Museo di fisica e storia naturale, allora diretto da Attilio Zuccagni mentre dal 1802 ricopr\u00ec la cattedra di botanica presso l'Ateneo Pisano. \nSocio dell'Accademia dei Georgofili dal 1783, dal 1799 fu provvisoriamente incaricato di svolgere lezioni di agricoltura presso l'orto agrario appartenente a questa istituzione e nel 1801, fuggito il direttore Andrea Zucchini (1745-1810) a causa dell'invasione napoleonica, ne assunse la direzione ad interim, assumendone poi la titolarit\u00e0 definitiva nel 1807. \nFautore dell'integrazione tra gli studi botanici e quelli legati ad altre branche del sapere scientifico, dalla farmacia all\u2019agricoltura, dalla chimica allo sviluppo delle arti e dei mestieri, in questi anni di intenso insegnamento contribu\u00ec a formare una folta schiera di giovani e promettenti scienziati come Gaetano Savi, Giuseppe Raddi, Carlo Passerini (1793-1857) e Cosimo Ridolfi.\nDi particolare rilievo fu la pubblicazione nel 1793 delle \"Istituzioni botaniche\" opera che, in linea con gli interessi di Ottaviano, mostra un approccio integrato alla materia e che, ottenuto un buon successo di pubblico, ebbe due successive edizioni (1802 e 1813). Degli anni 1802-1804 sono invece le \"Lezioni di agricoltura specialmente Toscana\" che raccolgono il contenuto delle lezioni tenute presso l'orto agrario e nelle quali si tratta in special modo la flora della Toscana.\nGi\u00e0 nominato nel 1806 direttore dell'orto sperimentale annesso al Museo di storia naturale, nel 1807 fu incaricato anche di tenere lezioni di botanica presso i locali del Museo, da poco trasformati in liceo, e negli anni compresi tra il 1808 e il 1814 collabor\u00f2 molto intensamente con le autorit\u00e0 francesi per le quali redasse diverse statistiche agrarie.\nNel 1809 diede alle stampe il \"Dizionario botanico italiano\" (con due successive edizioni nel 1825 e postuma nel 1858), un'opera frutto di lunghi anni di studio e raccolta di dati in cui si elencano i nomi volgari delle piante mettendoli in relazione con i rispettivi vocaboli scientifici in latino.\nGli ultimi anni.\nAffermatasi nel 1814 la restaurazione del potere granducale, il Targioni Tozzetti, considerato troppo compromesso con il regime napoleonico, venne sospeso dall'insegnamento e sollevato da tutti i suoi incarichi, per poi essere reintegrato di l\u00ec a poco in tutte le sue funzioni grazie all'intervento del suo allievo Gaetano Savi presso il Granduca Ferdinando III.\n Ripreso l'insegnamento nel 1815, si dedic\u00f2 nuovamente anche alla cura dell'orto agrario (con l'aiuto del figlio Antonio a partire dal 1821) e al contempo continu\u00f2 a praticare la professione medica almeno fino al 1826. \nDal 1819 socio dell'Accademia della Crusca, collabor\u00f2 attivamente con questa istituzione alla stesura di alcune voci di carattere scientifico del \"Vocabolario\" e negli ultimi anni della sua vita, grazie al figlio Antonio, entr\u00f2 in contatto anche con l'ambiente dell\"'Antologia\", rivista fondata nel 1821 da Giovan Pietro Vieusseux, cui collaborarono molti intellettuali del tempo.\nDopo breve malattia, mor\u00ec a Pisa il 6 maggio 1829 e fu sepolto nella Basilica di Santa Croce.\nPersonaggio dai molteplici interessi, Ottaviano Targioni Tozzetti fu anche appassionato studioso di mineralogia, come dimostra la corrispondenza intrattenuta con scienziati come Scipione Breislak, William Thomson, James Smithson e il notevole ampliamento della collezione lasciatagli in eredit\u00e0 dal padre.\nFu socio della Societ\u00e0 Colombaria Fiorentina, dell'Accademia Etrusca di Cortona, dell\u2019Accademia Nazionale delle Scienze detta dei XL, della Soci\u00e9t\u00e9 Linn\u00e9enne de Paris e della Linnean Society of London.\nLibri, carte personali e raccolte scientifiche.\nLa documentazione relativa ai Targioni Tozzetti (famiglia e in particolare i pi\u00f9 noti Giovanni, Ottaviano, Antonio, Adolfo) risulta dispersa tra varie Istituzioni.\nNel 1904 l'Istituto di Studi Superiori di Firenze acquis\u00ec dagli eredi di Adolfo, nipote di Ottaviano, buona parte dei documenti di famiglia. Questi, a seguito di una serie di cambiamenti istituzionali, sono entrati a far parte del patrimonio della Biblioteca di Scienze dell'Universit\u00e0 di Firenze, nella sede del Polo Scientifico.\nPresso la sezione di zoologia \"La Specola\" del Museo di storia naturale di Firenze, si conservano 14 scatole di documenti delle famiglie Targioni Tozzetti e Dandini, parte del medesimo fondo oggi depositato presso la sede del Polo scientifico della Biblioteca di Scienze.\nLa Biblioteca Nazionale Centrale di Firenze ha acquisito tra il 1851 e il 1894 una parte delle carte dei Targioni Tozzetti, incluso il carteggio di Ottaviano.\nAltra documentazione relativa ai Targioni Tozzetti \u00e8 conservata presso il Museo Galileo di Firenze.\nTracce dell'attivit\u00e0 di Ottaviano Targioni Tozzetti conserva infine l'Archivio storico dell'Accademia dei Georgofili, ente quest'ultimo di cui lo scienziato fu socio dal 1783.\nSi conserva invece presso la sezione di mineralogia e litologia del Museo di storia naturale dell'Universit\u00e0 di Firenze la collezione mineralogica di Giovanni Targioni Tozzetti, una raccolta di circa 9000 campioni tra rocce e minerali che, comprendente anche una sezione appartenuta a Pier Antonio Micheli, fu in parte ampliata da Ottaviano.\nLa sezione di botanica del Museo di storia naturale custodisce quello che oggi \u00e8 denominato \"Erbario Micheli e Targioni Tozzetti\", un'ingente raccolta di campioni essiccati di piante formata in origine dal Micheli ma poi arricchita e rimaneggiata da Giovanni, Ottaviano e Antonio Targioni Tozzetti, che andarono ad aggiungervi i loro reperti.\nOpere.\nElenco di opere selezionate:"}
{"id": "1975285", "revid": "1654832", "url": "https://it.wikipedia.org/wiki?curid=1975285", "title": "Ordine dell'Aquila rossa", "text": "L'Ordine dell'Aquila Rossa venne fondato il 17 novembre 1705 dal Principe-Ereditario Giorgio Guglielmo di Brandeburgo-Bayreuth. Nel 1792 venne preso dal Regno di Prussia e fu, occasionalmente, la seconda onorificenza prussiana.\nStoria.\nLa medaglia venne creata dall'allora principe ereditario Giorgio Guglielmo di Brandeburgo-Bayreuth sul modello di alcune medaglie inglesi che aveva avuto l'occasione di vedere in un suo soggiorno in Gran Bretagna, forse addirittura prendendo spunto dall'Ordine della Giarrettiera. Il margravio pose la festivit\u00e0 dell'Ordine il giorno di San Giorgio, suo santo patrono, e rese ereditaria la carica di Gran Maestro ai Margravi di Brandeburgo-Bayreuth. Quando la casata del Brandeburgo-Bayreuth si estinse, come le loro terre, anche l'ordine pass\u00f2 nelle mani del Regno di Prussia (12 giugno 1792) nella persona di Federico Guglielmo II che lo rese un'onorificenza nazionale prussiana.\nA partire dal 1810 fu lo stesso Federico Guglielmo II ad apportarvi alcune modifiche espandendo i gradi di concessione da quello originario sino a tre: Cavaliere, Commendatore, Gran Croce. Nel 1830 l'ordine venne aperto alla concessione anche per i non nobili.\nIl 26 febbraio 1851 il re Federico Guglielmo IV introdusse delle decorazioni anche per i \"non cristiani\": dal momento che alcuni appartenenti all'impero ottomano si erano resi meritevoli di conferimento della decorazione, il sovrano pens\u00f2 per loro di creare una classe apposita di decorazioni che non avesse forma di croce per rispetto verso le altre religioni.\nL'Ordine rimase sempre esclusivamente un'onorificenza maschile. L'onorificenza cess\u00f2 di esistere con il crollo dell'Impero tedesco nel 1918.\nGradi.\nL'Ordine era originariamente suddiviso in una sola classe di merito che a partire dal 1810 vennero espanse in 3 classi di benemerenza:\nA partire dalla Prima Guerra Mondiale, le classi vennero espanse in\nInsegna.\nLe medaglie a placche dell'ordine per i gradi pi\u00f9 alti potevano essere in argento o oro, decorate talvolta con pietre preziose.\nAlla gran croce, a partire dal 1861, venne anche abbinato un collare in oro da portarsi nelle grandi occasioni, per meriti speciali riconosciuti."}
{"id": "1975287", "revid": "256896", "url": "https://it.wikipedia.org/wiki?curid=1975287", "title": "Commissione delle Nazioni Unite per i Diritti Umani", "text": ""}
{"id": "1975290", "revid": "386562", "url": "https://it.wikipedia.org/wiki?curid=1975290", "title": "Amanda Lepore", "text": "Icona della moda, come modella \u00e8 apparsa su numerose riviste patinate, grazie alla sua immagine pop ed eccentrica.\nBiografia.\nAmanda Lepore nasce nel 1967 a Cedar Grove (New Jersey), con il nome di Armand Lepore da padre statunitense di origini sarde (un ingegnere chimico) e da madre statunitense di origini tedesche con problemi di schizofrenia. La presa di coscienza della sua transessualit\u00e0 avvenne molto presto: a soli 11 anni Amanda espresse il desiderio di sottoporsi ad un'operazione per il cambio di sesso. Non sopportando inoltre l'idea di vestirsi da ragazzo, decise di frequentare la scuola vestendosi da bambina, ma questo gli fu vietato e dovette continuare gli studi a casa, con l'appoggio di un tutore.\nAll'et\u00e0 di 15 anni inizia la trasformazione del suo corpo grazie agli ormoni, avuti da una transessuale minorenne di sua conoscenza. Con i primi cambiamenti del suo corpo, tra cui la crescita del seno, il tutore consigli\u00f2 ad Amanda Lepore un consulto psichiatrico, e le venne confermata la disforia di genere. Lo psichiatra inform\u00f2 la famiglia e li aiut\u00f2 a ottenere gli ormoni in modo legale. Sempre all'et\u00e0 di 15 anni si sottopose a un intervento di rinoplastica, primo di una lunga serie di interventi di chirurgia plastica al fine di modificare il suo aspetto.\nAncora minorenne instaura una relazione con il proprietario di una libreria, ignaro del suo status di transessuale. Dopo avergli confessato la verit\u00e0, viene accettata sia dall'uomo sia dalla sua famiglia, che l'aiuta finanziando le costose operazioni, cosa per\u00f2 impeditagli dal mancato consenso della famiglia della Lepore, visto la sua minore et\u00e0. A 17 anni, grazie a una lacuna giudiziaria, riesce a sottoporsi all'intervento definitivo per il cambio di sesso e sposa il proprietario della libreria, trasferendosi a casa della sua famiglia. A causa della gelosia del marito e ad altri problemi, per\u00f2, la sua vita coniugale dura solamente sette mesi, e questa situazione costringe Amanda a fuggire a New York con pochi risparmi.\nA New York, con l'aiuto di un amico, diviene una mistress e nel giro di poco tempo, grazie ad alcune conoscenze, si fa notare frequentando discoteche e locali alla moda. Ma la svolta arriva durante il periodo da barista in un bar di Bowery, quando incontra il fotografo David LaChapelle, dando vita ad un sodalizio artistico tra i pi\u00f9 noti. Amanda Lepore si \u00e8 sottoposta a tre interventi di protesi del seno, due blefaroplastiche, riduzione della fronte, modellamento di fianchi e glutei, e varie iniezioni di silicone. Famose sono le sue labbra, rigonfiate a dismisura con iniezioni di silicone liquido.\nLa fama.\nDivenuta musa del fotografo David LaChapelle, Amanda partecipa a campagne pubblicitarie per aziende come Armani e MTV, appare in tutti i lavori di LaChapelle, comparendo anche nel libro fotografico \"Artists and Prostitutes 1985-2005\". \u00c8 stata il volto per varie case di moda e aziende di cosmesi. Ha interpretato se stessa in un cameo nel film \"Party Monster\" e ha inoltre partecipato a diversi videoclip per artisti come Elton John e The Dandy Warhols.\nAmanda Lepore si \u00e8 inoltre cimentata nella musica, pubblicando il singolo trance \"Deeper\", e tra gli altri brani ricordiamo \"Champagne\", \"My Hair Looks Fierce\", \"My Pussy (is Famous), Cotton Candy\" e \"Turn Me Over\". Ha inoltre eseguito \"I Know What Boys Like\", uno dei brani principali della colonna sonora del film \"Another Gay Movie\", in cui fa la sua apparizione con un cameo.\nNel 2007 \u00e8 stata una degli artisti che ha preso parte al \"True Colors Tour\" ideato da Cyndi Lauper, viaggiando attraverso Stati Uniti e Canada. Il tour ha toccato 15 citt\u00e0 e coinvolto artisti come Erasure, Debbie Harry, Gossip, Rufus Wainwright, Rosie O'Donnell, The Dresden Dolls e molti altri, con lo scopo di raccogliere fondi per campagne per i diritti umani come AGedO e Matthew Shepard Foundation.\nMerchandise.\nNell'ottobre del 1999 la Swatch mette sul commercio \"Time Tranny\", un orologio disegnato da LaChapelle con il volto della Lepore nel quadrante, pezzo a edizione limitata, divenuto vero oggetto di culto per collezionisti."}
{"id": "1975293", "revid": "339392", "url": "https://it.wikipedia.org/wiki?curid=1975293", "title": "Crocerossina", "text": ""}
{"id": "1975295", "revid": "386804", "url": "https://it.wikipedia.org/wiki?curid=1975295", "title": "Rock progressivo", "text": "Il rock progressivo (dall'inglese \"progressive rock)\", anche noto come prog o prog rock, \u00e8 un genere della musica rock, evoluto dal rock psichedelico britannico degli anni sessanta e diffusosi in Germania, Italia e Francia nel corso del decennio e di quello successivo. Similarmente all'art rock, nacque rispondendo all'esigenza di dare alla musica rock maggiore spessore culturale e credibilit\u00e0. Il nome del genere, considerato da alcuni inadeguato, indica la progressione del rock dalle sue radici blues, di matrice statunitense, a un livello maggiore di complessit\u00e0 e variet\u00e0 compositiva, melodica, armonica e stilistica.\nI fautori di questa tendenza si distaccarono dalla struttura musicale popolare tipica della Tin Pan Alley in favore di strumentazioni e tecniche compositive frequentemente associate alla musica classica e al jazz o alla musica colta in genere. I brani furono cos\u00ec rimpiazzati da lunghe suite musicali che potevano arrivare a durare quanto l'intera facciata di un disco LP permetteva, anche oltre i 20 minuti, includendo influenze sinfoniche, temi musicali estesi, ambientazioni e testi fantasy e complesse orchestrazioni. Una parte della critica musicale, che considera il concetto alla base del genere pretenzioso, e le sue sonorit\u00e0 \u00abpompose\u00bb e \u00absopra le righe\u00bb tende a sminuire questo genere oppure a ignorarlo del tutto.\nIl rock progressivo si present\u00f2 nella seconda met\u00e0 degli anni 60, il suo inizio \u00e8 spesso identificato con il primo successo dei Procol Harum \"A Whiter Shade of Pale\" del 1967, e conobbe il suo picco di popolarit\u00e0 nella prima met\u00e0 degli anni settanta con l'affermazione, anche commerciale, di gruppi britannici quali Pink Floyd, Genesis, Yes, King Crimson, Emerson, Lake &amp; Palmer, Gentle Giant, Van Der Graaf Generator, Camel e Jethro Tull, tra i pi\u00f9 noti e influenti del genere, e furono organizzati gli eventi pi\u00f9 popolari di questo ambito. Vi fu poi una vasta costellazione di gruppi che pur non raggiungendo quella popolarit\u00e0, furono ugualmente molto influenti. La popolarit\u00e0 del genere and\u00f2 sempre pi\u00f9 scemando con il finire del decennio, pur con qualche eccezione (una su tutte la band canadese dei Rush). \u00c8 opinione comune che la causa principale della fine degli anni d'oro del rock progressivo fu l'affermarsi del punk rock, anche se in realt\u00e0 i fattori del declino furono molteplici.\nIl rock progressivo influenz\u00f2 poi generi successivi come il krautrock e il post-punk, e si fuse in seguito con altre forme della musica rock creando generi come il neo-classical metal e il progressive metal. Una forma di revival del prog anche noto come neoprogressive si svilupp\u00f2 a cavallo del XX e del XXI secolo..\nDefinizione ed elementi caratteristici.\nLa \"corrente progressive\".\nLa \"corrente progressive\" \u00e8 una tendenza geograficamente e temporalmente limitata che ha riguardato principalmente l'Europa e in particolare paesi come Gran Bretagna, Italia e in misura minore Francia e Paesi Bassi negli anni 1967-1975, ma anche in Canada con gruppi come i Rush e i Triumph, e negli Stati Uniti con i Kansas. Essa \u00e8 stata l'iniziale e sostanzialmente unico punto di reale convergenza tra gli aspetti stilistici e di approccio del genere. Il termine \"rock progressivo\" si identifica con essa: tutto il \"progressive\" che \u00e8 stato prodotto dopo il 1977 non riguarda questa corrente, anche se ne verranno richiamati gli aspetti caratteristici.\nNonostante la precisa collocazione temporale e geografica, \u00e8 difficile definire esattamente i confini del genere e la stessa accezione del termine ha subito dei mutamenti nel tempo: ad esempio negli anni settanta la critica musicale etichettava con questo nome anche alcuni gruppi e solisti, come i Led Zeppelin ed i Deep Purple, che attualmente non vengono considerati parte del genere, ma al pi\u00f9 influenzati dallo spirito generale di sperimentazione del rock progressivo. Tuttavia vi sono alcuni elementi caratteristici che permettono di delineare uno \"stile progressive\": infatti esso presenta numerosi aspetti peculiari che ne rendono possibile l'identificazione. Questo stile \u00e8 nato grazie all\"'attitudine progressive\" di molti gruppi post-psichedelici e si basa sull'innovazione e sulla sperimentazione di nuove frontiere. Essa discende direttamente dal rock psichedelico, a cui si fa risalire l'origine del progressive.\nLo \"stile progressive\".\nPossono essere individuati i connotati principali del genere, correlati da titoli di brani e album esemplificativi. Si \u00e8 appositamente voluto ricorrere a formazioni inequivocabilmente progressive, evitando di includere artisti solo marginalmente legati al genere o cronologicamente successivi al periodo indicato.\nElementi provenienti da altre tradizioni musicali.\nIl rock progressive \u00e8 influenzato principalmente da musica classica, jazz e folk e talvolta anche da musica sperimentale, musica indiana e musica elettronica. Esempi di contaminazione classica sono opere come \"A Whiter Shade of Pale\" dei Procol Harum, ispirata alla celebre \"Aria sulla quarta corda\" dalla Suite n\u00ba 3 BWV 1068 di Johann Sebastian Bach; la \"Toccata per pianoforte\" di Alberto Ginastera eseguita da Emerson, Lake &amp; Palmer che peraltro nel 1971 registreranno l'album \"Pictures at an Exhibition\", lavoro quasi totalmente ispirato all'opera omonima di Musorgskij; oppure \"Rain and Tears\" degli Aphrodite's Child, adattamento in chiave pop del celebre \"canone in re maggiore di Pachelbel\" o \"The Thoughts of Emerlist Davjack\", eseguita nel 1967 dai The Nice di Keith Emerson. Seguono nel 1968 l'omonimo disco degli Arzachel e \"The Aerosol Grey Machine\" dei Van der Graaf Generator, \"Horizons\" dei Genesis, ispirata chiaramente dalla \"Suite per violoncello BWV 1007\" di J.S. Bach, o ancora una \"Bourr\u00e9e\" di J.S. Bach riproposta dai Jethro Tull nell'album \"Stand Up\". Anche i Renaissance rappresentano l'esempio emblematico di un tentativo di manipolazione di materiale preso dalla tradizione della musica classica occidentale. Per quanto riguarda la commistione col jazz, \u00e8 emblematico il jazz-rock dei Soft Machine, Hatfield and the North e Nucleus; ma anche in questo caso andrebbero segnalate molte altre formazioni, tra cui i King Crimson (\"21st Century Schizoid Man\") e i Caravan (\"Nine Feet Underground\"). Infine per quanto riguarda il folk i Jethro Tull, che con album quali \"Aqualung\", \"Thick as a Brick\" e \"Songs from the Wood\" rappresentano uno dei pi\u00f9 importanti esempi di fusione tra la musica popolare e il progressive.\nQueste influenze si manifestano nelle seguenti caratteristiche:\nTempi inconsueti.\nMolti brani progressive sono caratterizzati dall'utilizzo di tempi dispari e inconsueti, frequenti cambi di tempo, e variazioni di intensit\u00e0 e velocit\u00e0 nel corso di uno stesso brano. Ad esempio \"Tarkus\" degli Emerson, Lake &amp; Palmer esordisce in 5/4, \"Supper's Ready\" dei Genesis contiene una parte chiamata \"Apocalypse in 9/8\", \"The Sleepwalkers\" dei Van der Graaf Generator \u00e8 in 17/8, \"Starless\" dei King Crimson ha un lungo bridge strumentale in 13/8. \"Money\" dei Pink Floyd \u00e8 caratterizzata da un riff di basso in 7/4. Curiosa \u00e8 anche la gestione degli accenti ritmici in \"Drip Drip\" dei Comus.\nTastiere e sintetizzatori.\n\u00c8 dovuto al progressive l'allargamento delle formazioni, che vanno oltre la triangolazione chitarra-basso-batteria. L'utilizzo massiccio di tastiere, in particolare dell'organo Hammond, diventa il tratto distintivo di moltissimi gruppi. Anche la diffusione di strumenti elettronici innovativi, sconosciuti alla maggior parte dei gruppi degli anni sessanta seppur usati saltuariamente anche dai Beatles, come il sintetizzatore, il moog ed il mellotron, \u00e8 una peculiarit\u00e0 del genere. Ne sono un esempio la mole di tastiere e sintetizzatori di vario genere di cui si circondano nei loro concerti Keith Emerson o Rick Wakeman, due tra i maggiori virtuosi e improvvisatori dell'intero panorama rock, che mostrano come la continua ricerca sonora di questi artisti si sviluppi anche verso le nuove frontiere dell'elettronica. Sono celebri i tappeti di organo e tastiere di Richard Wright, tastierista dei Pink Floyd, su cui si sviluppavano gli assoli di chitarra di David Gilmour. L'uso del mellotron, molto diffuso nel genere progressive, rendeva possibili tessuti sinfonici, di cui sono un esempio illuminante i King Crimson in quasi tutte le formazioni avvicendatesi.\nTesti complessi.\nUn'altra innovazione del genere \u00e8 la presenza di testi di un certo spessore culturale, con riferimenti a figure o opere letterarie o teatrali, o allusioni a fatti storici, o con testi di difficile comprensione e a volte impenetrabili, quasi mai politicizzati. La prosa \u00e8 molto curata, ricca di figure retoriche e riferimenti alla fantascienza (\"Watcher of the Skies\" dei Genesis, \"A Plague of Lighthouse Keepers\" dei Van der Graaf Generator), al fantasy (\"Winter Wine\" dei Caravan), alla mitologia e alla religione (\"The Fountain of Salmacis\" dei Genesis, \"My God\" e \"Hymn 43\" dei Jethro Tull, \"Close to the Edge\" degli Yes, The Only Way (Hymn) degli Emerson, Lake &amp; Palmer, le fiabe di Peter Sinfield, il poeta dei King Crimson) ed i testi filosofici e psicologici di Roger Waters o degli Area, spesso ricchi di contenuti duri nei confronti della politica e della societ\u00e0.\nTemi sociali e politici.\nAlcuni dei musicisti prog non parlano del contesto sociale e politico in cui vivono: essi hanno come obiettivo la ricerca della bellezza e pertanto escludono dalla loro musica qualsiasi legame con la quotidianit\u00e0, esplorando perlopi\u00f9 mondi fantastici. A differenza del blues o del punk il progressive non nasce da un disagio sociale, ma si sviluppa generalmente tra gente benestante che ha avuto la possibilit\u00e0 di studiare musica. Non mancano tuttavia tendenze opposte: una su tutte \"Animals\" dei Pink Floyd, partorito quasi esclusivamente dalla mente di Roger Waters che in questo lavoro esplicita critiche alla societ\u00e0 che verranno ribadite anche nei successivi \"The Wall\" e \"The Final Cut\"; altri gruppi prog italiani con contenuti politici sono gli Area e i Banco del Mutuo Soccorso.\nConcept album.\nNel progressive l'album \u00e8 un'unit\u00e0 tematica e stilistica fondamentale. Questo spiega la diffusione del concept album in cui vi \u00e8 un'idea di fondo che viene esplorata durante tutto il disco. Spesso i contenuti sono in stretta connessione con l'aspetto grafico, componente fondamentale del prodotto. Tra i pi\u00f9 celebri: \"The Lamb Lies Down on Broadway\" dei Genesis, \"Tales from Topographic Oceans\" degli Yes, \"Darwin!\" del Banco del Mutuo Soccorso, \"Music Inspired by The Snow Goose\" dei Camel, \"The Six Wives of Henry VIII\", \"Journey to the Centre of the Earth\" e \"The Myths and Legends of King Arthur and the Knights of the Round Table\" di Rick Wakeman, \"Three Friends\" dei Gentle Giant, \"The Dark Side of the Moon\", \"Wish You Were Here\", \"Animals\", \"The Wall\" e \"The Final Cut\" dei Pink Floyd.\nGrafica.\nLa ricerca estetica propria del progressive che riguarda l'aspetto musicale si riflette sulla confezione del prodotto musicale, all'epoca esclusivamente LP in vinile. In molti casi l'aspetto grafico assume una rilevanza particolare: sia per le illustrazioni (famose quelle di H.R. Giger per Emerson, Lake &amp; Palmer, di Roger Dean per gli Yes e di Paul Whitehead per i Genesis e per i Van der Graaf Generator), sia per particolari packaging del disco in vinile di prima edizione, come per esempio il primo disco del Banco del Mutuo Soccorso a forma di salvadanaio o \"L'isola di niente\" della Premiata Forneria Marconi, con la copertina di cartone traforata o ancora \"Arbeit macht frei\" degli Area che conteneva una pistola di cartone. Celebri sono anche le copertine floydiane di \"Atom Heart Mother\", rappresentante una mucca che pascola e all'interno del vinile una \"ricetta psichedelica\", rimando all'ultimo brano del disco, e di \"The Dark Side of the Moon\", figurante un raggio di luce rifratto in un prisma. Una delle copertine pi\u00f9 famose \u00e8 quella di \"Thick as a Brick\" dei Jethro Tull a forma di giornale con vere e proprie notizie.\nL\"attitudine progressive\".\nL\"'attitudine progressive\" costituisce un aspetto fondamentale per inquadrare il progressive. Il movimento propone una musica profondamente innovativa e inaudita, cercando di sondare e superare i limiti di quello che al tempo era il rock. \u00c8 dunque evidente che qualunque cosa si voglia definire a pieno titolo \"progressive\" dovrebbe condividere questo spirito di ricerca che tuttavia non pu\u00f2 pi\u00f9 manifestarsi tramite le stesse scelte stilistiche di un tempo, per il fatto che quel che era nuovo allora, oggi non lo \u00e8 pi\u00f9. Ecco dunque che molti altri artisti, che solitamente non vengono considerati progressive, sono accomunati al movimento proprio da questo atteggiamento.\nEsiste poi un filone pi\u00f9 intellettuale e rivoluzionario del progressive chiamato avant-prog e sviluppatosi a partire dal movimento Rock In Opposition. Proseguendo lungo il solco dell'innovazione esso ha prodotto lavori di attitudine indubbiamente progressive, incorporando tuttavia elementi anche estremamente lontani da quelli caratteristici del movimento iniziale.\nStoria.\nAnni cinquanta-sessanta.\nFin dalla met\u00e0 degli anni cinquanta il cuore della musica rock sono gli Stati Uniti, dove le classifiche sono dominate da personaggi come Bill Haley &amp; His Comets ed Elvis Presley e il rock ha a che fare con il disimpegno, con il divertimento e con lo svago. A partire dal 1965, dopo il periodo del beat e con l'avvento della musica psichedelica, il genere rock comincia ad esplorare nuovi orizzonti. In America emergono gruppi come Jefferson Airplane, Grateful Dead, The Doors e Velvet Underground che, anche tramite l'uso di sostanze allucinogene, sperimentano nuove sonorit\u00e0, nuovi colori prima di allora inesplorati. Furono questi artisti ad ispirare i Beatles: infatti questi ultimi avevano gi\u00e0 tracciato colori e suoni psichedelici nel 1966 con \"Revolver\", ma \u00e8 nel giugno del 1967 che esce il secondo concept album (il primo fu \"Freak Out!\" di Frank Zappa) della storia della musica rock: \"Sgt. Pepper's Lonely Hearts Club Band\". Il disco \u00e8 la risposta britannica a \"Pet Sounds\" dei Beach Boys e sviluppa intuizioni gi\u00e0 avute da Donovan, The Yardbirds, The Animals, The Who, portando il clamore mediatico che fino ad allora aveva circondato l'acid rock made in USA sull'altra sponda dell'Atlantico, e alimentando il potenziale commerciale di quel movimento sperimentale europeo in musica \"leggera\" che diventer\u00e0 il progressive. Non \u00e8 infatti un caso che numerosi nomi del progressive abbiano esordito proprio nell'ambito della psichedelia, a cominciare dai Pink Floyd, con \"The Piper at the Gates of Dawn\", uscito lo stesso anno, od ancora i Genesis di \"From Genesis to Revelation\" o i Traffic con \"Mr. Fantasy\".\nTra il 1967 e il 1969 non solo i Pink Floyd, ma anche gruppi come The Nice, Procol Harum, Aphrodite's Child e Moody Blues mischiarono al rock tradizionale elementi tipici della musica classica incorporando in alcuni casi l'organico di intere orchestre.\n\u00c8 in questo momento che si rintracciano i primi due album propriamente prog: alcuni critici, per l'esteso utilizzo dell'orchestra, fanno risalire la vera data di nascita del genere all'uscita del disco \"Days of Future Passed\" (1967) dei Moody Blues. Altri critici citano invece l'uscita di \"In the Court of the Crimson King\" dei King Crimson nell'ottobre del 1969 e in particolare la traccia d'apertura \"21st Century Schizoid Man\", brano divenuto simbolo del progressive. In entrambi i casi si tratta di gruppi inglesi: infatti \u00e8 in Europa, e in particolare in Inghilterra, che si diffonde il nuovo genere.\nDal 1970 al 1977.\nNella prima met\u00e0 degli anni settanta si ha il periodo di massimo splendore del rock progressivo. Band come Genesis, Yes, King Crimson, Emerson, Lake &amp; Palmer, Gentle Giant, Van der Graaf Generator, Jethro Tull, Pink Floyd, Camel, Renaissance consegnano il movimento alla storia della musica. In questi anni \u00e8 notevole la popolarit\u00e0 del rock progressivo, che vede molti artisti raccogliere la maggior parte dei consensi tra i lettori delle riviste musicali e riempire le arene, a dispetto della complessit\u00e0 della loro musica e degli standard commerciali.\nLa musica che li rende protagonisti fu definita allora come \"rock sinfonico\" a causa della contaminazione classica, che all'epoca era un'innovazione. Inoltre a fianco del prog si sviluppa anche il progressive folk, un nuovo genere che prender\u00e0 spunto dai gruppi sopra citati per unire alla loro musica gli elementi tipici della musica popolare.\nLa critica riconosce diverse diramazioni nel genere, che appare ben lontano dall'essere un movimento unitario e omogeneo, essendo caratterizzato da un complesso intreccio di scene locali e correnti interne, scambi di elementi fra gruppi, collaborazioni. La diversit\u00e0 tra queste formazioni ne permette una categorizzazione, che identifica vari sottogeneri del prog e permette una pi\u00f9 semplice analisi del proliferare dei gruppi che caratterizzarono il decennio.\nRock sinfonico.\nIl rock progressivo sinfonico, noto anche come \"progressive barocco\" o \"progressive romantico\", \u00e8 la corrente prog che fa pi\u00f9 affidamento alla musica classica, riprendendone intere opere o le strutture compositive. Le band appartenenti a questo filone sono, inoltre, tra le pi\u00f9 importanti nel panorama progressive e le uniche ad aver riscosso un notevole successo commerciale.\nGi\u00e0 nella seconda met\u00e0 degli anni sessanta si rintracciano isolati seppure significativi esperimenti in questa direzione: ne \u00e8 un classico esempio il brano \"Eleanor Rigby\" dei Beatles che poggia interamente sull'ormai celebre arrangiamento per ottetto di archi. A livello di suite pi\u00f9 complete, gi\u00e0 nel 1969 i Deep Purple anticipano la tendenza con il loro \"Concerto for Group and Orchestra\", album live realizzato con la Royal Philharmonic Orchestra di Londra, sperimentando un connubio fra rock e musica classica attraverso partiture per orchestra scritte proprio dal tastierista Jon Lord. In questo contesto la tastiera \u00e8 l'elemento fondamentale: virtuosi come Keith Emerson, Rick Wakeman, Tony Banks, Rick van der Linden, Kerry Minnear o Vittorio Nocenzi diventano figure fondamentali nelle rispettive band. Ess fanno largo uso di moog, minimoog, sintetizzatori, piani elettrici e soprattutto del Mellotron, strumento capace di ricreare sonorit\u00e0 preregistrate di archi, fiati e cori.\nIn realt\u00e0 molte formazioni non si fanno mancare strumenti classici veri e propri, se non addirittura intere orchestre. Suite come \"Supper's Ready\" dei Genesis, \"Tarkus\" e \"Karn Evil 9\" di ELP, \"Journey to the Centre of the Earth\" e \"The Myths and Legends of King Arthur\" di Rick Wakeman, \"Lizard\" dei King Crimson, \"A Plague of Lighthouse Keepers\" dei Van der Graaf Generator, \"The Snow Goose\" dei Camel, \"Close to the Edge\" e \"Awaken\" degli Yes, o \"Il giardino del mago\" del Banco del Mutuo Soccorso ne sono brani esemplificativi.\nTra i principali artefici di questa corrente vi sono i Genesis. I testi sono fantastici e surreali e le loro esibizioni sono degli spettacoli teatrali, con Peter Gabriel che tramite maschere e travestimenti recita album come \"Nursery Cryme\", \"Foxtrot\", \"Selling England by the Pound\" e soprattutto \"The Lamb Lies Down on Broadway\", doppio concept album che costituir\u00e0 il perno centrale dell'ultimo tour prima dell'abbandono dello stesso Peter Gabriel. Fondamentale nel loro sound \u00e8 l'uso delle tastiere suonate da Tony Banks, ma grazie a Steve Hackett anche la chitarra elettrica ha un ruolo importante in pezzi come \"The Musical Box\" o \"Firth of Fifth\".\nAnche gli Emerson, Lake &amp; Palmer sono tra i principali esponenti del progressive sinfonico: Keith Emerson, con il suo bagaglio di studi classici, ripropone in chiave rock opere come \"Pictures at an Exhibition\", rivisitazione del celebre \"Quadri da un'esposizione\" di Modest Petrovi\u010d Musorgskij, alternato alle romantiche ballate di Greg Lake; il tutto sostenuto dall'eccezionale batteria di Carl Palmer.\nAltra pietra miliare sono gli Yes: essi propongono un mix di tecnica, creativit\u00e0 compositiva e citazioni classiche che sintetizzano la maggior parte degli elementi caratteristici del prog, portato a livelli di eccellenza. La formazione classica a cinque, che comprende la particolarissima voce di Jon Anderson, la chitarra di Steve Howe, le tastiere di Rick Wakeman, l'innovativo basso di Chris Squire e la batteria di Bill Bruford o Alan White, produce capolavori come \"Close to the Edge\", \"Fragile\", \"Going for the One\", \"Relayer\" o \"The Yes Album\" (questi ultimi due, rispettivamente, con i tastieristi Patrick Moraz e Tony Kaye).\nAnche i King Crimson rappresentano un punto di riferimento in questo ambito: grazie soprattutto al chitarrista Robert Fripp, la band realizza \"In the Court of the Crimson King\", uno dei punti fermi del genere e tra gli album pi\u00f9 rappresentativi dell'intero panorama progressive. Nelle formazioni e gli album che si avvicendano si sviluppa ulteriormente il ruolo di protagonisti del genere.\nVi sono inoltre i Gentle Giant ed i Van der Graaf Generator, che propongono molti passaggi in stile barocco e fanno uso di un'ampia gamma di strumenti. In particolare i secondi si distinguono per le ardite e drammatiche esecuzioni all'organo e al sax, e per la figura del cantante Peter Hammill. Vi sono poi l'Electric Light Orchestra, nota anche con l'acronimo ELO, di Jeff Lynne, gli olandesi Focus, i Renaissance, che condotti dalla voce di Annie Haslam rispolverano in chiave moderna diversi brani classici; i Camel che propongono un progressive romantico grazie anche alla chitarra di Andrew Latimer, ed i Barclay James Harvest.\nSi rimanda alla sezione dedicata al progressive italiano per approfondire la corrente sinfonica della penisola.\nNella suite \"Atom Heart Mother\" (1970) dei Pink Floyd, scritta in collaborazione con il compositore sperimentale Ron Geesin, il gruppo \u00e8 affiancato da cori, archi e da un'imponente orchestra di fiati che esegue il tema principale del brano, lungo quasi 24 minuti.\nMeno conosciuti nell'ambito del rock sinfonico di matrice progressive ma altrettanto celebri sono i Second Hand, The Greatest Show on Earth, Beggars Opera e i Fruupp.\nUna figura controversa \u00e8 Elton John: nonostante all'apice della sua carriera abbia maturato un'attitudine pi\u00f9 \"pop\", grazie ai suoi primi lavori, influenzati dell'educazione classica ricevuta alla Royal Academy of Music di Londra, rappresenterebbe, secondo alcuni, un esempio di symphonic progressive: in essi l'orchestra ha un ruolo centrale e la presenza dell'arrangiatore Paul Buckmaster, oltre che di altri session men quali Rick Wakeman e Mick Ronson..\nLa scena di Canterbury.\nUno dei filoni pi\u00f9 prolifici del progressive inglese, collegato ai gruppi fioriti attorno alla cittadina di Canterbury, si sviluppa nella contea del Kent. Caratterizzata dalla contaminazione col jazz e da atmosfere pi\u00f9 lisergiche e sobrie, la scena si sviluppa a partire dalla formazione embrionale dei Wilde Flowers, da cui provengono quasi tutti i suoi principali esponenti. In essa figurano infatti Pye Hastings, Richard e Dave Sinclair, che formeranno i Caravan; vi sono poi Kevin Ayers e Robert Wyatt, fondatori dei Soft Machine, nei quali figura anche Daevid Allen, chitarrista che sar\u00e0 poi leader dei Gong.\nI primi di questi ad avvicinarsi al progressive, nel 1968, sono i Soft Machine, con \"The Soft Machine\"; album contaminato ancora da beat e psichedelia, ma comunque significativo. Il sound \"canterburyano\" si comincia a palesare con \"Volume Two\", del 1969, anche se le porte del progressive saranno varcate l'anno successivo con \"Third\", il capolavoro del gruppo. Il disco contiene lunghe esecuzioni, perlopi\u00f9 strumentali, caratterizzate da un sofisticato jazz-rock ad elevato contenuto tecnico, che spiana la strada ai successivi \"Fourth\" (1971), \"Fifth\" (1972), \"Six\" (1973) e \"Seven\", dello stesso anno. Il gruppo continuer\u00e0 con altri lavori nello stesso stile, anche dopo l'abbandono di Robert Wyatt, il quale fonder\u00e0 i Matching Mole. Questi ultimi producono \"Matching Mole\" e \"Little Red Record\", entrambi del '72. Dopo un incidente, che gli causer\u00e0 la perdita dell'uso delle gambe, Wyatt realizzer\u00e0 \"Rock Bottom\", prodotto da Nick Mason, considerato il suo capolavoro.\nPer quanto riguarda i Caravan, essi realizzano un prog pi\u00f9 romantico e dolce rispetto ai Soft: se nel primo album il prog \u00e8 quasi assente, con \"If i could do it all over again I'd do it all over you\" esso si delinea perfettamente. Ma \u00e8 con \"In the Land of Grey &amp; Pink\" (1971) che il gruppo entra nella storia: questo lavoro raggiunge il culmine con \"Nine Feet Underground\", una suite di oltre 22 minuti dai toni fantastici. L'album \u00e8 seguito dall'ottimo \"Waterloo Lily\" ed un tour mondiale.\nOltre a queste formazioni, vi sono anche gli Hatfield and the North, che pubblicheranno due lavori di notevole interesse come l'omonimo album e \"The Rotters' Club\". Nonostante l'altissima qualit\u00e0 il loro successo commerciale \u00e8 scarso, ed il gruppo si scioglie nel 1977. La continuazione del gruppo da parte di alcuni suoi componenti prende il nome di National Health, formazione che produrr\u00e0 ottimi album esclusivamente strumentali.\nPer quanto riguarda i gi\u00e0 citati Gong, sotto la guida di Allen e Gilli Smyth producono un eccellente space rock, che si discoster\u00e0 per\u00f2 dal progressive dopo i primi lavori.\nDi Canterbury vi sono inoltre gli Henry Cow, ai quali si deve la nascita del movimento R.I.O. (Rock in Opposition). Essi non abbracciano il sound canterburiano, ma costruiranno le fondamenta dell'avant-prog.\nAltri gruppi che caratterizzano la scena di Canterbury sono i Delivery, gli Arzachel, gli Egg e i Khan.\nProgressive italiano.\nL'Italia vanta nel corso degli anni settanta una diffusione del progressive seconda solo a quella inglese. Solo recentemente il filone del progressive italiano, anche noto come \"spaghetti prog\", \u00e8 stato rivalutato, addirittura con il riconoscimento della sua influenza da parte di artisti di livello internazionale pi\u00f9 accreditati: lo stesso Peter Gabriel ha dichiarato d'averne tratto ispirazione ai tempi in cui militava nei Genesis. In Italia sono nate alcune fra le formazioni pi\u00f9 importanti del progressive, come la Premiata Forneria Marconi, che riscosse un notevole successo all'estero, in particolare negli Stati Uniti d'America, il Banco del Mutuo Soccorso, i Goblin, Le Orme, i New Trolls e gli Area, quest'ultima considerata una della band pi\u00f9 innovative ed anti-convenzionali dell'intero panorama musicale italiano ed europeo.\nIl progressive italiano \u00e8 prevalentemente di stampo sinfonico-romantico, fortemente influenzato da King Crimson, Genesis ed Emerson, Lake &amp; Palmer (anche se non mancano gruppi ispirati dal Canterbury Sound o all'hard prog) \u00e8 spesso caratterizzato da ricchi intrecci di tastiere e contaminazioni con la musica classica, uniti ad un cantato che si rif\u00e0 in pari misura alla tradizione italiana e al beat. Negli anni settanta si assiste ad un fiorire di schiere di nuovi gruppi, alcuni dei quali scompaiono dopo una prova discografica solitaria e a volte di successo.\nDiversi cantautori furono influenzati dalle sonorit\u00e0 progressive; per esempio Claudio Rocchi, Alan Sorrenti, Angelo Branduardi, Ivano Fossati, Franco Battiato e Riccardo Cocciante. Anche i Pooh compirono una significativa incursione all'interno di questo genere con l'album \"Parsifal\", pubblicato nel 1973. Lucio Battisti si interess\u00f2 a questo genere musicale nell'album \"Anima latina\" del 1974, considerato un disco \u00absenza il quale non si pu\u00f2 dire di conoscere il progressive italiano\u00bb anche se l'artista aveva gi\u00e0 mostrato influenze di questo genere in \"Amore e non amore\", del 1971. Un altro artista influenzato dalle sonorit\u00e0 prog, ma dal lato pi\u00f9 commerciale, \u00e8 Renato Zero, sempre negli anni settanta.\nAnche in Italia il progressive concluse il suo periodo di massima popolarit\u00e0 verso la fine degli anni settanta, e cadde per un po' nel dimenticatoio, per riemergere poi, dapprima come fenomeno pi\u00f9 circoscritto ed elitario, nella forma del new progressive e poi con una forte rivalutazione del periodo d'oro, testimoniata sia da un accanito fenomeno di collezionismo, sia dalla popolarit\u00e0 del genere nei siti specialistici pi\u00f9 noti.\nAvant-prog.\nIn questa categoria rientrano gruppi dallo stile anche molto eterogeneo, per la maggior parte dell'Europa continentale, la cui musica \u00e8 solitamente pi\u00f9 ostica, spigolosa e indirizzata alla sperimentazione rispetto a quella del resto del progressive.\nIl 12 marzo 1978, a Londra, si tiene un festival dal nome R. I.O., acronimo di Rock In Opposition. Tale manifestazione \u00e8 organizzata dagli inglesi Henry Cow, ed il suo obiettivo \u00e8 spiegato da Chris Cutler, animatore dell'evento, che in un volantino distribuito durante l'esibizione scrive: \"\"I discografici prendono le loro decisioni basandosi sul profitto ed il prestigio... essi hanno orecchie solo se si tratta di rubare denaro, cuori che pompano sangue di chi assassinano\". Il testo si conclude con l'emblematica frase \"L'indipendenza \u00e8 un primo passo valido solo se seguir\u00e0 una rivoluzione\"\". L'obiettivo \u00e8 quindi opporsi alla logica delle case discografiche creando una musica indipendente, lontana da obiettivi commerciali.\nOltre agli Henry Cow, al sodalizio aderiscono gli Univers Zero dal Belgio, gli italiani Stormy Six, i Samla Mammas Manna dalla Svezia ed i francesi Etron Fou Leloublan. Tutti questi artisti, nonostante la diversit\u00e0 della musica proposta, hanno in comune una continua ricerca musicale ed un'impostazione di stampo jazzistico.\nNonostante l'evidenza dell'idea politica del contesto, i testi non ne vengono particolarmente influenzati, in linea con la caratteristica propria del prog di non \"contaminare\" la musica con la politica. Il movimento si ritrov\u00f2 in varie occasioni nei cinque paesi dai quali venivano i gruppi, e svan\u00ec nei primi anni ottanta.\nZeuhl.\nIn Francia si diffonde invece il cosiddetto Zeuhl (che significa \"celestiale\"), lo stile ideato dai Magma, che incorpora elementi propri del free jazz e della musica di Bart\u00f3k, Stravinskij e Carl Orff in un impianto progressive e fusion, creando lunghe composizioni dall'atmosfera epica e misteriosa. Il gruppo francese, guidato dal suo leader Christian Vander, oltre che per la musica, \u00e8 innovativo anche sotto il profilo linguistico: \u00e8 loro l'invenzione del \"kobaiano\", una nuova lingua usata nei testi delle loro canzoni.\nIl primo album del genere \u00e8 \"Magma\" (1970), in cui i Magma inseriscono tempi dispari, intervalli di quinta diminuita e sequenze armoniche reiterate prese in prestito dalla musica classica novecentesca. Il tutto suonato da un organico che si avvicina alla definizione di orchestra in un gruppo rock. La musica \u00e8 difficile, complessa e piena di dissonanze; i testi sono fantastici ed immaginari. La strada aperta dal primo album caratterizza gran parte dei successivi, facendo dei Magma il capostipite di questa corrente.\nAltri gruppi minori sono, tra i tanti, Zao, Offering, Weidorje, Eskaton, Potemkine.\nSpace rock.\nLo space rock \u00e8 definito da sonorit\u00e0 e testi che suggeriscono atmosfere fantascientifiche. L'espressione venne coniata in origine per riferirsi a gruppi dei primi anni settanta come Pink Floyd e Gong, il cui sound era caratterizzato dall'uso sperimentale di suoni distorti di chitarra elettrica e di sintetizzatori, non raramente accompagnati da versi a tema fantascientifico. In molti casi questi primi esempi di space rock presentano molti elementi di contatto con il rock psichedelico, dal quale attingono molti gruppi fra i tardi anni sessanta e i primi anni settanta. Fra gli album nel complesso pi\u00f9 rappresentativi del genere si deve citare \"Space Ritual\" degli Hawkwind. Sia i Pink Floyd che gli Hawkwind, negli spettacoli dal vivo, enfatizzavano le atmosfere fantascientifiche dei loro brani utilizzando scenografie suggestive, in cui comparivano luci laser e costumi di scena surreali.\nProgressive folk.\nNegli anni sessanta, su entrambe le sponde dell'Atlantico, vi fu una riscoperta del folk: si pensi a Bob Dylan o Joan Baez in America, a Neil Young e Joni Mitchell in Inghilterra.\nNegli States nacquero numerosi gruppi, primi fra tutti i Byrds, che univano il rock alla musica popolare, seguendo le orme di Dylan. Nel Regno Unito questa tendenza venne influenzata dalla nascente corrente progressive: nel 1969, infatti, viene alla luce \"Liege &amp; Lief\" dei Fairport Convention, album al quale si fa coincidere l'inizio del progressive folk.\nDal 1972 comincia il momento di maggior popolarit\u00e0 della corrente, che si sviluppa durante la prima parte degli anni settanta. A differenza del progressive rock, il progressive folk subisce in maniera lieve l'avvento del punk nel '77, ed album come \"Songs from the Wood\", \"Heavy Horses\" e \"Stormwatch\" dei Jethro Tull, rispettivamente del 1977, 1978 e 1979, ne sono la testimonianza. Inoltre, proprio in questo periodo, appaiono gruppi anche al di fuori dell'Inghilterra e dell'Europa, come quelli sopra citati.\nIl prog-folk \u00e8 un genere che si sviluppa parallelamente al progressive inglese, al quale unisce la tradizione folk. A differenza del neoprogressive e del progressive metal, esso condivide il momento di maggior prolificit\u00e0 con il prog, e l'influenza tra i due \u00e8 reciproca.\nLa corrente \u00e8 caratterizzata da una musica prevalentemente acustica, spesso con cantato femminile e profondi agganci, sia stilistici che tematici, con la tradizione popolare medievale. A distinguere la corrente prog all'interno del folk sono essenzialmente la lunghezza e la complessit\u00e0 dei brani, che possono essere divisi in parti ed incorporare elementi jazz o indiani.\nDal punto di vista degli strumenti utilizzati, oltre ai classici strumenti rock compaiono il flauto traverso (si veda Ian Anderson dei Jethro Tull, capostipite del genere), mandolino, violino ed altri strumenti tipici del folk. Oltre ai Jethro Tull, vi sono i Renaissance, gli Steeleye Span, i Fairport Convention, i Pentangle, i Dando Shaft, gli Spirogyra, i Gryphon, i Principal Edwards Magic Theatre, i Mellow Candle, i Trees, la Incredible String Band e gli Strawbs. Altre band importanti sono collocate nel resto del mondo: in Germania gli Hoelderlin (si veda in particolare il loro album di debutto), gli Emtidi e gli Ougenweide; in Cile i Los Jaivas e gli El Congreso; in Qu\u00e9bec gli Harmonium; in Francia i Tangerine e in Spagna i Triana e gli Itoiz. Tutti questi gruppi si rifanno alle tradizioni dei rispettivi paesi d'origine.\nKrautrock.\nIl termine, letteralmente \"rock da crauti\" o \"rock di crauti\", \u00e8 nato da una definizione denigratoria sulle pagine del settimanale inglese Melody Maker.\nL'intera corrente musicale si autodefiniva invece \"corrieri cosmici\" o \" musica cosmica\" ad indicare la sperimentazione e la ricerca sonora dei suoi esponenti, e fu ampiamente ispirata e promossa dal giornalista tedesco Rolf-Ulrich Kaiser, uno dei personaggi chiave dell'ambiente.\nIl Krautrock nasce a Berlino grazie a tre musicisti: Edgar Froese, Klaus Schulze e Conrad Schnitzler, che sotto il nome di Tangerine Dream producono \"Electronic Meditation\" (1970), album dai suoni abrasivi e sperimentali. Dopo questo lavoro i tre si dividono e nei Tangerine rimane solo Froese, che l'anno successivo, con una formazione rivisitata, produce \"Alpha Centauri\": \u00e8 questo il primo lavoro in cui la critica parla di Krautrock, definendolo \"The first electronic space album in history\" (\"Il primo album di musica elettronica spaziale della storia\"). Nel 1972 arrivano i due album pi\u00f9 significativi del genere: \"Irrlicht\"' di Schulze e \"Zeit\", sempre dei Tangerine, entrambi innovativi per l'epoca, caratterizzati dall'onnipresenza dell'elettronica e, nel primo caso, da un'orchestra \"filtrata\" in studio. La strada della formazione di Froese prosegue con il pi\u00f9 melodico \"Phaedra\", seguito da molti altri lavori di minor rilevanza. Del '73 \u00e8 invece \"The Faust Tapes\", dei Faust (di Amburgo), nati dalla mente di Uwe Nettelbeck, che con questo disco entrano tra i maggiori esponenti della corrente. Altre importanti figure berlinesi, oltre ai complessi gi\u00e0 citati, sono gli Agitation Free e lo sperimentatore Dieter Moebius. Vi sono anche altre due citt\u00e0 importanti per quanto riguarda lo sviluppo del genere: si tratta di D\u00fcsseldorf e Monaco di Baviera. Nella prima si affermano gruppi come i gi\u00e0 menzionati Kraftwerk e Neu!, mentre di Monaco sono invece i Popol Vuh, gli Amon Duul e gli Embryo.\nIl Krautrock \u00e8 un genere che a partire dal rock progressivo e dalla musica elettronica tedesca dei decenni precedenti, come ad esempio Karlheinz Stockhausen, crea uno stile che mischia l'improvvisazione alla ricerca sonora avendo come denominatore comune le potenzialit\u00e0 offerte dall'elettronica, che negli anni settanta \u00e8 in pieno sviluppo. L'ampia gamma di suoni che le nuove tecnologie mettono a disposizione e l'influenza del prog, che in quel periodo \u00e8 all'apice della popolarit\u00e0, fanno s\u00ec che il panorama dei corrieri cosmici sia notevolmente vario e diversificato, aprendo numerose strade che verranno riprese nei decenni successivi con il definitivo affermarsi della musica elettronica. Il Krautrock comprende gruppi spesso diversissimi tra loro, che vanno dallo sperimentalismo dei Faust alle derive cosmiche dei Tangerine Dream e dei Cluster, dalle anticipazioni di musica new age degli Ash Ra Tempel e dei Popol Vuh alla proto-new wave dei Can e dei Neu!, dalla nascita della techno tramite i Kraftwerk al rock apocalittico degli Amon D\u00fc\u00fcl I e II; fino alle improvvisazioni \"freak\" dei Cosmic Jokers.\nL'avvento del punk.\nCon l'avvento del punk rock, nel 1977, i gusti del pubblico e della critica si spostarono bruscamente verso uno stile pi\u00f9 semplice ed aggressivo, attribuendo al rock progressivo aggettivi come \"pomposo\" e \"pretenzioso\". Emblematica fu la maglietta indossata in un concerto da Johnny Rotten dei Sex Pistols, capostipite della rivoluzione punk, che recitava \"I Hate Pink Floyd\" (\"Odio i Pink Floyd\"). Anche l'avvento della musica da discoteca, complice \"La febbre del sabato sera\" dei Bee Gees, contribu\u00ec a spostare l'attenzione del pubblico verso una musica pi\u00f9 facile e grezza. Di fatto, nel '77 comincia il periodo pi\u00f9 buio del prog, anche se non mancheranno le dovute eccezioni (si veda \"The Wall\" dei Pink Floyd, che nel 1979 riusc\u00ec a rimanere in testa alle classifiche americane per 15 settimane, o il live dei Genesis \"Seconds Out\", caratterizzato da un'ottima qualit\u00e0 audio e arraggiamenti influenzati dal jazz-rock, che proprio nel '77 ottenne il disco d'oro nel Regno Unito e in Germania).\nSolo la new wave che segu\u00ec recuper\u00f2 alcuni aspetti del progressive meno noti al grande pubblico, ma alla lunga distanza pi\u00f9 duraturi: i Public Image Ltd. e altri ripresero molto dal krautrock tedesco, ed il diffondersi dell'elettronica fece tesoro dell'opera pionieristica di personaggi come Brian Eno, Klaus Schulze e soprattutto i Kraftwerk. Alcuni brani di questi ultimi fornirono persino le basi per i primi successi di Afrika Bambaataa. In altri gruppi, come i Duran Duran, gli Ultravox e gli Spandau Ballet ed addirittura i Soft Cell (gruppo di dance-elettronica), invece, erano chiaramente avvertibili elementi melodici e uso di tastiere elettroniche proprie del progressive di alcuni anni prima.\nSe questa crisi colpisce principalmente l'Europa, nel resto del mondo il prog si sta invece affermando: in Giappone come negli Stati Uniti il genere \u00e8 una novit\u00e0. In questo periodo sorgono moltissimi gruppi, che prolifereranno soprattutto nel decennio seguente, che prendono spunto dalla scena europea per ottenere un notevole successo in patria. Esempio emblematico \u00e8 quello dei canadesi Rush che sfornano album pregiatissimi come \"2112\", \"A Farewell to Kings\" e \"Hemispheres\".\nL\"ameriprog\".\nNella seconda met\u00e0 degli anni settanta, parallelamente al decadimento del rock progressivo in Gran Bretagna e in generale in tutta Europa, il genere ebbe un periodo di crescita negli Stati Uniti e in Canada.\nAnni ottanta.\nGli anni ottanta rappresentano il periodo di regressione del progressive, che si ritrova sopraffatto dalla dance e dal punk. Alcuni gruppi storici modificano la loro musica, semplificandola e introducendo spesso elementi pi\u00f9 \"elettronici\": nel 1983 i Genesis conquistano il successo internazionale con la canzone \"Mama\" che d\u00e0 forte enfasi alla batteria elettronica. Nel 1984 gli Yes ottengono a sorpresa una \"hit\" con la canzone \"Owner of a Lonely Heart\" che, pur contenendo moderni effetti elettronici, \u00e8 sufficientemente orecchiabile e ritmata da poter essere suonata nelle discoteche.\nAnche Steve Hackett e Anthony Phillips proseguono sulla loro via, realizzando ottimi dischi. Si ha tuttavia una perdita di creativit\u00e0 generale, e la maggior parte dei gruppi che non si sciolgono cedono alle regole del mercato per sopravvivere: emblematici sono i Genesis di Phil Collins o la PFM, con \"Suonare suonare\", lontani dai fasti del decennio precedente. I Pink Floyd cambiano radicalmente sound con l'abbandono di Roger Waters e la guida di David Gilmour. \"A Momentary Lapse of Reason\", del 1987, ha sonorit\u00e0 meno acustiche e pi\u00f9 pop rispetto ai precedenti lavori. \u00c8 da ricordare il megaconcerto a Venezia della band il 15 luglio 1989, seguito in mondovisione. Anche Waters, con il suo \"Radio K.A.O.S.\" (1987) si sposta verso musiche pi\u00f9 pop senza per\u00f2 dimenticare l'impegno pacifista che ha caratterizzato molti suoi lavori.\nSe il progressive vive un periodo di decadenza, si sviluppa in questo periodo, sempre in Inghilterra, il neoprogressive, un \"revival\" del genere, guidato da gruppi come i Marillion, iQ, Twelfth Night, Pallas e Pendragon. Essi, contro ogni logica commerciale, tentano di recuperare il discorso interrotto dal Punk, e sulla strada del prog sinfonico rispolverano le vie cominciate dai King Crimson, dai Genesis, dagli Yes, mantenendo vivo il prog in un periodo di decadenza.\nCome precedentemente anticipato, una scena particolarmente interessante si sviluppa in Giappone, dove ha luogo una vera e propria riscoperta degli anni settanta ed una rivalutazione del progressive, con una costellazione di gruppi che si avvicinano in particolare al symphonic prog, e che agitano un pubblico finora profano, interessato tra l'altro anche al progressive italiano.\nAnche in Svezia ci sono gruppi interessanti, come gli Isildurs Bane e i Kultivator. Dal Canada arrivano i Miriodor, dall'Ungheria i Solaris e dai Paesi Bassi i Flairck.\nUn'altra importante formazione che dal 1987 popola la scena progressive, e che ne \u00e8 tra i principali esponenti nel decennio successivo, \u00e8 quella dei Porcupine Tree, guidati dal cantante e chitarrista Steven Wilson.\nAnni novanta.\nGli anni novanta vedono una rinascita dello \"stile progressive\", che prende forma in un rock pi\u00f9 spigoloso e duro rispetto a quello degli anni settanta. La scena \u00e8 variopinta: il prog viene ripreso in tutte le sue forme, viene mischiato con altri generi e si diffonde in tutto il globo. Nasce il progressive metal, che unisce il metal alle strutture del progressive, facendo largo uso di tastiere e sintetizzatori. Esso vede come capostipite i Dream Theater, affiancati da molte altre formazioni che proliferanno anche nel nuovo millennio. Vi \u00e8 inoltre un rispolvero del neoprogressive del decennio precedente e la rinascita di alcuni protagonisti del prog anni settanta, che si mostrano capaci di riproporre ottima musica dopo un lungo silenzio.\nAll'inizio del decennio molte nuove band cominciano a riproporre la ricetta del progressive.\nNel 1992 Roger Waters, ex Pink Floyd, pubblica \"Amused to Death\". Il disco ottiene ai lavori precedenti e il brano \"Perfect Sense\" viene portato in tour fino al 2007.\nDa segnalare anche il ritorno in scena, dopo sette anni dall'ultimo disco, dei Pink Floyd, con \"The Division Bell\", che raggiunge il primo posto nelle classifiche e vende oltre 10 milioni di copie. , caratterizzato da spettacolari giochi di luce e dall'impressionante raffinatezza delle esecuzioni. Di questo tour i Pink Floyd pubblicano il doppio album Pulse, uscito anche in cassetta VHS e nel 2006 anche in DVD. Nel 1994 si assiste anche alla pubblicazione dell'album \"Talk\" degli Yes, che segue parzialmente i canoni del rock progressivo classico.\n si assiste invece ad un calo improvviso del genere, dovuto anche allo scioglimento di molte formazioni importanti, . Nel 1997 si segnala l'uscita di \"Calling All Stations\" dei Genesis (ultimo lavoro in studio del gruppo) con il nuovo cantante Ray Wilson e di \"OK Computer\" dei Radiohead: pur non essendo un disco prettamente prog, ne ricalca alcuni aspetti, in particolare i pi\u00f9 sperimentali, soprattutto nella lunga \"Paranoid Android\", con sezioni molto diverse tra loro e temi ripetuti.\nNuovo millennio.\nIl lavoro di artisti contemporanei incorpora alcuni degli elementi pi\u00f9 sperimentali del rock progressivo, soprattutto di matrice psichedelica e floydiana, talvolta combinati con la sensibilit\u00e0 estetica dell'hard rock per produrre una musica che molti trovano intrigante, innovativa e immaginifica. Altri interpreti rimangono pi\u00f9 legati alla tradizione prog, \nIl rock progressivo del periodo classico gode di questa recente riscoperta e di una nuova attenzione, dovuta anche al ricambio generazionale e alle riedizioni in compact disc, a volte anche in edizioni speciali cartonate, di numerosi album fondamentali del genere, un tempo introvabili e adesso molto pi\u00f9 diffusi. Per contro, quello pi\u00f9 recente continua ad essere creato ed ammirato da un solido nucleo di entusiasti, ma sembra non ricevere alcun'attenzione dalla stampa pi\u00f9 commerciale, e non riceve praticamente nessuno spazio sulle radio, che si dedicano, al pi\u00f9, al rispolverare i vecchi miti del genere.\nCon il nuovo millennio, oltre ad alcuni superstiti dell'epoca d'oro, vi sono nuove band.\nIn questi anni si assiste a due riunioni importanti: quella dei Pink Floyd al Live 8 londinese nel 2005 e dei Genesis nel 2007, con un tour mondiale che si concluder\u00e0 al Circo Massimo di Roma di fronte a 500.000 spettatori.\nDa ricordare anche il disco di David Gilmour (chitarrista dei Floyd) \"On an Island\" nel 2006, al quale segue un tour dove, con Richard Wright alle tastiere, Gilmour ripropone vecchi classici del gruppo londinese. Continuano a salire sul palco anche altri vecchi esponenti del genere come Roger Waters (ex Pink Floyd), Steve Hackett (ex Genesis) e Jethro Tull.\nMolte \"vecchie glorie\" si dedicano, in questo periodo, alla produzione di musica classica: Waters scrive l'opera \"\u00c7a Ira\" (2005), Hackett incide \"Tribute\" (2008) per chitarra classica e Tony Banks (tastierista dei Genesis) realizza la suite per orchestra \"Seven\" (2003).\nGeneri derivati.\nLo stile progressive \u00e8 stato ripreso negli anni successivi al 1975 da altri artisti: essi, non appartenenti alla corrente progressive in senso stretto, hanno incorporato nella loro musica la quasi totalit\u00e0 degli aspetti tipici dello stile, dando origine a neoprogressive e progressive metal.\nNeoprogressive.\nIl neoprogressive \u00e8 un genere che nasce dalla nostalgia del progressive classico, in particolare quello sinfonico: nonostante di esso ne vengano richiamati la maggior parte degli aspetti, il neo-prog ha la capacit\u00e0 di evolversi ed acquistare una fisionomia propria, che fa di esso un genere a parte.\nA differenza dei loro predecessori, i gruppi neoprogressive hanno tipicamente scarse velleit\u00e0 di successo commerciale, e mirano invece a conquistare l'apprezzamento del \"sommerso\" pubblico del progressive. Dal 1985-86 fino alla fine degli anni novanta questo movimento di artisti di nuova generazione si mantiene molto prolifico, schierando gruppi come i Marillion, gli IQ, i Twelfth Night, i Pendragon e i Pallas.\nDefinizione ed elementi caratteristici.\nFra l'inizio e la met\u00e0 degli anni ottanta iniziano ad apparire sulla scena gruppi progressive di nuova generazione, tipicamente fondati da musicisti che erano stati \"fan\" dei grandi gruppi del decennio precedente, che cercano abbastanza esplicitamente di emularne lo stile. Inizialmente l'imitazione \u00e8 spesso piuttosto esplicita, tuttavia \u00e8 errato considerare il new progressive una mera imitazione e manierismo: molti di questi gruppi, infatti, seppero realizzare opere che divennero veri e propri \"classici\" per i fautori del rock progressivo. La trilogia iniziale dei gi\u00e0 citati Marillion, \"Script for a Jester's Tear\", \"Fugazi\" e \"Misplaced Childhood\", \u00e8 per esempio, considerata di grandissimo valore artistico; lo stesso si pu\u00f2 dire di album degli IQ come \"The Wake\" e \"Tales from the Lush Attic\", o l'album dal vivo \"Live and Let Live\" dei Twelfth Night. Quest'ultimo gruppo \u00e8 un'evidente testimonianza della capacit\u00e0 di innovazione del movimento neoprogressive: le loro esibizioni dal vivo (e i loro album in studio in misura minore) univano musicalit\u00e0 progressive ad elementi new wave o addirittura punk, all'impegno politico e ad una teatralit\u00e0 che potrebbe ricordare Frank Zappa.\nStoria.\nIl neoprogressive assume una propria identit\u00e0 verso la met\u00e0 degli anni ottanta, periodo nel quale compare il primo ed unico gruppo capace di \"sfondare\" il muro fra il progressive ed il pop commerciale: i Marillion. Il loro singolo \"Kayleigh\" raggiunge la posizione numero 2 nelle classifiche inglesi (e vende bene in tutto il mondo), ed anche l'album si piazza nelle top ten di vari stati. Nel tour successivo i Marillion riescono a riempire grandi teatri e arene in gran parte d'Europa. Il fenomeno del successo di pubblico dei Marillion \u00e8 per\u00f2 una parentesi piuttosto breve, ed in seguito il new progressive torna ad essere alimentato da un pubblico elitario, non numeroso ma fedele e molto attivo. Nonostante ci\u00f2 i pi\u00f9 importanti gruppi neoprogressive degli anni ottanta riescono a trovare i mezzi per dare vita a discografie molto ricche, e la maggior parte di essi sono ancora attivi.\nIl tardo neoprogressive (anni novanta ed il primo decennio del nuovo millennio) vede gli IQ produrre \"Ever\", i Marillion confezionare \"Brave\" e i Pendragon sfornare \"The World\". Si assiste inoltre alla fine del predominio della scena della musica britannica e l'emergere di numerosissime realt\u00e0 locali, compresa quella italiana.\nIn questo periodo, infine, la diffusione di Internet e la possibilit\u00e0 di acquistare musica online hanno avuto l'effetto di consentire una notevole proliferazione di gruppi noti solo ai cultori del genere che, svincolati da qualsiasi velleit\u00e0 di tipo commerciale, si stanno rivelando, secondo alcuni critici, molto interessanti, e promettono di esplorare nuove vie del rock progressivo.\nProgressive metal.\nNegli anni novanta il ritrovato splendore del prog sugger\u00ec ad alcuni artisti di coniugare le sue sonorit\u00e0 con quelle dell'heavy metal, ed il risultato \u00e8 stato denominato progressive metal.\nDefinizione ed elementi caratteristici.\nCon il progressive metal tutti gli elementi tipici del rock progressivo vengono reinterpretati ed uniti alla tradizione dell'heavy metal: dal progressive sono attinti il virtuosismo dei singoli strumentisti, in alcuni casi portato a livelli estremi; la durata dei brani, che va oltre la media dei 4-5 minuti; l'utilizzo molto frequente di tempi dispari e scale di derivazione classica, le dissonanze del jazz e i tempi sincopati della fusion. Dal metal vengono riprese le sonorit\u00e0 dure, la rumorosit\u00e0 della batteria e lo stile chitarristico, affiancato da suoni molto distorti e freddi.\nI Dream Theater, indipendentemente dalle preferenze musicali, vengono considerati il gruppo di punta di questo genere, ma sarebbe sbagliato considerarli come gli inventori del prog metal, in quanto non hanno fatto altro che recuperare le lezioni dei gruppi precedenti a loro e, a cominciare dal successo di \"Images and Words\", porre i canoni di questo nuovo stile di musica, che verr\u00e0 in seguito ripreso da molte altre formazioni. Gli Opeth, invece, sono il gruppo pi\u00f9 rappresentativo della corrente progressive death metal, il pi\u00f9 importante sottogenere del progressive metal, al quale unisce le sonorit\u00e0 tipiche del death metal.\nStoria.\nGi\u00e0 negli anni settanta si assiste al tentativo di unire le peculiarit\u00e0 del prog al rock pi\u00f9 duro: i Rush, gruppo da cui i Dream Theater hanno tratto gran parte del loro stile, hanno unito le tecniche del progressive rock al loro background, basato sull'hard rock dei Led Zeppelin, creando un nuovo stile che, rispetto al progressive rock inglese, era caratterizzato da suoni molto pi\u00f9 duri. I King Crimson, poi, hanno trasformato il progressive sinfonico degli esordi in un genere molto pi\u00f9 duro, in particolare con l'utilizzo di dissonanze e suoni pi\u00f9 graffianti, che hanno reso la loro musica pi\u00f9 aggressiva. Un'operazione contraria, che dall'hard rock conduce al progressive, viene svolta dai Deep Purple, che grazie allo stile di Blackmore e Lord hanno contribuito alla diffusione dell'utilizzo, da parte di gruppi rock, di sonorit\u00e0 vicine alla musica classica, che sarebbero state riprese dai Rainbow e utilizzate da chitarristi come Yngwie Malmsteen e i gruppi di speed metal o metal sinfonico (genere che in alcuni casi, come Angra o Symphony X \u00e8 difficile separare nettamente dal progressive metal).\nNonostante questi esperimenti, il primo embrione di progressive metal vede la luce solo agli inizi degli anni ottanta grazie ai Fates Warning ed ai Queensr\u00ffche, i quali propongono un heavy metal arricchito con elementi tipici del rock progressivo. Le influenze di queste due band contribuirono alla nascita di molte formazioni, tra cui i Dream Theater, ai quali si attribuisce il merito di aver definito i principali canoni dello stile grazie al loro album \"Images and Words\". Altri gruppi significativi sono gli Shadow Gallery, i Threshold, i Vanden Plas, i Royal Hunt e i Tool. Il genere sub\u00ec modifiche nei paesi scandinavi, come Norvegia e soprattutto Svezia, grazie ai lavori di band come gli Evergrey, i Pain of Salvation e gli Andromeda. Anche in Italia il prog trov\u00f2 solide basi in gruppi come DGM, Secret Sphere, Vision Divine, Lab\u00ffrinth, Eldritch, Time Machine.\nCome gi\u00e0 accennato, un'operazione pi\u00f9 estrema viene compiuta dagli Atheist con il loro \"Piece of Time\", e dagli Opeth, qualche anno dopo, con \"Orchid\". Essi creano il progressive death metal, del quale analizzano e sviluppano due lati differenti: gli Atheist quello maggiormente tecnico, dando vita, assieme ai connazionali Cynic, a quello che poi sarebbe stato chiamato technical death metal; gli Opeth quello maggiormente melodico ed atmosferico, infarcendo le loro produzioni musicali di espliciti riferimenti al rock progressivo e concentrando l'attenzione dell'ascoltatore sulla continua alternanza tra melodia e distorsione."}
{"id": "1975299", "revid": "1776051", "url": "https://it.wikipedia.org/wiki?curid=1975299", "title": "Galeazzo Calciati", "text": "Fu senatore del Regno d'Italia dalla XVII legislatura."}
{"id": "1975301", "revid": "647919", "url": "https://it.wikipedia.org/wiki?curid=1975301", "title": "Piani Resinelli", "text": ""}
{"id": "1975302", "revid": "599013", "url": "https://it.wikipedia.org/wiki?curid=1975302", "title": "Suore veroniche del Volto Santo", "text": "Le Suore Veroniche del Volto Santo sono un istituto religioso femminile di diritto pontificio: i membri di questa congregazione, dette semplicemente Veroniche, pospongono al loro nome la sigla S.V.V.S.\nStoria.\nLa congregazione venne fondata a Reggio Calabria nel 1934 dal sacerdote Gaetano Catanoso (1879-1963). Il fondatore affid\u00f2 la formazione delle prime candidate alle monache Visitandine della citt\u00e0: il sacerdote dovette inizialmente affrontare molte difficolt\u00e0 a causa del rifiuto del vescovo Lanza di riconoscere l'istituto e dei suoi tentativi di scioglierlo in altre congregazioni.\nL'istituto delle Veroniche venne canonicamente eretto dall'arcivescovo di Reggio Giovanni Ferro il 25 marzo 1958; la congregazione venne approvata dalla Santa Sede l'8 dicembre 1980 e le sue costituzioni il 25 dicembre 1981.\nIl fondatore \u00e8 stato canonizzato il 23 ottobre 2005.\nAttivit\u00e0 e diffusione.\nFine della congregazione \u00e8 l'apostolato fra la gente di campagna attraverso il servizio negli asili, nelle chiese, negli oratori e l'assistenza agli orfani e agli ammalati: il tutto, in spirito di riparazione alle bestemmie e alla profanazione dei giorni festivi.\nLa sede generalizia \u00e8 a Reggio Calabria.\nAlla fine del 2008 l'istituto contava 95 religiose in 17 case."}
{"id": "1975303", "revid": "287204", "url": "https://it.wikipedia.org/wiki?curid=1975303", "title": "Chang Dsu Yao", "text": "\u5f20\u7956\u582f, Zhang Zuyao (pinyin), Chang Tsu-Yao (Wade-Giles). Secondo nome (Zi): \u5f20\u6210\u52f3, Zhang Chengxun (pinyin), Chang Ch'eng Hs\u00fcn (Wade-Giles).\nBiografia.\nChang Dsu Yao nacque nel villaggio Chaijicun (\u67f4\u96c6\u6751), nell'area amministrativa di Zhuzhaixiang (\u6731\u5be8\u4e61), distretto di Peixian, nel 1918. Secondo le biografie ufficiali, che compaiono nei libri da lui stesso firmati in Italia, inizi\u00f2 a praticare arti marziali cinesi con il maestro Liu Baojun all'et\u00e0 di sei anni e prosegu\u00ec lo studio con lui fino all'et\u00e0 di vent'anni. Una cosa invece quasi totalmente misconosciuta \u00e8 che Liu Baojun era un maestro di quindicesima generazione di Meihuaquan. Nel 1938, Chang Dsu Yao fece il suo ingresso nella Junxiao Diliu Fenxiao (\u519b\u6821\u7b2c\u516d\u5206\u6821), un ramo dell'Accademia Militare Wampoa creato in quell'anno a Guilin. In Accademia frequent\u00f2 altri maestri ed apprese altre pratiche di arti marziali cinesi, in particolare studi\u00f2 con Chang Ch'ing P'o, e con Chang Tung Sheng. Probabilmente entr\u00f2 anche in contatto con Fu Zhensong. Nei testi italiani si tramanda che da Chang Ch'ing Po, Chang Dsu Yao apprese alcuni stili. come B\u0101j\u00edqu\u00e1n (Pugilato degli otto estremi), Baguazhang (Palmo degli otto trigrammi), Xingyiquan (Pugilato della forma e dell'intenzione), Liangyiquan (Pugilato dei due principi). Chang Ch'ing P'o, sempre nei testi firmati da Chang Dsu Yao stesso, \u00e8 accreditato come allievo di Yang Chengfu e di Sun Lutang. \u00c8 quindi probabile che Chang Dsu Yao abbia approfondito con lui anche lo studio del Taijiquan, in special modo il Taijiquan stile Yang.\nDa ufficiale, partecip\u00f2 alla guerra contro i giapponesi e poi alla guerra civile contro le forze comuniste di Mao Tse Tung. Dopo la sconfitta dell\u00b4esercito nazionalista di Chiang Kai-shek, nel 1949 si rifugi\u00f2 a Taiwan, come altri militari che scelsero di seguire Chiang nel suo vano progetto di creare una base da cui poter riconquistare la Cina continentale.\nA Taiwan, Chang Dsu Yao strinse amicizia con Zheng Manqing e con Liu Yunqiao. Quest'ultimo fond\u00f2 l'Associazione Wutan e la rivista omonima Wutan Zazhi. Chang Dsu Yao fece delle lezioni in questa associazione e scrisse articoli su questa rivista.\nDurante la sua permanenza a Taiwan, Chang ebbe l'incarico di insegnare arti marziali nell'esercito e nella polizia, e fece delle lezioni all'universit\u00e0 della capitale.\nTra i suoi allievi di Meihuaquan a Taiwan, oltre al figlio Chang Wei Shin, \u00e8 ricordato Xu Wenli (\u5f90\u6587\u7406).\nDopo il suo pensionamento venne scelto dalla Comunit\u00e0 Cinese di Bologna per essere invitato in questa citt\u00e0 ad insegnare arti marziali cinesi, perci\u00f2 tra il 1975 ed il 1976 si trasfer\u00ec in Italia, dove insegn\u00f2 a numerosi allievi prima a Bologna stessa poi a Milano. Il trasferimento a Milano avvenne nel 1977 dietro invito del Maestro Roberto Fassi e grazie all'opera dei primi allievi milanesi entra nella FE.S.I.KA, dove dirige il settore Kung Fu. Negli anni successivi, vista la diffusione enorme della sua scuola, il maestro Chang fonda una propria Associazione, la FeIK, affiliata alla KFROC ed alla CKWPA.\nNel 1986 gli atleti della squadra del Maestro Chang Dsu Yao che parteciparono ai campionati del mondo a Taiwan entrarono in contatto con esponenti della scuola di Meihuaquan dell'isola, in particolare con Zhang Wuchen e Weng Zhengmao. Al loro rientro in Italia si misero a capo di una fazione che diede vita ad una clamorosa e dolorosa separazione dalla FeIK che port\u00f2 via la met\u00e0 dei soci di questa associazione.\nIl 7 febbraio 1992 il maestro Chang Dsu Yao muore, mentre si trova a Taiwan.\nOggi, in Italia, il sistema di arti marziali cinesi insegnato da Chang Dsu Yao \u00e8 conosciuto come Scuola Chang o Kungfu Chang ad indicare un sistema composito e nuovo."}
{"id": "1975304", "revid": "46291", "url": "https://it.wikipedia.org/wiki?curid=1975304", "title": "Juncus maritimus", "text": "Il giunco marittimo (Juncus maritimus Lam.) \u00e8 una pianta della famiglia delle Juncaceae.\nDescrizione.\n\u00c8 una pianta cespugliosa perenne simile al giunco spinoso ma di minori dimensioni e molto meno pungente. I fusti e le foglie sono verdi, pieni e cilindrici.\nL'influorescenza \u00e8 anch'essa verde con fiori verdi o gialli. \nIl frutto \u00e8 una capsula di colore oliva. \nFiorisce tra aprile ed ottobre.\nHabitat.\n\u00c8 una pianta che predilige i terreni sabbiosi, umidi e salati come per esempio quelli che caratterizzano il litorale della penisola italiana."}
{"id": "1975306", "revid": "3115", "url": "https://it.wikipedia.org/wiki?curid=1975306", "title": "Caldone", "text": "Il Caldone (\"Caldon\" in lombardo) \u00e8 un corso d'acqua della Lombardia. \nIdrografia.\nEsso si origina dalla confluenza di numerose aste torrentizie nel comune di Morterone; attraversa la Val Boazzo e, tramite le forre scavate nel Passo del Lupo, scende nella conca alluvionale di Lecco fino a gettarsi nel Lario all'altezza della sede della \"Societ\u00e0 Canottieri\" cittadina.\nStoricamente, i conoidi di deiezione del Caldone e del Gerenzone hanno contribuito alla formazione della strozzatura che separa il lago di Como dal lago di Garlate e della piana su cui si \u00e8 sviluppata la citt\u00e0.\nStoria.\nRicordato anche nei \"Promessi Sposi,\" il Caldone forma il confine tra molti quartieri segnando in particolare il margine sud-ovest del centro storico cittadino. \nComunemente viene chiamato torrente sia per distinguerlo dal \u00abfiume\u00bb, l'Adda (presente nei pressi della sua foce), sia per la sua portata; tuttavia, per il ruolo che ha giocato nell'industrializzazione della zona nella prima met\u00e0 del XX Secolo, veniva chiamato il \"vero fiume di Lecco\". Nonostante lo sfruttamento industriale e i numerosi edifici costruiti sulle sue rive, in seguito il torrente fu visto come un ostacolo alla crescita urbanistica, venendo addirittura coperto nel 1970 da una strada a quattro corsie costruita proprio sopra il suo tratto finale, prima dello sbocco nel Lario."}
{"id": "1975308", "revid": "18878188", "url": "https://it.wikipedia.org/wiki?curid=1975308", "title": "Filippo il Macedone", "text": ""}
{"id": "1975310", "revid": "339392", "url": "https://it.wikipedia.org/wiki?curid=1975310", "title": "La Leggenda del Re Lupo", "text": ""}
{"id": "1975313", "revid": "1776051", "url": "https://it.wikipedia.org/wiki?curid=1975313", "title": "Gaetano Caracciolo", "text": "Fu senatore del Regno d'Italia nella XVII legislatura."}
{"id": "1975318", "revid": "729019", "url": "https://it.wikipedia.org/wiki?curid=1975318", "title": "Cesare Cerruti", "text": "Fu senatore del Regno d'Italia nella XVII legislatura."}
{"id": "1975319", "revid": "93556", "url": "https://it.wikipedia.org/wiki?curid=1975319", "title": "Gran Premio d'Europa 2000", "text": "Il Gran Premio d'Europa 2000 \u00e8 stato un Gran Premio di Formula 1 disputato il 21 maggio 2000 sul circuito del N\u00fcrburgring. La corsa fu vinta da Michael Schumacher su Ferrari, davanti a Mika H\u00e4kkinen e David Coulthard su McLaren - Mercedes.\nVigilia.\nAspetti sportivi.\nIn occasione della gara venne ampliato il paddock di circa trenta metri e furono effettuati lavori di ammodernamento ai box.\nDurante il fine settimana del Gran Premio, la Minardi annunci\u00f2 l'ingaggio come collaudatori di Fernando Alonso, allora attivo nel campionato di Formula 3000, e di Giorgio Vinella, campione in carica della Formula 3000 italiana.\nCome era gi\u00e0 successo in occasione del Gran Premio di San Marino, la gara venne trasmessa dalla Rai senza la telecronaca dei commentatori Gianfranco Mazzoni ed Ivan Capelli a causa di uno sciopero giornalistico.\nAspetti tecnici.\nSia la Ferrari che la McLaren introdussero degli affinamenti sulle proprie monoposto, volti principalmente al miglioramento delle prestazioni in qualifica. La scuderia italiana port\u00f2 in pista la versione evoluta del proprio motore V10, denominata 049B; inoltre, le monoposto di Maranello furono dotate di pinze dei freni di dimensione ridotta studiate dalla Brembo specificamente per le qualifiche, in aggiunta ai dischi alleggeriti gi\u00e0 introdotti a inizio stagione. La McLaren, dal canto suo, approfitt\u00f2 delle temperature relativamente basse per togliere, in qualifica, le ciminiere normalmente montate sulle fiancate per favorire lo smaltimento del calore.\nAnche le altre scuderie non resterono ferme: la Williams port\u00f2 in pista i nuovi portamozzi in fusione di titano, non usati nel Gran Premio di Spagna, la BAR pot\u00e9 impiegare una versione evoluta del motore Honda e una versione rivista del cambio fornito da Xtrac, mentre la Minardi adott\u00f2 una nuova ala all'avantreno e dei nuovi schermi dietro alle ruote anteriori. Proprio la Minardi continu\u00f2 a impiegare il nuovo cambio in fusione di titanio, seppur sulla sola monoposto di Gast\u00f3n Mazzacane.\nProve libere.\nRisultati.\nI tempi migliori della prima sessione di prove libere di venerd\u00ec furono i seguenti:\nI tempi migliori della seconda sessione di prove libere di venerd\u00ec furono i seguenti:\nI tempi migliori delle sessioni di prove libere di sabato mattina furono i seguenti:\nQualifiche.\nResoconto.\nL'esito delle qualifiche fu pesantemente condizionato dalla pioggia, che, arrivata dopo una mezz'ora (dunque a met\u00e0 sessione), imped\u00ec a quasi tutti i piloti di migliorare i propri tempi. La pole position fu quindi conquistata da Coulthard, che precedette di un decimo Michael Schumacher e di circa due decimi il compagno di squadra H\u00e4kkinen.\nAl quarto posto si piazz\u00f2 Barrichello, staccato per\u00f2 di circa sette decimi dal tempo dello scozzese, mentre quinto fu Ralf Schumacher; alle spalle del tedesco si piazzarono Trulli, Fisichella ed Irvine. Pi\u00f9 indietro Heidfeld con la Prost ottenne il tredicesimo posto, migliore prestazione della stagione per lui e per il team; tuttavia, nelle verifiche dopo le qualifiche la vettura del pilota tedesco fu trovata sottopeso e Heidfeld fu escluso anche dalla gara.\nWarm-up.\nRisultati.\nI tempi migliori fatti segnare nel warm up di domenica mattina furono i seguenti:\nGara.\nResoconto.\nAlla partenza H\u00e4kkinen scatt\u00f2 benissimo e super\u00f2 sia Schumacher che Coulthard, portandosi in testa; il pilota scozzese della McLaren perse anche la seconda posizione a vantaggio del ferrarista. Dietro, Fisichella diede una ruotata a Trulli, causandone il ritiro; alle spalle dei primi quattro si inserirono Villeneuve, Ralf Schumacher, lo stesso Fisichella, Irvine e Verstappen. Nel corso del nono giro cominci\u00f2 a piovere: il primo a cambiare le gomme fu Herbert, seguito poi da tutti gli altri.\nNel frattempo, Schumacher super\u00f2 con una bella manovra H\u00e4kkinen, portandosi in testa, mentre Barrichello fece lo stesso con Coulthard. Al cambio gomme, per\u00f2, il pilota brasiliano della Ferrari perse molto tempo, essendo costretto a rientrare ai box un giro dopo il compagno di squadra e ritrovandosi ottavo. H\u00e4kkinen, tornato in pista in terza posizione, sopravanz\u00f2 nel corso del 19\u00ba giro Coulthard, partito con un assetto da asciutto. Alle loro spalle, Fisichella super\u00f2 de la Rosa, risalito molto in classifica grazie ad un cambio gomme anticipato.\nNel corso del 29\u00ba giro Verstappen, ottavo, cerc\u00f2 di sorpassare Irvine: i due si vennero a contatto e Ralf Schumacher, per evitarli, and\u00f2 in testacoda, colpendo la Jaguar. Sia Irvine che Verstappen ripartirono, ritirandosi per\u00f2 lungo il percorso a causa dei danni riportati dalle loro vetture. Nel frattempo, Barrichello sopravanz\u00f2 sia de la Rosa che Fisichella, giungendo cos\u00ec in quarta posizione; tuttavia, il brasiliano si ferm\u00f2 al 33\u00ba passaggio per il secondo pit stop, durante il quale la sua strategia fu portata a tre soste.\nAl 35\u00ba giro entr\u00f2 ai box Schumacher, la cui sosta fu allungata da un problema con un dado ruota. H\u00e4kkinen rimase in pista per altri nove giri spingendo al massimo, ma non riusc\u00ec a passare il pilota della Ferrari. La lotta per la vittoria termin\u00f2 qui, ma Barrichello, nonostante la tattica non ottimale impostagli dalla squadra, sembr\u00f2 poter insidiare il terzo posto di Coulthard: il pilota brasiliano arriv\u00f2 fino in scia allo scozzese, senza per\u00f2 trovare il modo di sopravanzarlo. Fisichella chiuse in quinta posizione approfittando del ritiro di Villeneuve; sesto giunse de la Rosa, che port\u00f2 il primo punto stagionale alla Arrows.\nFonti.\nTutti i dati statistici sono tratti da Autosprint n.21/2000"}
{"id": "1975322", "revid": "1776051", "url": "https://it.wikipedia.org/wiki?curid=1975322", "title": "Domenico Coletti", "text": "Fu senatore del Regno d'Italia nella XVII legislatura."}
{"id": "1975323", "revid": "106908", "url": "https://it.wikipedia.org/wiki?curid=1975323", "title": "Baek", "text": ""}
{"id": "1975324", "revid": "486946", "url": "https://it.wikipedia.org/wiki?curid=1975324", "title": "Stringleben", "text": ""}
{"id": "1975325", "revid": "486946", "url": "https://it.wikipedia.org/wiki?curid=1975325", "title": "Boddin-Langnow", "text": ""}
{"id": "1975333", "revid": "729019", "url": "https://it.wikipedia.org/wiki?curid=1975333", "title": "Angina di Ludwig", "text": "Langina di Ludwig, anche nota come infezione dello spazio sottomandibolare, \u00e8 una infezione che porta alla rapida morte delle cellule che si trovano sotto la bocca.\nLa malattia si diffonde da una preesistente infezione dentale.\nL\u2019angina di Ludwig \u00e8 una patologia nella quale si ha una infezione che coinvolge le logge sottomandibolare, sottolinguale e sottomentale.\nLa causa \u00e8 pi\u00f9 frequente \u00e8 rappresentata da una infezione del secondo o del terzo molare inferiore, nella quale si ha una parodontite apicale cronica.\nDiversi sono i batteri che possono essere responsabili: aerobi o anaerobi, gram positivi e negativi.\nEsempi sono streptococchi, stafilococchi , h. influenzae, neisseria.\nPatogenesi.\nL\u2019infezione dalle logge pu\u00f2 diffondere negli spazi fasciali del collo e causare una fascite necrotizzante.\nPu\u00f2 proseguire nel mediastino e dare mediastinite.\nPu\u00f2 raggiungere il cuore e causare tamponamento cardiaco con morte del soggetto, dal momento che il cuore si infarcisce di pus e non riesce pi\u00f9 a contrarsi.\nSintomatologia.\nFra i sintomi e i segni clinici ritroviamo sollevamento del pavimento del cavo orale, aumento di volume nella regione sottomandibolare, dolore alla palpazione, trisma perch\u00e9 anche i muscoli sono infarciti dal pus, disfagia, dispnea, rialzo termico.\nConseguente al rialzo termico pu\u00f2 esserci una disidratazione del soggetto.\nSono presenti i cinque segni della flogosi, fra cui anche la perdita di funzione, perch\u00e9 il paziente ha una ridotta apertura della bocca.\nEsami.\nLa diagnosi \u00e8 facilmente eseguibile con l'esame obiettivo; se esso non fosse sufficiente si utilizza la tomografia computerizzata.\nPrognosi.\nUna volta l'angina di Ludwig era altamente mortale, ora grazie all'introduzione di farmaci quali gli antibiotici (come ampicillina, sulbactam e clindamicina) la mortalit\u00e0 rimane quasi sempre solo potenziale. Nei casi pi\u00f9 complicati, dove i farmaci risultino inefficaci la persona viene sottoposta ad intervento chirurgico."}
{"id": "1975334", "revid": "2519", "url": "https://it.wikipedia.org/wiki?curid=1975334", "title": "Boddin", "text": "Boddin \u00e8 una frazione del comune di Walkendorf nel Meclemburgo-Pomerania Anteriore, in Germania.\nAppartiene al circondario di Rostock ed \u00e8 parte dell'Amt Gnoien.\nGi\u00e0 comune autonomo, il 26 maggio del 2019 \u00e8 stato incorporato al comune di Walkendorf."}
{"id": "1975338", "revid": "204012", "url": "https://it.wikipedia.org/wiki?curid=1975338", "title": "Infezione dello spazio sottomandibolare", "text": ""}
{"id": "1975342", "revid": "486946", "url": "https://it.wikipedia.org/wiki?curid=1975342", "title": "Langnow", "text": ""}
{"id": "1975343", "revid": "486946", "url": "https://it.wikipedia.org/wiki?curid=1975343", "title": "Luggendorf", "text": ""}
{"id": "1975345", "revid": "486946", "url": "https://it.wikipedia.org/wiki?curid=1975345", "title": "Gro\u00df Woltersdorf", "text": ""}
{"id": "1975347", "revid": "113773980", "url": "https://it.wikipedia.org/wiki?curid=1975347", "title": "Br\u00fcnkendorf", "text": ""}
{"id": "1975348", "revid": "486946", "url": "https://it.wikipedia.org/wiki?curid=1975348", "title": "Klein Woltersdorf", "text": ""}
{"id": "1975349", "revid": "486946", "url": "https://it.wikipedia.org/wiki?curid=1975349", "title": "Gulow-Steinberg", "text": ""}
{"id": "1975350", "revid": "486946", "url": "https://it.wikipedia.org/wiki?curid=1975350", "title": "Gulow", "text": ""}
{"id": "1975352", "revid": "124808", "url": "https://it.wikipedia.org/wiki?curid=1975352", "title": "I Tre Porcellini", "text": ""}
{"id": "1975354", "revid": "486946", "url": "https://it.wikipedia.org/wiki?curid=1975354", "title": "Gro\u00df Langerwisch", "text": ""}
{"id": "1975358", "revid": "486946", "url": "https://it.wikipedia.org/wiki?curid=1975358", "title": "Kehrberg", "text": ""}
{"id": "1975360", "revid": "486946", "url": "https://it.wikipedia.org/wiki?curid=1975360", "title": "Klein Gottschow", "text": ""}
{"id": "1975361", "revid": "486946", "url": "https://it.wikipedia.org/wiki?curid=1975361", "title": "Guhlsdorf", "text": ""}
{"id": "1975362", "revid": "486946", "url": "https://it.wikipedia.org/wiki?curid=1975362", "title": "Simonshagen", "text": ""}
{"id": "1975363", "revid": "486946", "url": "https://it.wikipedia.org/wiki?curid=1975363", "title": "Kuhbier", "text": ""}
{"id": "1975364", "revid": "256896", "url": "https://it.wikipedia.org/wiki?curid=1975364", "title": "Arta Dobroshi", "text": "Ha raggiunto la notoriet\u00e0 interpretando il ruolo di Lorna ne \"Il matrimonio di Lorna\", film dei fratelli Dardenne presentato al Festival di Cannes nel 2008 e vincitore del premio per la sceneggiatura. \nL'attrice non parlava una parola di francese quando fu contattata per la pellicola, ma dopo un mese e mezzo lo conosceva gi\u00e0 abbastanza per poter recitare in quella lingua."}
{"id": "1975370", "revid": "486946", "url": "https://it.wikipedia.org/wiki?curid=1975370", "title": "Kuhsdorf", "text": ""}
{"id": "1975373", "revid": "486946", "url": "https://it.wikipedia.org/wiki?curid=1975373", "title": "Bullendorf", "text": ""}
{"id": "1975375", "revid": "647919", "url": "https://it.wikipedia.org/wiki?curid=1975375", "title": "Terremoto napoletano del 1857", "text": ""}
{"id": "1975376", "revid": "647919", "url": "https://it.wikipedia.org/wiki?curid=1975376", "title": "Terremoto Napoletano del 1857", "text": ""}
{"id": "1975377", "revid": "767487", "url": "https://it.wikipedia.org/wiki?curid=1975377", "title": "Cook da Books", "text": "I Cook da Books sono stati un gruppo musicale nato nel 1980 a Liverpool di genere new wave e pop rock.\nI membri del complesso erano Owen Moran, Tony Prescott, Peter Dreary e John Legget, gi\u00e0 componenti dei gruppi \"Brooklyn\" e \"The Dogems\".\nIl loro primo e unico grande successo internazionale \u00e8 stato la canzone \"Your Eyes\", del maggio 1982, divenuta famosa grazie al film del 1982 \"Il tempo delle mele 2\", di Claude Pinoteau e con Sophie Marceau, del quale faceva parte integrante della colonna sonora.\nDopo la pubblicazione di svariati singoli e dell'album \"Outch\", del 1983, il gruppo risulta discograficamente inattivo dal 1987.\nIl loro ultimo lavoro insieme \u00e8 stato il brano \"The Look Out Is Out\" realizzato per il film Asterix del 1986."}
{"id": "1975382", "revid": "486946", "url": "https://it.wikipedia.org/wiki?curid=1975382", "title": "Tacken", "text": ""}
{"id": "1975386", "revid": "161374", "url": "https://it.wikipedia.org/wiki?curid=1975386", "title": "Persecuzione dei cristiani nell'impero romano", "text": ""}
{"id": "1975389", "revid": "486946", "url": "https://it.wikipedia.org/wiki?curid=1975389", "title": "Tangendorf-Hohenvier", "text": ""}
{"id": "1975393", "revid": "486946", "url": "https://it.wikipedia.org/wiki?curid=1975393", "title": "Hohenvier", "text": ""}
{"id": "1975394", "revid": "599013", "url": "https://it.wikipedia.org/wiki?curid=1975394", "title": "Ram\u00f3n Gato", "text": "Gioca nel ruolo di schiacciatore.\nCarriera.\nCresciuto sportivamente a Cuba, gioca nelle file della Unibon Modena la stagione 1998-99, stagione in cui il giocatore scende in campo solo per poche partite, a causa di un infortunio al ginocchio che lo costringe a numerosi fermi. Nel 2001, ad Anversa, assieme ad alcuni compagni di squadra prende la decisione di allontanarsi dal ritiro della sua Nazionale, allo scopo di poter giocare in Europa; per poter essere tesserato dalla Canadiens Verona deve scontare una squalifica e attendere il lasciapassare degli organi pallavolistici internazionali.\nCon la squadra veneta ottiene due promozioni in A1 (2003-04 e 2007-08) e, nella stagione 2004-05, ottiene il premio come miglior servizio del campionato, con 56 ace. Per la stagione 2008-09, viene ingaggiato dall'Antonveneta Padova anche se, verso la fine della stagione, passa allo Stade Poitevin, squadra con cui termina la stagione.\nNella stagione successiva si reca in Slovenia per giocare nell'ACH Volley Bled. Con la nuova squadra riesce a vincere il campionato sloveno, la coppa di Slovenia e la Middle European League. Nella stessa stagione riesce, inoltre, ad arrivare alla Final Four di Champions League, concludendo con un sorprendente quarto posto.\nSuccessivamente, dopo alcuni mesi di inattivit\u00e0, incomincia ad allenarsi con l'Universal Carpi, in cui gioca il connazionale Maikel Cardona. La societ\u00e0 cerca di tesserarlo come italiano ma, nonostante il giocatore sia in possesso del passaporto italiano, la FIPAV rigetta il tesseramento ed infligge una sconfitta a tavolino alla societ\u00e0. Dopo quest'esperienza viene tesserato dalla Fenice Isernia, in Serie A2, con cui disputa la fine del campionato 2010-2011."}
{"id": "1975396", "revid": "486946", "url": "https://it.wikipedia.org/wiki?curid=1975396", "title": "Tangendorf", "text": ""}
{"id": "1975397", "revid": "486946", "url": "https://it.wikipedia.org/wiki?curid=1975397", "title": "T\u00fcchen", "text": ""}
{"id": "1975399", "revid": "287204", "url": "https://it.wikipedia.org/wiki?curid=1975399", "title": "Bruno Leali", "text": "Professionista dal 1979 al 1994, conta la vittoria di una tappa al Giro d'Italia.\nCarriera.\nPass\u00f2 professionista nel 1979 e fu per molti anni uno dei punti fermi della squadra di Davide Boifava, la Inoxpran poi rinominata in Carrera Jeans. Gregario di valore, seppe nonostante il suo ruolo ottenere diversi successi e piazzamenti, tra cui il Giro del Lazio e una tappa al Giro d'Italia.\nSeppe mettersi in luce anche al Tour de France, dove per\u00f2 non and\u00f2 mai al di l\u00e0 di qualche buon piazzamento; ebbe il suo anno di gloria nel 1987, quando fece sua la Coppa Agostoni, e dato che quell'anno era anche prova valida per il campionato italiano ebbe l'onore di vestire la casacca tricolore.\nDopo quella stagione consegu\u00ec qualche altro piazzamento ed una tappa al Grand Prix du Midi Libre nel 1991. Al Giro d'Italia del 1993 ebbe inoltre il privilegio di sfilare per tre giorni la maglia rosa al leader di quell'anno, lo spagnolo Miguel Indurain. Si ritir\u00f2 dalle corse nel 1994 indossando la maglia della Brescialat-Refin.\nNel maggio 2011 \u00e8 stato inibito a vita dal Tribunale Nazionale Antidoping. Nel giugno 2010 Leali, infatti, era stato sorpreso alla partenza del Girobio con in camera medicinali, integratori, aghi a farfalla e siringhe. All'epoca dirigeva la formazione dilettantistica Lucchini-Unidelta-Ecovalsabbia, che era stata immediatamente esclusa dagli organizzatori della corsa per violazione delle regole di partecipazione."}
{"id": "1975400", "revid": "486946", "url": "https://it.wikipedia.org/wiki?curid=1975400", "title": "Klenzenhof", "text": ""}
{"id": "1975402", "revid": "339392", "url": "https://it.wikipedia.org/wiki?curid=1975402", "title": "Campionato Italiano su Strada", "text": ""}
{"id": "1975404", "revid": "486946", "url": "https://it.wikipedia.org/wiki?curid=1975404", "title": "Reckenthin", "text": ""}
{"id": "1975405", "revid": "486946", "url": "https://it.wikipedia.org/wiki?curid=1975405", "title": "Retzin", "text": ""}
{"id": "1975407", "revid": "1884099", "url": "https://it.wikipedia.org/wiki?curid=1975407", "title": "Un infinito numero", "text": "Un infinito numero \u00e8 un romanzo fantastico di ambientazione storica dello scrittore Sebastiano Vassalli, edito da Einaudi in tre edizioni: 1999, 2001 e 2015.\nIl titolo del libro si riferisce a un pensiero del protagonista, Timodemo, il quale capisce, attraverso i suoi viaggi in Etruria e nel tempo, che la storia \u00e8 destinata a ripetersi:\n\"\u201cCosa verr\u00e0 dopo il futuro?\u201d \u201cTorner\u00e0 il passato, cos'altro vuoi che succeda?\"\"\nTrama.\nIl romanzo \u00e8 incentrato sul monologo di Timodemo, nato a Nauplia (Grecia) ed abbandonato dalla madre in tenera et\u00e0 al venditore di schiavi Musodoro nel paese di Dorikranos. Istruito come grammatico dal maestro Quinzione, viene portato a Napoli dal grossista di schiavi Acrone, dove viene acquistato dal poeta Virgilio come suo segretario.\nHa inizio per lui una nuova vita a fianco dello scrittore, il quale fu incaricato da Ottaviano di scrivere un poema che celebrasse le origini di Roma. \nL'etrusco Mecenate, protettore della cultura e degli artisti della capitale, suggerisce a Virgilio di intraprendere un viaggio nella terra dei Rasna, sconvolta dagli esiti della guerra civile imperversata tra Antonio e Ottaviano, sullo sfondo di una civilt\u00e0 etrusca giunta al termine del suo destino di inesorabile declino. All'avventura prenderanno parte Mecenate stesso, Virgilio, Timodemo, Tanai, Sarmento e le ballerine Tecmessa e Ninfa. L\u00ec infatti sono racchiusi i segreti della nascita di Roma.\nDopo numerosi e faticosi giorni di viaggio, il gruppo raggiunge le citt\u00e0 di Surina e di Arezzo, dove Mecenate chiude i conti con due amministratori che avevano approfittato dei suoi beni in sua assenza. \nFinalmente arrivano presso la citt\u00e0 sacra di Sacni: mentre attendono di poter incontrare il sacerdote del dio Velthune, visitano i templi dedicati alle divinit\u00e0 di Velthune, dio della vita, Northia, personificazione del tempo ed infine Mantus, dio della morte e dell'oltretomba . \nQuando il cielo \u00e8 favorevole alla loro visita, i tre vivono un'esperienza catabatica all'interno del tempio di Mantus: un soprannaturale viaggio nel passato in cui, liberati dalla finitezza temporale dei propri \"involucri\" vitali, potranno rivivere l'\"infinito numero\" di tutte le vite pregresse, un'esperienza in grado di penetrare l'oscuro mistero che avvolge la nascita di Roma, e l'enigmatico rapporto dei Rasna con la storia, la memoria e la scrittura. \nDopo essere fuggiti da Troia, Enea e i suoi compagni, i Lidi, sbarcarono sulle coste del Lazio, dove fecero strage della popolazione autoctona\u2026 e l'origine di Roma, da sempre esaltata dai pi\u00f9 grandi poeti, viene mostrata nella sua realt\u00e0. \n\"\u201cnoi donne siamo state trascinate in uno spiazzo ai margini della citt\u00e0, perch\u00e9 dovevamo servire alla festa dei vincitori. [\u2026] Ho visto i diavoli venuti dal mare che bevevano il vino di mio padre direttamente dalle anfore, dopo averlo allungato con l'acqua della sacra sorgente, e dopo aver mescolato con le spade ancora sporche di sangue!\u201d\"\nSicuramente \u00e8 messa in risalto la figura di Enea, diversa dall'immagine classica, tramandata nel corso dei secoli. \"\u201c\u2026 il loro capo Enea: un uomo grasso e schifoso, pi\u00f9 viscido di una lumaca e pi\u00f9 puzzolente di un porco\u201d.\"\nQualche giorno dopo il risveglio, Mecenate, Virgilio e Timodemo riescono ad incontrare il sommo sacerdote, Aisna, discutendo sul perch\u00e9 una civilt\u00e0 cos\u00ec evoluta, che conosceva e padroneggiava la scrittura, non abbia lasciato alcuna traccia di s\u00e9 in opere scritte.\nVirgilio: \"\u201cPerch\u00e9 non avete mai scritto la vostra storia, e nemmeno le vostre riflessioni sulla vita e sul mondo?\u201d\"\nAisna: \"\u201cLa scrittura ci fa orrore, cos\u00ec come ci fa orrore la morte. La parola scritta \u00e8 un segnale di morte, non lo sai? [\u2026] Gli animali non possono morire: soltanto i loro nomi muoiono. Chi non ha un nome, e non pu\u00f2 scrivere il suo nome, non muore in eterno.\u201d\"\nPer dimostrare il potere distruttivo della scrittura, Aisna scrive su un pezzo di carboncino il proprio nome, quello della madre Ramutha e della bellissima Velia, di cui \u00e8 innamorato Mecenate: entro il giorno seguente questi personaggi moriranno. \nCome annunciato dal sacerdote, \u00e8 la fine dell'era dei Rasna: l'ultimo chiodo nel tempio di Northia \u00e8 stato posto sulla parete-calendario della civilt\u00e0 dei Rasna.\nTerminato il viaggio in Etruria, Virgilio \u00e8 continuamente sottoposto alle pressanti richieste di Ottaviano per la realizzazione dell'Eneide, la cui stesura \u00e8 caratterizzata da continue modifiche. \nNegli ultimi mesi di vita, Virgilio si reca ad Atene dove incontra il principe: l'opera \u00e8 ancora incompleta e la sua intenzione \u00e8 quella di non pubblicarla, poich\u00e9 la Roma e gli eroi presentati non corrispondono alla realt\u00e0. \n\"\u201cRoma era stata una citt\u00e0 etrusca, e la sua storia era un rivolo della storia dei Rasna!\u201d\"\nDopo la morte del poeta, Timodemo tenta, insieme al servo Marittimo, di scappare con i manoscritti dell'opera, ma i due vengono scoperti: Marittimo viene catturato e crocifisso e i manoscritti vengono divulgati, nonostante il desiderio di Virgilio di distruzione dell'opera. La pubblicazione, voluta da Lucio Vario Rufo e Plozio Tucca, favorisce la diffusione di un'immagine falsificata di Enea, \"\u201cmassacratore di donne e bambini\u201d\" presentato come \"\u201cmodello di uomo romano: saggio, forte, paziente, generoso, rispettoso di tutte le leggi e tutte le divinit\u00e0\u201d.\"\nA Timodemo non resta altra via che sfuggire alla condanna a morte, imposta da Augusto: cercando l'oblio da quel mondo, si ritaglia una diversa identit\u00e0 e una nuova remota esistenza in una sperduta fattoria dell'Apulia, in cui la lettura continua a rappresentare la sua pi\u00f9 forte passione."}
{"id": "1975409", "revid": "486946", "url": "https://it.wikipedia.org/wiki?curid=1975409", "title": "Klein Linde", "text": ""}
{"id": "1975417", "revid": "599013", "url": "https://it.wikipedia.org/wiki?curid=1975417", "title": "Suore Marianite di Santa Croce", "text": "Le Suore Marianite di Santa Croce (in inglese \"Marianites of Holy Cross\") sono un istituto religioso femminile di diritto pontificio: i membri di questa congregazione pospongono al loro nome la sigla M.S.C.\nStoria.\nLa congregazione venne fondata nel 1837 a Le Mans dal sacerdote francese Basile Moreau (1799-1873) come ramo femminile della Congregazione di Santa Croce: tra le prime postulanti, che si formarono nel noviziato delle Suore del Buon Pastore, era L\u00e9ocadie Gascoin (1818-1900), ritenuta la cofondatrice dell'istituto.\nDa due costole dell'istituto sono nate le congregazioni delle Suore della Santa Croce (nell'Indiana) e delle Suore della Santa Croce e dei Sette Dolori (in Qu\u00e9bec).\nLe Marianite di Santa Croce ottennero il pontificio decreto di lode il 19 febbraio del 1867: vennero approvate definitivamente dalla Santa Sede il 28 ottobre del 1885.\nAttivit\u00e0 e diffusione.\nLe sorelle si dedicano all'educazione della giovent\u00f9 e alla cura dei malati a domicilio.\nSono presenti in Francia, in Canada e negli Stati Uniti d'America: la sede generalizia \u00e8 a New Orleans.\nAl 31 dicembre 2005 l'istituto contava 220 religiose in 62 case."}
{"id": "1975419", "revid": "547034", "url": "https://it.wikipedia.org/wiki?curid=1975419", "title": "Generi di Theraphosidae", "text": "Di seguito sono descritte le 13 sottofamiglie e i 144 generi della famiglia di ragni Theraphosidae note al luglio 2017, seguendo la suddivisione in sottofamiglie segue quella adottata dal Museo di Storia Naturale di Berna integrata con quella dell'aracnologo M. Jacobi."}
{"id": "1975421", "revid": "1543377", "url": "https://it.wikipedia.org/wiki?curid=1975421", "title": "Prisma di Sennacherib", "text": "Il Prisma di Sennacherib o Prisma di Taylor \u00e8 un prisma retto esagonale, le cui sei facce rettangolari contengono altrettanti paragrafi di un testo accadico in scrittura cuneiforme.\nVenne scoperto nel 1830 dal colonnello Taylor fra le rovine del palazzo di Sennacherib a Ninive (oggi in Iraq), antica capitale dell'impero Assiro. \u00c8 alto 38\u00a0cm e largo 14 ed \u00e8 stato datato al 689 a.C., regno di Sennacherib. Si trova ora nel British Museum. Esiste anche una copia ora all'Istituto orientale di Chicago.\nLe sei facce del prisma riportano annali di Sennacherib, il re assiro che pose l'assedio a Gerusalemme nel 701 a.C."}
{"id": "1975426", "revid": "599013", "url": "https://it.wikipedia.org/wiki?curid=1975426", "title": "Andrea Garghella", "text": "Gioca nel ruolo di schiacciatore nel Monselice Volley.\nCarriera.\nLa carriera di Andrea Garghella inizia nel 1999 nelle giovanili del Petrarca Pallavolo; nella stagione 2000-01, passa alla neonata societ\u00e0 Sempre Volley Padova, in Serie A1; nell'annata 2001-02 gioca per la Virtus Volley Fano, in Serie B1.\nNella stagione 2002-03 torna nella formazione di Padova, che nel 2009 adotter\u00e0 la denominazione di Pallavolo Padova, cui disputa numerosi campionati di Serie A1 e di Serie A2, vincendo, nella stagione 2013-14, la Coppa Italia di Serie A2.\nDopo una lunga militanza nella club di Padova, per il campionato 2015-16 si accasa al Volley Castellana di Montecchio Maggiore, in Serie B1, mentre nella stagione successiva \u00e8 al Monselice Volley, in Serie B."}
{"id": "1975427", "revid": "100187484", "url": "https://it.wikipedia.org/wiki?curid=1975427", "title": "Kreuzburg", "text": "Kreuzburg \u00e8 il nome delle seguenti localit\u00e0:"}
{"id": "1975428", "revid": "1494169", "url": "https://it.wikipedia.org/wiki?curid=1975428", "title": "Rohlsdorf", "text": "Rohlsdorf \u00e8 il nome delle seguenti localit\u00e0:"}
{"id": "1975433", "revid": "486946", "url": "https://it.wikipedia.org/wiki?curid=1975433", "title": "Vettin", "text": ""}
{"id": "1975434", "revid": "793215", "url": "https://it.wikipedia.org/wiki?curid=1975434", "title": "TinyKRNL", "text": "TinyKRNL era un progetto open source nato per creare un kernel basato sul design di Microsoft Windows NT. \nTinyKRNL mirava a essere totalmente compatibile con Windows Server 2003 SP1. Lo sviluppo inizi\u00f2 nel 2006 da Alex Ionescu come fork di ReactOS, ma mirava a utilizzare codice del tutto nuovo e non preso dal progetto \"padre\". Poco tempo dopo, lo sviluppo venne arrestato.\nAlcune parti del codice vennero rilasciate tramite Licenza BSD e altre tramite TinyKRNL Shared Source License. "}
{"id": "1975435", "revid": "2130303", "url": "https://it.wikipedia.org/wiki?curid=1975435", "title": "Chiesa dell'Annunziata (Terracina)", "text": "La chiesa dell'Annunziata \u00e8 un luogo di culto cattolico risalente alla met\u00e0 del XIII secolo situato a Terracina, nella provincia di Latina, una zona del basso Lazio costiero.\nStoria.\nLa chiesa \u00e8 stata costruita nella prima met\u00e0 del XIII secolo. Nel Medioevo rappresentava la parrocchia dell'antico Borgo Murato, fuori Porta Albina.\nNel 1473, pur rimanendo sotto la giurisdizione del comune di Terracina, \u00e8 assegnata in beneficio, da papa Sisto IV della Rovere (1471-1484), al presbitero Nicola Trumbatore.\nIl 19 giugno 1537, dopo l'affidamento della chiesa ai Celestini, viene costruito un monastero, collegato alla chiesa da una porta sul suo lato sinistro, oggi scomparsa.\nNel 1680, il Vescovo Ercole Domenico Monanni crea la congregazione della SS. Annunciationis.\nAgli inizi del XVIII secolo, la chiesa si trova in gravi condizioni; nel 1705, l'edificio viene restaurato come mostrano alcuni particolari della decorazione architettonica ancora visibile; dopo il passaggio ai Carmelitani, avvenuto in questo periodo, le notizie intorno al monumento sono scarse.\nNel 1710, l'abate Accoramboni, protonotario apostolico, ordina il rifacimento del gradino dell'altare maggiore. Altre indicazioni di restauro riguardano le cappelle presenti nella chiesa: san Carlo Borromeo, san Biagio e la Vergine del Carmelo.\nNel 1729, papa Benedetto XIII, di ritorno da Benevento, il pomeriggio del 30 maggio arriva a Terracina e sosta nella chiesa dell'Annunziata per udire la messa; ospitato nel convento dei domenicani, ripartir\u00e0 pochi giorni dopo per Cisterna.\nIl 23 aprile, 1734, i frati Carmelitani, dato il numero elevato di salme sepolto nella chiesa, ottengono di essere sepolti nella \"tomba in S. Cesario avanti il fonte battesimale\". \nLa Confraternita del carmine tent\u00f2 un recupero della chiesa nel 1867, trasferendosi nei suoi locali, ma le gravi condizioni in cui versava, la fecero di nuovo abbandonare verso la fine dell'Ottocento.\nNel 1927 su segnalazione del Regio Ispettore degli Scavi e Monumenti di Terracina, Antonio Monti, apprendiamo che l'Annunziata aveva bisogno di urgenti restauri al \"tetto e al fianco nord per impedire le infiltrazioni d'acqua\".\nL'ultimo intervento di rilievo in ordine di tempo sono stati i lavori al tetto a capriate avvenuto nella primavera del 1989.\nNon si sa con esattezza quando sia stata abbandonata ufficialmente come luogo di culto n\u00e9 a quando risale la sua sconsacrazione.\nDescrizione.\nUbicazione.\nLa costruzione si erge ai lati della via Annunziata all'incrocio con via Foro Severiano, una piazzetta lastricata antistante costituisce l'unico accesso dalla strada. Osservandola di fronte si notano i resti dell'antica cinta muraria discendente che segue la pendenza della strada laterale. Sulla sinistra, a ridosso dell'edificio, sorge un palazzo di epoca recente.\nArte e architettura.\nL'elemento pi\u00f9 significativo all'esterno dell'edificio \u00e8 rappresentato dall'architrave del portale, sostenuto da due \"mensole fogliate\" e decorato lungo la superficie da un \"intreccio di tralci viminei in rilievo\", che fuoriesce dalle bocche di due \"animali fantastici\" situati alle estremit\u00e0.\nSulla decorazione \u00e8 posta un'iscrizione in caratteri gotici che reca il nome dell'autore: MAGI[STER] A[N]DREAS DE PIPERNO ME FECIT. Si tratta di uno scultore originario di Priverno, famoso soltanto per aver realizzato questo portale, probabilmente nella prima met\u00e0 del XIV secolo. Recenti restauri a Priverno hanno fatto avanzare l'ipotesi di una dipendenza compositiva dell'opera, dall'archivolto centrale del portico del duomo (met\u00e0 del secolo XIII).\nSulla facciata si trova anche un piccolo campanile a vela, la cui campana bronzea \u00e8 custodita nel locale museo civico \"Pio Capponi\".\nAll'interno, l'edificio \u00e8 disposto secondo una pianta gotica a navata unica, con il presbiterio posto in un'abside quadrangolare poco profonda, su un piano rialzato; ad introdurlo un grande arco a sesto acuto, coperto da una volta a crociera ogivale, in cui si riconoscono tracce di affreschi duecenteschi, con medaglioni dipinti sugli spicchi della volta.\nNelle due piccole cappelle con altare, anch'esse rialzate, poste lungo la parete sinistra, si conservano tracce di vecchi affreschi, disposti di fronte agli altari in pietra costruiti sulla parete destra.\nGli altari erano dedicati a san Carlo Borromeo, san Biagio, san Crescenzio, san Rocco e alla \"Vergine del monte Carmelo\". Quest'ultima dedica e relativo culto \u00e8 da mettere in relazione con la presenza, nel monastero adiacente, dell'ordine dei Carmelitani, attestata agli inizi del XVIII secolo."}
{"id": "1975436", "revid": "113404822", "url": "https://it.wikipedia.org/wiki?curid=1975436", "title": "Wolfshagen", "text": ""}
{"id": "1975438", "revid": "486946", "url": "https://it.wikipedia.org/wiki?curid=1975438", "title": "Dannhof", "text": ""}
{"id": "1975439", "revid": "486946", "url": "https://it.wikipedia.org/wiki?curid=1975439", "title": "SS 598", "text": ""}
{"id": "1975440", "revid": "113380960", "url": "https://it.wikipedia.org/wiki?curid=1975440", "title": "Hellburg", "text": ""}
{"id": "1975443", "revid": "287204", "url": "https://it.wikipedia.org/wiki?curid=1975443", "title": "Azienda autonoma", "text": "Unazienda autonoma (nel linguaggio comune amministrazione autonoma), nell'ordinamento giuridico italiano, \u00e8 un'organizzazione che, pur essendo parte dello Stato o di altro ente pubblico e pur essendo normalmente priva di personalit\u00e0 giuridica, possiede caratteri che le conferiscono un certo grado di compiutezza e separatezza.\nStoria.\nLa prima disciplina di tali aziende risale alla legge 29 marzo 1903, n. 103; il R.D. 15 ottobre 1925, n. 2578, estese alle province la possibilit\u00e0 di costituirle e, similmente alla legge 103/1903, ne affid\u00f2 la direzione ad un \"direttore\" che rispondeva ad una \"commissione amministratrice\", la quale era eletta dal consiglio comunale o provinciale ed eleggeva, nel proprio seno, un \"presidente\". \nA partire dai primi anni del XX secolo i comuni pi\u00f9 grandi e, in misura minore, le province hanno gestito attraverso particolari organismi detti \"aziende speciali\" (alcuni servizi pubblici, quali la fornitura di acqua potabile, la nettezza urbana e la raccolta rifiuti, l'esercizio delle farmacie comunali, i trasporti urbani e \u2013 in alcune grandi citt\u00e0 \u2013 la fornitura di energia elettrica. \nDagli anni novanta molte delle aziende autonome statali hanno subito processi di privatizzazione e sono state trasformate in societ\u00e0 per azioni, spesso con il passaggio intermedio in ente pubblico economico; altre sono state trasformate in agenzie. La disciplina di particolari organismi - detti \"aziende speciali\" - che possono essere eventualmente creati e gestiti da parte dagli enti locali \u00e8 stata invece disciplinata dal Testo Unico degli Enti Locali emanato nel 2000.\nCaratteristiche.\nLe aziende autonome - che di norma sono costituite per legge statale - hanno generalmente lo scopo di garantire e/o gestire servizi pubblici, oppure di interesse pubblico. Pur essendo normalmente priva di personalit\u00e0 giuridica, gli organi e uffici che le compongono spesso godono di norme di organizzazione e funzionamento differenziate, spesso allo scopo di esercitare in modo pi\u00f9 agile un'impresa pubblica. Ai sensi del d.lgs. 30 marzo 2001, n. 165 sono indicate come \"amministrazioni dello Stato ad ordinamento autonomo\" ed incardinate presso un ministero della Repubblica Italiana; esse gestiscono particolari attivit\u00e0 in dati settori, come ad esempio per la gestione di monopoli fiscali, come quelli dei sali e dei tabacchi, e di importanti servizi pubblici, come le ferrovie, le strade statali, i telefoni, le poste e telegrafi. Sono formalmente differenti per\u00f2 dalle aziende speciali, che possono essere create dagli enti locali, per varie finalit\u00e0. \nLa compiutezza e separatezza consentono di considerare, sul piano economico-aziendale, l'amministrazione autonoma come un'azienda pubblica distinta dall'ente di cui \u00e8 parte. Sul piano giuridico, le stesse caratteristiche, secondo una diffusa teoria, conferirebbero alle amministrazioni autonome una forma di soggettivit\u00e0 giuridica, seppur di grado minore rispetto alla personalit\u00e0 giuridica di cui sono normalmente prive. Talvolta, per\u00f2, l'ordinamento finisce per attribuire a queste organizzazioni la vera e propria personalit\u00e0, ed allora diventano enti pubblici a tutti gli effetti.\nIn generale l'autonomia delle aziende autonome \u00e8 piuttosto limitata, essendo sempre sottoposte al controllo gerarchico del ministro preposto al ministero di appartenenza. Normalmente sono rette dallo stesso ministro, che ne ha anche la rappresentanza, affiancato da un \"consiglio di amministrazione\", solitamente da lui presieduto, con compiti consultivi e talora deliberativi, e dal \"direttore generale\", con compiti esecutivi.\nLe aziende autonome statali hanno un'autonomia che si esplica nella possibilit\u00e0 di avere:\nNon hanno, invece, un proprio patrimonio; i beni che utilizzano, infatti, rimangono di propriet\u00e0 dello Stato, che li affida all'azienda per lo svolgimento delle sue attivit\u00e0.\nAziende esistenti.\nTra le aziende ancora esistenti vi sono:\nAziende soppresse.\nTra le aziende autonome statali che sono state soppresse si possono ricordare:\nAziende trasformate in altri enti.\nTra le aziende autonome statali che sono state trasformate in enti pubblici economici, in societ\u00e0 per azioni o in agenzie si possono ricordare:"}
{"id": "1975444", "revid": "599013", "url": "https://it.wikipedia.org/wiki?curid=1975444", "title": "Luigi Vitale", "text": "Caratteristiche tecniche.\nMancino, gioca sulla fascia sinistra nel ruolo di terzino o esterno di centrocampo, possiede un ottimo tiro dalla distanza.\nCarriera.\nClub.\nIl passaggio al Napoli e i vari prestiti.\nCompletate le giovanili con l', viene acquistato dal di Aurelio De Laurentiis nella stagione 2004/2005 di Serie C1, ma non colleziona presenze, venendo inserito nel settore giovanile.\nNella stagione 2005/2006 colleziona 7 presenze tra Coppa Italia, Coppa Italia di C, Supercoppa di Serie C1 2006 e campionato di Serie C1, segnando una rete. Fa il suo esordio ufficiale in serie C, nella gara contro la Juve Stabia del 2 ottobre 2005. Un mese dopo, il 9 novembre, segna il suo primo goal in maglia azzurra in - 3-1, gara valevole per i sedicesimi di andata di Coppa Italia di C.\nL'anno dopo viene integrato definitivamente in prima squadra ma riesce a collezionare due sole presenze, una in Coppa Italia e l'altra in B al San Paolo contro il . Nella stagione 2007/08 viene girato in prestito dal al Lanciano in C1, dove gioca 28 partite senza segnare reti.\nA giugno del 2008 torna al , che lo conferma in rosa: ottiene la maglia numero 3 ed esordisce subito nelle gare di Coppa Intertoto contro il Panionios e dei preliminari di Coppa UEFA contro il . Esordisce in Serie A il 31 agosto 2008 alla prima di campionato all'Olimpico contro la . Il 18 settembre 2008 segna il primo gol del contro il , nell'andata del primo turno di Coppa UEFA. Il 28 gennaio 2009 realizza il suo primo gol in Serie A, contro la Fiorentina. Nella sua prima stagione nella massima serie colleziona 18 presenze, di cui 17 dal primo minuto.\nIl 21 agosto 2009 viene ceduto al Livorno in prestito. In campionato colleziona 22 presenze.\nTornato al Napoli, nella stagione successiva colleziona la prima presenza il 30 settembre 2010 nella partita di Europa League giocata in Romania contro la Steaua Bucarest (3-3), in cui mette a segno la rete del momentaneo 3-1.\nIl 12 luglio 2011 passa in prestito al nell'ambito dell'operazione che porta Miguel \u00c1ngel Britos al ., ma nell'arco del campionato non verr\u00e0 mai schierato n\u00e9 dal tecnico Bisoli prima n\u00e9 dal sostituto Pioli poi.\nIl 4 agosto 2012 si trasferisce alla , neopromossa in Serie B, con la formula del prestito con diritto di riscatto della met\u00e0. Il 6 ottobre 2012 segna la sua prima doppietta in carriera al Cittadella e si ripete alla sedicesima giornata,su calcio di rigore contro la Virtus Lanciano.Realizza anche un gol contro la squadra della sua citt\u00e0, la ma dopo la rete non esulta,in segno di rispetto per i tifosi della citt\u00e0 in cui \u00e8 nato e cresciuto.\nRealizza un'altra doppietta (la seconda in carriera) nella prima giornata di ritorno contro la Pro Vercelli e poi torna a segnare contro il realizzando il suo settimo gol stagionale. \nConclude la stagione in rossoverde con 39 presenze e 10 reti realizzate, rivelandosi il miglior marcatore della sua squadra.\nL'opzione d'acquisto non viene esercitata e il calciatore rientra al Napoli, per poi essere ceduto, con la medesima formula, alla , sempre in Serie B dove complice anche vari infortuni disputa 19 presenze e realizzando 4 reti. A fine anno la squadra retrocede in Serie C.\nIl trasferimento alla Ternana.\nIl 14 agosto 2014, torna a titolo definitivo alla con la quale firma un contratto biennale.\nLa stagione \u00e8 altalenante, e molto al di sotto delle aspettative e al di sotto di quella precedente in rossoverde, il giocatore concluder\u00e0 la stagione con 39 presenze e 0 reti realizzate, con un rigore sbagliato contro la Virtus Entella, piazzandosi 4\u00ba nella Top 15 dei difensori di Serie B secondo una classifica stilata dalla Lega Serie B.\nNella seconda stagione del ritorno in verderosso sigla un gol su rigore, il 19 aprile 2016, nel 2-2 contro la Pro Vercelli, tornando al gol dopo due anni (doppietta al con la maglia della Juve Stabia).\nSalernitana ed Hellas Verona.\nNell'estate 2016, passa alla Salernitana, siglando il primo gol in granata il 24 settembre contro il Trapani. Si ripete il 13 novembre contro la . Conclude la sua prima stagione disputando tutte le partite da titolare tranne contro il , dove subentra comunque a Tuia al 34\u00ba.\nLa seconda stagione sigla 2 rigori in 34 partite, contro Parma e di nuovo . Segner\u00e0 2 gol anche nella stagione 2018/2019.\nIl 31 gennaio 2019, dopo 91 presenze e 6 reti in maglia granata, viene ceduto a titolo definitivo al , con cui firma un contratto fino al giugno 2021.\nA fine anno il club consegue la promozione in Serie A, categoria in cui lui torna a giocare dopo 8 anni, ma disputando solo 2 gare prima di venire ceduto.\nSpezia.\nIl 31 gennaio 2020 fa subito ritorno in cadetteria in quanto viene ceduto in prestito allo Spezia.\nFrosinone.\nIl 1\u00ba febbraio 2021 si trasferisce a titolo definitivo al .\nJuventude Stabia.\nIl 12 Febbraio 2022, essendo ancora svincolato, si accorda con i campani del Juventude Stabia, formazione militante in Seconda Categoria.\nStatistiche.\nPresenze e reti nei club.\n\"Statistiche aggiornate al 10 maggio 2021.\""}
{"id": "1975448", "revid": "219110", "url": "https://it.wikipedia.org/wiki?curid=1975448", "title": "Pin Grid Array", "text": "Il Pin Grid Array (abbreviazione utilizzata comunemente: \"PGA\") \u00e8 una tipologia di disposizione dei piedini di un circuito integrato, in particolare dei microprocessori. In un PGA, i piedini vengono disposti in una matrice quadrata che copre, del tutto o in parte, la faccia posteriore del circuito. La spaziatura tra un piedino e l'altro, generalmente, corrisponde a 2,54 mm. I PGA vengono montati su circuiti stampati in due modi: con dei fori passanti o mediante l'utilizzo di socket. I PGA vengono utilizzati principalmente nelle applicazioni che richiedono un numero di piedini molto elevato.\nVarianti di PGA.\nVarianti di PGA sono le seguenti:"}
{"id": "1975449", "revid": "287204", "url": "https://it.wikipedia.org/wiki?curid=1975449", "title": "Tyla Rattray", "text": "Carriera.\nRattray ha iniziato la sua carriera motociclistica nel 2001, quando ha cominciato a collezionare alcune apparizioni nel Mondiale, soprattutto come wild card. Si \u00e8 posizionato dietro al campione Ben Townley al Mondiale MX2 2004.\nDopo essersi piazzato al quarto posto sia nell'edizione 2006 che in quella del 2007, nel 2008 ha vinto il titolo mondiale, correndo per la KTM per il team \"Factory Racing\" gestito dal belga Stefan Everts, ex pluri-campione MX1.\nDal 2009 ha corso invece negli USA nel Campionato AMA Motocross Lites (il \"National\") nel team Kawasaki Monster Energy."}
{"id": "1975451", "revid": "1305772", "url": "https://it.wikipedia.org/wiki?curid=1975451", "title": "Loverboy", "text": ""}
{"id": "1975452", "revid": "71433", "url": "https://it.wikipedia.org/wiki?curid=1975452", "title": "Lover boy", "text": ""}
{"id": "1975453", "revid": "71433", "url": "https://it.wikipedia.org/wiki?curid=1975453", "title": "Lover Boy", "text": ""}
{"id": "1975455", "revid": "123577479", "url": "https://it.wikipedia.org/wiki?curid=1975455", "title": "Giovanna Galletti", "text": "Biografia.\nInizia la sua attivit\u00e0 nel teatro giovanissima, all'inizio degli anni '30, frequentando successivamente i corsi di recitazione al Centro sperimentale di cinematografia di Roma; contemporaneamente lavora in piccole parti nel cinema della fine degli anni '30. Rimarr\u00e0 molto famosa, nel 1945, la sua partecipazione a \"Roma citt\u00e0 aperta\" di Roberto Rossellini, nella parte della mascolina e ambigua collaborazionista della Gestapo, nonch\u00e9 fornitrice di stupefacenti alla fragile ragazza interpretata da Maria Michi.\nNel film del 1950 \"Tot\u00f2 cerca moglie\" sono lungamente inquadrate la sua schiena e le sue spalle molto atletiche. Sar\u00e0 sempre nel teatro la sua attivit\u00e0 prevalente di attrice, all'interno delle compagnie di Luigi Cimara e Annibale Ninchi, poi Laura Adani e Renzo Ricci, sino ad essere scelta da Giorgio Strehler per Clitennestra in \"Elettra\", ai pirandelliani \"Sei personaggi in cerca d'autore\", dove interpreta la parte della Madre.\nNel cinema del dopoguerra e quello dei decenni successivi, verr\u00e0 scelta quasi esclusivamente per interpretare parti di donna malvagia e senza cuore, quasi in memoria del suo ruolo senza possibilit\u00e0 di variazioni in \"Roma citt\u00e0 aperta\". La Galletti talora \u00e8 accreditata con lo pseudonimo Giana Vivaldi: nel film di Mario Bava del 1966 \"Operazione paura\", ove interpreta il ruolo della nobildonna Graps, e nel film di Roberto Mauri del 1965 \"Le notti della violenza\", ove interpreta il ruolo della madre delle protagoniste.\nFrequenti dal dopoguerra le sue partecipazioni alla prosa radiofonica Rai, sia in commedie che in radiodrammi, con la Compagnia di Prosa di Roma della Rai. In televisione avr\u00e0 modo di farsi apprezzare in varie commedie e in alcuni sceneggiati, come \"I fratelli Karamazov\" per la regia di Sandro Bolchi. Appare anche in un episodio del Maigret interpretato da Gino Cervi.\nMuore a Roma nel 1992, a 75 anni."}
{"id": "1975458", "revid": "327773", "url": "https://it.wikipedia.org/wiki?curid=1975458", "title": "Morellino di Scansano", "text": "Il Morellino di Scansano \u00e8 un vino DOCG la cui produzione \u00e8 consentita nel territorio di Scansano e in parte della provincia di Grosseto. Gi\u00e0 DOC dal 1978, l'attuale riconoscimento superiore \u00e8 stato conferito dal Decreto Ministeriale del 14 novembre 2006 ed \u00e8 entrato in vigore dalla vendemmia 2007.\nAbbinamenti consigliati.\nSpezzatini di carne, spiedini, fegatelli di maiale, arrosti di carne di maiale, cinghiale in umido e alcuni piatti di pesce a base di spigole, triglie e scorfani.\nProduzione.\n\"Provincia, stagione, volume in ettolitri\""}
{"id": "1975459", "revid": "599013", "url": "https://it.wikipedia.org/wiki?curid=1975459", "title": "Peter Ndlovu", "text": "Biografia.\nHa un fratello, anch'esso calciatore, Adam Ndlovu. Il 16 dicembre 2012 \u00e8 rimasto coinvolto in un incidente stradale in cui ha perso la vita il fratello.\nCarriera.\nClub.\nNdlovu ha iniziato la carriera nel suo paese natale, lo Zimbabwe, agli Highlanders. \u00c8 passato, a luglio 1991, al Coventry City. Ha anche segnato il secondo gol della Premier League, fondata nel 1992.\nA luglio 1997, \u00e8 passato dal Coventry al Birmingham City, Ha realizzato, con la maglia del Coventry, 39 reti in 141 gare. Dopo una parentesi in prestito all'Huddersfield Town, ha firmato per lo Sheffield United.\nCon la maglia dello Sheffield ha raggiunto i play-off nel 2003.\nHa segnato il gol della vittoria contro il , durante la Football League Cup del 2002 e ha segnato una tripletta contro il Cardiff City nel 2004. Con la divisa dei \"Blades\", ha segnato 25 reti in 114 partite. In totale, Ndlovu ha siglato pi\u00f9 di 90 gol nelle due divisioni maggiori del calcio inglese.\nNel 2004, si \u00e8 trasferito ai sudafricani del Mamelodi Sundowns. Nel 2008, \u00e8 stato ingaggiato dal Thanda Royal Zulu.\nNazionale.\nNdlovu \u00e8 stato un veterano della Nazionale dello , finch\u00e9 non ha dato l'addio nel 2006. Conta 100 presenze e 38 reti, con la maglia della sua rappresentativa, il che fa s\u00ec che lui sia il calciatore pi\u00f9 rappresentativo ed il miglior realizzatore della sua Nazionale."}
{"id": "1975462", "revid": "339392", "url": "https://it.wikipedia.org/wiki?curid=1975462", "title": "Estadio de Bala\u00eddos", "text": ""}
{"id": "1975470", "revid": "729019", "url": "https://it.wikipedia.org/wiki?curid=1975470", "title": "My Movie of You", "text": "My Movie Of You \u00e8 il quinto ed ultimo album in et\u00e0 adolescente del cantante Leif Garrett.\nUscito nell'ottobre-novembre 1981, \u00e8 il meno amato dall'artista a causa della sua impronta musicale commerciale.\nContiene infatti prevalente pezzi pop (\"Uptown Girl\", \"Just Like a Brother\", \"Missin' You\") ed un buon lento (la title track \"Movie of You\"). Il brano di maggior successo \u00e8 \"Runaway Rita\", pubblicato come singolo, che si piazza molto bene solo in Giappone. Negli altri paesi la popolarit\u00e0 di Leif come cantante \u00e8 molto calata, sia per voler insistere su sbagliate scelte musicali precedenti (repertorio rock), sia per dei problemi personali (droga)."}
{"id": "1975472", "revid": "828781", "url": "https://it.wikipedia.org/wiki?curid=1975472", "title": "Vittorio Algeri", "text": "Professionista dal 1977 al 1987, conta la vittoria di una tappa al Giro d'Italia e tre campionati nazionali, due su strada in linea e uno su pista. Dal 2012 \u00e8 direttore sportivo alla Mitchelton-Scott (ex GreenEDGE/Orica).\nCarriera.\nPassista veloce, da dilettante nel 1976 vinse il campionato italiano su strada e concluse ottavo nella prova individuale ai Giochi olimpici di Montr\u00e9al.\nProfessionista dal 1977 con la G.B.C. di Dino Zandeg\u00f9, conquist\u00f2 una tappa al Giro del Belgio 1977, una a Inverigo al Giro d'Italia 1978 e due alla Tirreno-Adriatico, nel 1978 e nel 1989; fu inoltre secondo all'esordio tra i professionisti alla Gand-Wevelgem 1977 dietro a un giovane Bernard Hinault. Nel 1984 vinse la Coppa Bernocchi, gara valida per il campionato italiano: in una stagione senza risultati di valore, un guizzo sul finale di gara lo port\u00f2 ad indossare la maglia di Campione d'Italia. A tutt'oggi resta uno dei pochi ciclisti che si siano imposti ai tricolori sia da dilettante (1976) sia da professionista (1984).\nSceso di bici sal\u00ec subito sull'ammiraglia e come il fratello Pietro Algeri svolse il ruolo di direttore sportivo. Sotto la sua guida sono passati ciclisti come Laurent Fignon, Tony Rominger, Gianni Bugno, Luc Leblanc, Richard Virenque, Ivan Gotti, Dario Frigo, Stefano Garzelli e Mirko Celestino."}
{"id": "1975479", "revid": "2187", "url": "https://it.wikipedia.org/wiki?curid=1975479", "title": "Nora Jane-Noone", "text": ""}
{"id": "1975482", "revid": "599013", "url": "https://it.wikipedia.org/wiki?curid=1975482", "title": "Daniele Sottile", "text": "Carriera.\nLa carriera di Danile Sottile inizia nella stagione 1996-97 nel VBC Cuneo, in Serie A1: con la squadra piemontese rimane legato per cinque stagioni, anche se nell'annata 1997-98 disputa con la squadra giovanile il campionato di Serie B1, vincendo una Coppa Italia, una Supercoppa italiana, la Coppa delle Coppe 1997-98 e la Supercoppa europea 1997; nello stesso periodo \u00e8 impegnato nelle nazionali giovanili, aggiudicandosi con quella Under-19 il campionato mondiale 1997.\nNella stagione 2000-01 passa alla Pallavolo Torino in Serie A2 con la quale vince la Coppa Italia di categoria: il 2 maggio 2001 fa il suo esordio in nazionale a Saint-\u00c9tienne, in una partita contro la Francia, aggiudicandosi nello stesso anno la medaglia d'argento alla World League; nella stagione successiva veste la maglia della Gabeca Montichiari in Serie A1.\nNell'annata 2002-03 torna nuovamente nella squadra di Cuneo, dove resta per altre due stagioni, vincendo un'altra Supercoppa italiana. Per il campionato 2004-05 veste la maglia della Callipo Sport di Vibo Valentia, mentre nella stagione 2006-07 si trasferisce all'Umbria Volley di Perugia.\nNella stagione 2007-08 viene ingaggiato dal BluVolley Verona, in Serie A2, con la quale al termine del campionato conquista la promozione in massima divisione, oltre alla Coppa Italia di Serie A2: con la squadra scaligera resta anche nelle due annate successive.\nNella stagione 2010-11 passa alla Top Volley di Latina, dove resta per cinque annate; nel 2015 con la nazionale vince la medaglia d'argento alla Coppa del Mondo e quella di bronzo al campionato europeo. Si trasferisce al Powervolley Milano nella stagione 2015-16, sempre in Superlega, per far poi ritorno poco dopo nuovamente al club pontino; con la nazionale conquista la medaglia d'argento ai Giochi della XXXI Olimpiade.\nPer il campionato 2021-22 si accasa alla , nella massima divisione."}
{"id": "1975485", "revid": "1776051", "url": "https://it.wikipedia.org/wiki?curid=1975485", "title": "Pasquale Cordopatri", "text": "Biografia.\nFiglio del barone Francesco Pasquale e della baronessa Rachele Fabiani, fu senatore del Regno d'Italia nella XVII legislatura. Ricopr\u00ec la carica di sindaco di Monteleone di Calabria dal marzo 1870 al dicembre 1872 e dall'ottobre 1898 al dicembre 1904. Coniugato con Francesca dei marchesi Bisogni, ebbe cinque figli: Rachele, Francesco, Cesare, Pasqualina ed Eugenia."}
{"id": "1975488", "revid": "1728", "url": "https://it.wikipedia.org/wiki?curid=1975488", "title": "Floriano Del Zio", "text": "Fu senatore del Regno d'Italia nella XVII legislatura.\nBiografia.\nNato a Melfi da Tolomeo, notaio, e Anna Maria Mandile, nobildonna, i suoi familiari furono personalit\u00e0 di rilievo politico e culturale. Uno zio paterno, Antenodoro, fu un soldato dell'esercito murattiano, ricopr\u00ec incarichi importanti nella Carboneria e fu uno dei sostenitori della costituzione borbonica nel 1848. I suoi fratelli, Ireneo e Basilide furono, rispettivamente, letterato e medico nonch\u00e9 autore di opere sul brigantaggio postunitario e il suo pi\u00f9 noto esponente, Carmine Crocco; entrambi ebbero un grande peso nella vita culturale lucana.\nFloriano Del Zio intraprese i primi studi nel seminario di Melfi sotto la guida di Luca Araneo, iniziando a nutrire simpatie per le idee liberali dopo l'insurrezione del 1848. Nel 1850 si stabil\u00ec a Napoli, intraprendendo gli studi universitari e laureandosi in giurisprudenza. Tuttavia non esercit\u00f2 la professione di avvocato ed insegn\u00f2 filosofia (a cui si era sempre pi\u00f9 appassionato nel corso dei suoi studi).\nA causa delle sue idee liberali, Del Zio fu sempre tenuto d'occhio dalla polizia borbonica, non ebbe mai la licenza d'insegnamento e fu costretto a dare lezioni clandestinamente a pochi discepoli. Assieme ad altri intellettuali come Giacomo Racioppi e Giovanni Battista Ajello, fond\u00f2 nel 1854 un circolo antiborbonico, che ebbe contatti anche con societ\u00e0 tedesche e francesi e che fu soppresso prematuramente nel 1858.\nSul finire dello stesso anno, periodo in cui il Regno delle Due Sicilie era vicino al collasso, ader\u00ec al Comitato dell'ordine a Napoli, in cui vennero radunate le forze moderate filocavouriane e filomazziniane. Ebbe un certo rilievo nella insurrezione lucana e fu inviato dal Comitato dell'Ordine a Melfi come commissario insurrezionale con l'obiettivo di organizzare le giunte rivoluzionarie a Melfi, Rapolla, Barile, Rionero e Atella.\nSul finire del 1860, quando ormai la dinastia borbonica era decaduta, Del Zio fece ritorno a Napoli, dove riapr\u00ec la sua scuola privata e fu nominato professore da Francesco De Sanctis, ministro dell'Istruzione pubblica. Fu inoltre docente di filosofia presso i licei di Cagliari e Ferrara ed insegn\u00f2 tale materia anche all'Universit\u00e0 di Pisa.\nMassone, non si sa n\u00e9 dove n\u00e9 quando fu iniziato, ma nel 1869 fu eletto Maestro venerabile della Loggia \"Vulture riacceso\" di Melfi e nello stesso anno prese parte all'Assemblea costituente massonica di Firenze, durante la quale Lodovico Frapolli fu eletto Gran Maestro del Grande Oriente d'Italia, del quale fu egli stesso eletto Grande oratore nel 1871.\nCon l'elezione a deputato, abbandon\u00f2 l'insegnamento per dedicarsi alla politica. Alla Camera fu rieletto consecutivamente per cinque legislature fino al 1880 dal collegio di Melfi ed in seguito eletto come candidato per il collegio di Tricarico, in sostituzione di Francesco Crispi, che aveva optato per Palermo. Durante la sua vita politica, si impegn\u00f2 nell'affrontare diversi temi come la questione romana e il completamento della ferrovia ofantina. Nel 1876 fu nominato membro della giunta per le nuove costruzioni ferroviarie, della quale fu anche segretario, dimettendosi due anni dopo nel dicembre 1878. Nel 1891 fu eletto senatore del regno. Del Zio mor\u00ec a Roma nel 1914."}
{"id": "1975490", "revid": "167080", "url": "https://it.wikipedia.org/wiki?curid=1975490", "title": "Serrature", "text": ""}
{"id": "1975495", "revid": "287204", "url": "https://it.wikipedia.org/wiki?curid=1975495", "title": "Pietro Algeri", "text": "Fu campione del mondo di inseguimento a squadre nel 1971, e poi professionista su strada e pista dal 1974 al 1982. Dal 1982 al 2009 \u00e8 stato direttore sportivo per diversi team professionistici.\nCarriera.\nCominci\u00f2 a gareggiare tra gli Esordienti nel 1966 con il G.S. Torre de' Roveri. Dal 1969 al 1973 fu attivo tra i dilettanti, mettendosi in luce soprattutto su pista, con diverse affermazioni nei campionati italiani e mondiali. Nella competizione iridata fu medaglia d'argento di inseguimento a squadre nel 1969, e oro nel 1971 in quartetto con Giacomo Bazzan, Luciano Borgognoni e Giorgio Morbiato. Fece anche parte della squadra italiana di inseguimento a squadre ai Giochi olimpici di Monaco di Baviera nel 1972, dove per\u00f2 non riusc\u00ec a cogliere medaglie. Negli stessi anni fu attivo anche su strada, vincendo importanti gare come il Giro delle Tre Provincie, il Circuito del Porto e il Trofeo Pap\u00e0 Cervi.\nPassato professionista nel 1974 con la Bianchi-Campagnolo, gareggi\u00f2 su pista fino al 1982, vincendo due volte consecutivamente la Sei giorni di Montr\u00e9al, mettendo a referto, nel 1976, il record dell'ora di mezzofondo, e vincendo il bronzo mondiale di specialit\u00e0 nel 1977 a San Crist\u00f3bal; si aggiudic\u00f2 anche un titolo nazionale professionisti dell'inseguimento individuale e due titoli nel mezzofondo. Su strada fu \"pro\" per sette anni, fino al 1980, non ottenne risultati di rilievo ma corse per quattro volte il Giro d'Italia come gregario.\nRitiratosi dall'attivit\u00e0 agonistica nel 1982, svolse per tre decenni il ruolo di direttore sportivo. Legato al telaista Colnago, diresse fino al 1990 Giuseppe Saronni alla Del Tongo, alla Malvor-Sidi e nella nuova Diana-Colnago, squadra divenuta poi Lampre e dove a partire dal 1992 fu affiancato nello staff tecnico dallo stesso Saronni. Nel 1999 lanci\u00f2 nel professionismo in maglia Lampre il figlio Matteo Algeri. A fine 2003 lasci\u00f2 Lampre per dare vita a una nuova squadra, la Saunier Duval-Prodir, insieme a Mauro Gianetti e al fratello Vittorio Algeri, anch'egli ds con esperienza decennale. Diresse i suoi team in 26 Giri d'Italia, vincendo per tre volte, con Saronni nel 1983, Pavel Tonkov nel 1996 e Gilberto Simoni nel 2001.\nA partire dal 2010 \u00e8 il responsabile in corsa il servizio di Assistenza Meccanica Neutrale delle corse RCS Sport (servizio a marchio Vittoria fino al 2017, Shimano dal 2018), fra cui Tirreno-Adriatico e Giro d'Italia."}
{"id": "1975497", "revid": "1442080", "url": "https://it.wikipedia.org/wiki?curid=1975497", "title": "Fernand Cormon", "text": "Biografia.\nAllievo di Jean-Fran\u00e7ois Portaels (1818-1895) a Bruxelles, e poi di Alexandre Cabanel e di Eug\u00e8ne Fromentin a Parigi, debutt\u00f2 al \"Salon\" del 1868. Si fece conoscere con dipinti di scene sanguinose, come \"Assassinio nell'harem\" e \"La morte di R\u00e2vana\", premiata al \"Salon\" del 1875. Dipinse anche ritratti, sempre in stile accademico, e viaggi\u00f2 in Tunisia e in Bretagna. Professore all'\u00c9cole des Beaux-Arts, nel 1880 fu insignito della L\u00e9gion d'honneur e fu eletto membro dell'Acad\u00e9mie des Beaux-Arts nel 1898.\nSue decorazioni si trovano al Museo di Storia Naturale e al Municipio di Parigi, nonch\u00e9 al Municipio di Tours.\nFernand Cormon mor\u00ec a Parigi all'et\u00e0 di 79 anni.\nIl \"Ca\u00ecno\".\n\"Ca\u00ecno\" \u00e8 una sua opera ispirata a \"La L\u00e9gende des si\u00e8cles\" di Victor Hugo, dalla quale Cormon tolse ogni riferimento religioso, interpretando la scena come una rappresentazione della vita dell'uomo primitivo.\nOpere.\nLe opere pi\u00f9 note:"}
{"id": "1975500", "revid": "125850110", "url": "https://it.wikipedia.org/wiki?curid=1975500", "title": "G\u00f6bekli Tepe", "text": "G\u00f6bekli Tepe (\"collina panciuta\" in turco, \"Portasar\" in armeno, \"Xerabre\u015fk\u00ea\", \"sacre rovine\" in curdo) \u00e8 un sito archeologico, situato a circa 18\u00a0km a nordest dalla citt\u00e0 di \u015eanl\u0131urfa nell'odierna Turchia, presso il confine con la Siria, risalente all'inizio del Neolitico, (Neolitico preceramico A) o alla fine del Mesolitico.\nVi \u00e8 stato rinvenuto uno tra i pi\u00f9 antichi esempi di costruzione in pietra (si suppone un tempio): datato al X millennio a.C., e dunque risalente come minimo a 11600 anni fa, poich\u00e9 la datazione \u00e8 stata ricavata dall'esame C-14 dello stucco organico (tipicamente conteneva un fango di paglie e fibre di fogliame) che ricopre alcuni muri del sito archeologico, ma che potrebbe anche essere stato applicato, o riapplicato, in altro momento successivo, anche a grande distanza di tempo dalla sua primordiale edificazione e quindi eventualmente anche pi\u00f9 antico; la sua costruzione dovette interessare centinaia di uomini nell'arco di tre o cinque secoli.\nLe pi\u00f9 antiche testimonianze architettoniche note in precedenza erano le ziqqurat sumere, datate 5000 anni pi\u00f9 tardi. Oggigiorno \u00e8 tra i pi\u00f9 antichi siti archeologici che testimoniano una antica civilt\u00e0, assieme al sito \"gemello\" Karahan Tepe.\nLa datazione, confermata a 12.000 anni fa, mette in discussione la cronologia storica delle civilt\u00e0 umane, cos\u00ec come finora ipotizzate. I manufatti artistici, in pietra scolpita, rivoluzionano la teoria che definiva tale tempo come quello di popolazioni nomadi dedite alla caccia ed alla raccolta di frutti selvatici. Non si \u00e8 ancora scoperto il modo in cui i blocchi di pietra, gli obelischi monoliti e soprattutto le figure in altorilievo possano essere state scolpite (la metallurgia ufficialmente \u00e8 iniziata circa 5 millenni dopo). N\u00e9 si ha un'idea sul modo di trasporto dei gigantesche monoliti, estratti dalla cava situata ad un chilometro di distanza.\nIntorno all'8000 a.C. il sito di Gobekli Tepe venne deliberatamente abbandonato e volontariamente sepolto con terra riportata dall'uomo.\nLocalizzazione.\nG\u00f6bekli Tepe \u00e8 costituita da una collina artificiale alta circa 15 m e con un diametro di circa 300 m, situata sul punto pi\u00f9 alto di un'elevazione di forma allungata, che domina la regione circostante, tra la catena del Tauro e il Karaca Da\u011f e la valle dove si trova la citt\u00e0 di Harran.\nIl sito utilizzato dall'uomo avrebbe avuto un'estensione da 300 a 500 m\u00b2.\nStoria degli scavi.\nLa valenza archeologica di questa localit\u00e0 fu riconosciuta nel 1963 da un gruppo di ricerca turco-statunitense, che not\u00f2 diversi consistenti cumuli di frammenti di selce, segno di attivit\u00e0 umana nell'et\u00e0 della pietra.\nIl sito fu riscoperto trent'anni dopo da un pastore locale, che not\u00f2 alcune pietre di strana forma che spuntavano dal terreno. La notizia arriv\u00f2 al responsabile del museo della citt\u00e0 di \u015eanl\u0131urfa, che contatt\u00f2 il ministero, il quale a sua volta si mise in contatto con la sede di Istanbul dell'Istituto archeologico germanico. Gli scavi furono iniziati nel 1995 da una missione congiunta del museo di \u015eanl\u0131urfa e dell'Istituto archeologico germanico sotto la direzione di Klaus Schmidt, che dall'anno precedente stava lavorando in alcuni siti archeologici della regione. Nel 2006 gli scavi passarono alle universit\u00e0 tedesche di Heidelberg e di Karlsruhe.\nIl sito archeologico \u00e8 stato aperto alle visite del pubblico nel marzo del 2019.\nResti archeologici.\nGli scavi rimisero in luce un santuario monumentale megalitico, costituito da una collina artificiale delimitata da muri in pietra grezza a secco.\nSono inoltre stati rinvenuti inizialmente quattro recinti circolari, delimitati da enormi pilastri in calcare pesanti oltre 15 tonnellate ciascuno, probabilmente cavati con l'utilizzo di strumenti in pietra. Secondo il direttore dello scavo le pietre, drizzate in piedi e disposte in circolo, simboleggerebbero assemblee di uomini.\nAl maggio 2020, sono stati escavati 40 circoli di pietra delimitati da imponenti colonnati, in numero di oltre 200 colonne di 6 metri e pesanti 15 tonnellate, ma ispezioni geologiche fanno presumere che questi circoli di pietra siano presenti a centinaia nella zona e quindi i lavori archeologici proseguono ancor oggi. \nSono state riportate in luce circa 40 pietre a forma di T, che raggiungono tra i 3 e i 6 metri di altezza. Per la maggior parte sono incise e vi sono raffigurati diversi animali (serpenti, anatre, gru, tori, volpi, leoni, cinghiali, vacche, scorpioni, formiche). Alcune incisioni vennero volontariamente cancellate, forse per preparare la pietra a riceverne di nuove. Sono inoltre presenti elementi decorativi, come insiemi di punti e motivi geometrici.\nIndagini geomagnetiche hanno indicato la presenza di altre 250 pietre ancora sepolte nel terreno.\nUn'altra pietra a forma di T, estratta solo a met\u00e0 dalla cava, \u00e8 stata rinvenuta a circa 1\u00a0km dal sito. Aveva una lunghezza di circa 9 m ed era probabilmente destinata al santuario, ma una rottura costrinse ad abbandonare il lavoro.\nOltre alle pietre sono presenti sculture isolate, in argilla, molto rovinate dal tempo, che rappresentano probabilmente un cinghiale o una volpe. Confronti possono essere fatti con statue del medesimo tipo rinvenute nei siti di Neval\u0131 \u00c7ori e di Nahal Hemar. Gli scultori dovevano svolgere la loro opera direttamente sull'altopiano del santuario, dove sono state rinvenute anche pietre non terminate e delle cavit\u00e0 a forma di scodella nella roccia argillosa, secondo una tecnica gi\u00e0 utilizzata durante l'epipaleolitico per ottenere argilla per le sculture o per il legante argilloso utilizzato nelle murature.\nNella roccia sono anche presenti raffigurazioni di forme falliche, che forse risalgono ad epoche successive, trovando confronti nelle culture sumere e mesopotamiche (siti di Byblos, Nemrik, Helwan e Tell Aswad).\nSviluppi.\nQuesto manufatto istantaneamente mette in discussione e si contrappone alle teorie precedenti che negavano la presenza di civilt\u00e0 precedenti alla Sumera o Egizia in quanto secondo le ipotesi precedenti non sarebbe esistente alcun resto antecedente a queste note e studiate civilt\u00e0. I resti ritrovati risalenti come minimo ad oltre il decimo millennio prima dell'epoca moderna ed addirittura i siti \"gemelli\" anche antecedenti di alcuni secoli, sono evidenze scientifiche dimostrate con datazioni certe che ripropongono la discussione sulla nascita delle civilt\u00e0, agricoltura, simbolismo, religioni e organizzazioni sociali.\nIl famoso Zahi Hawass archeologo egittologo e Segretario generale del Consiglio supremo delle Antichit\u00e0 egizie in alcuni dibattiti, presenti su YouTube, Facebook e Twitter, ha negato la rilevanza di Gobekli Tepe ed addirittura ha messo in dubbio pi\u00f9 volte la sua esistenza.\nInterpretazioni.\nLe raffigurazioni di animali hanno permesso di ipotizzare un culto di tipo sciamanico, antecedente ai culti organizzati in pantheon di divinit\u00e0 delle culture sumera e mesopotamiche.\nLo studio degli strati di detriti accumulati sul fondo del lago di Van in Anatolia ha prodotto importanti informazioni sui cambiamenti climatici del periodo, individuando una consistente crescita della temperatura intorno al 9500 a.C. I resti di pollini presenti nei sedimenti hanno permesso di ricostruire una flora composta da querce, ginepri e mandorli. Fu forse il cambiamento climatico a determinare una progressiva sedentarizzazione delle genti che costruirono il sito.\nAll'inizio degli anni novanta lo studioso di preistoria Jacques Cauvin ha ipotizzato che lo sviluppo delle concezioni religiose avrebbe costituito una spinta alla sedentarizzazione, spingendo gli uomini a raggrupparsi per celebrare riti comunitari. Questa ipotesi ribalta completamente la concezione seguita fino a questo momento dagli studiosi, secondo cui la religione si sarebbe sviluppata solo in seguito al formarsi di insediamenti stabili causati dalla nascita dell'agricoltura.\nLa presenza di una cos\u00ec grande struttura monumentale, dimostra che anche precedentemente allo sviluppo dell'agricoltura e nell'ambito di un'economia di caccia e raccolta, gli uomini possedevano mezzi sufficienti per erigere strutture monumentali.\nSecondo il direttore dello scavo fu proprio l'organizzazione sociale necessaria alla creazione di questa struttura a favorire uno sfruttamento pianificato delle risorse alimentari e di conseguenza lo sviluppo delle prime pratiche agricole, ribaltando quindi di nuovo le ipotesi finora seguite. Il sito si trova infatti nella regione della Mezzaluna fertile, dove era presente naturalmente il grano selvatico, che poi gli uomini addomesticarono dando vita ai primi esperimenti agricoli.\nNessuna traccia di piante o animali domestici \u00e8 stata tuttavia rinvenuta negli scavi, e mancano inoltre resti di abitazioni. A circa 4 m di profondit\u00e0, ossia ad un livello corrispondente a quello della costruzione del santuario, sono state rinvenute tracce di strumenti in pietra (raschiatoi e punte per frecce), insieme ad ossa di animali selvatici (gazzelle e lepri), semi di piante selvatiche e legno carbonizzato, che testimoniano la presenza in questo periodo di un insediamento stabile.\nKlaus Schmidt in \"Costruirono i primi templi\", come proposta di tipo speculativo, lascia intendere che la civilt\u00e0 sviluppata nella provincia di Urfa, che aveva qui uno dei suoi principali templi noti (definibile anche come archetipo di anfizionia, o \"anfizionia dell'et\u00e0 della pietra\"), sarebbe stata trasfigurata nel mito dei monti di Du-Ku della cosmogonia sumera: in questi monti sarebbero esistite le prime divinit\u00e0 (non dotate di nomi individuali, ma semplici spiriti, retaggio degli spiriti sciamanici) e i Sumeri ritenevano che l'uomo vi avesse appreso l'agricoltura, l'allevamento e la tessitura (vi sono forti indizi che almeno i primi due di questi elementi siano effettivamente comparsi in questa zona verso la fine, o comunque durante, la costruzione del complesso megalitico).\nIan Hodder, del programma archeologico della Stanford University, ha detto a proposito del sito: \u201cMolte persone pensano che questo possa cambiare tutto. Cambia completamente le carte in tavola. Tutte le nostre teorie erano sbagliate. Le teorie sulla \"rivoluzione del Neolitico\" hanno sempre sostenuto che tra 10.000 e 12.000 anni fa agricoltori ed allevatori hanno iniziato a creare villaggi, citt\u00e0, lavori specializzati, scrittura e tutto ci\u00f2 che sappiamo delle antiche civilt\u00e0.\nMa uno dei punti salienti delle vecchie teorie \u00e8 che sia nata prima la citt\u00e0 e solo dopo i luoghi di culto.\nOra, invece, alla luce anche di altri ritrovamenti nella zona, come quelli del sito di Karahan Tepe sembra che la religione ed i primi insediamenti stabili, siano apparsi prima di quanto si pensasse, e che le comunit\u00e0 gi\u00e0 fossero organizzate in proto-centri urbani; anzi, che questa cultura sia stata il motore primario per la creazione delle prime citt\u00e0.\u201d"}
{"id": "1975502", "revid": "287204", "url": "https://it.wikipedia.org/wiki?curid=1975502", "title": "Gobekli Tepe", "text": ""}
{"id": "1975504", "revid": "110157", "url": "https://it.wikipedia.org/wiki?curid=1975504", "title": "D\u00e9g\u00e9n\u00e9ration", "text": "D\u00e9g\u00e9n\u00e9ration \u00e8 il primo singolo tratto dall'album \"Point de suture\" della cantautrice francese Myl\u00e8ne Farmer, pubblicato il 18 agosto 2008.\nDopo un anno e mezzo dall'ultimo singolo, estratto dall'album \"Avant que l'ombre... \u00c0 Bercy\", nel febbraio del 2008 viene annunciato un nuovo album. Il titolo del primo singolo \u00e8 \"D\u00e9g\u00e9n\u00e9ration\", pubblicato in anteprima il 19 giugno su NRJ. Si tratta di una traccia di 4.07 minuti, dalle sonorit\u00e0 elettro-pop.\nNel video che accompagna il singolo, girato da Bruno Aveillan, la cantante interpreta una creatura aliena che mette in atto attraverso i suoi poteri soprannaturali una sorta di \"orgia dell'amore\" con tutte le persone che le stanno intorno.\nIl singolo \u00e8 in vendita su supporti fisici dal 18 agosto, una settimana prima dell'uscita dell'album e nonostante la poca promozione arriva direttamente alla posizione numero 1 della classifica dei singoli in Francia. \"D\u00e9g\u00e9n\u00e9ration\" \u00e8 il quinto singolo della cantante ad arrivare nella prima posizione in classifica (dopo \"Pourvu qu'elles soient douces\", \"D\u00e9senchant\u00e9e\", \"XXL\" e il duetto con Moby \"Slipping away (Crier la vie)\". Tra i remix sono noti quelli del dj Martin Solveig e quello di Tomer G.\nSar\u00e0 presentato in versione live durante il tour 2009."}
{"id": "1975515", "revid": "599013", "url": "https://it.wikipedia.org/wiki?curid=1975515", "title": "Religiose di Maria Immacolata (servizio domestico)", "text": "Le Religiose di Maria Immacolata (spagnolo \"Religiosas de Mar\u00eda Inmaculada - Servicio Dom\u00e9stico\") sono un istituto religioso femminile di diritto pontificio: le suore di questa congregazione pospongono al loro nome la sigla R.M.I.\nStoria.\nNel 1853 Eulalia Vicu\u00f1a de Riega apr\u00ec a Madrid \"La Casetta\", per dare aiuto e assistenza alle ragazze che avevano lasciato le campagne per lavorare come domestiche presso le famiglie borghesi nella capitale spagnola: per dare continuit\u00e0 all'opera, la Vicu\u00f1a de Riega affid\u00f2 La Casetta a una comunit\u00e0 di suore, che istituirono anche un educandato a pagamento per fanciulle ricche.\nNel 1868 la nipote di Eulalia, Vicenta Mar\u00eda L\u00f3pez y Vicu\u00f1a (1847-1890), che aveva gi\u00e0 manifestato l'intento di abbracciare la vita religiosa nell'Ordine della Visitazione di Santa Maria, decise di continuare l'opera della zia e inizi\u00f2 a prestare servizio nella Casetta.\nCon l'aiuto del gesuita Victorio Medrano la Vicu\u00f1a inizi\u00f2 a progettare la fondazione di una nuova congregazione, intitolata all'Immacolata Concezione, che assumesse la direzione dell'opera. Ottenuta l'autorizzazione diocesana il 18 aprile 1876, l'11 giugno successivo le prime religiose ricevettero l'abito da Ciriaco Mar\u00eda Sancha y Herv\u00e1s: le loro costituzioni vennero approvate nel 1882 dall'arcivescovo di Toledo Moreno y Maisonave.\nLa congregazione ottenne il pontificio decreto di lode il 18 aprile 1888: le sue costituzioni vennero approvate definitivamente dalla Santa Sede il 12 settembre del 1904.\nLa fondatrice \u00e8 stata proclamata santa da papa Paolo VI il 25 maggio 1975.\nAttivit\u00e0 e diffusione.\nLo scopo dell'istituto \u00e8 quello di accogliere, assistere e proteggere le domestiche durante i periodi di convalescenza e disoccupazione, di aiutarle nella ricerca del lavoro mettendole in contatto con famiglie oneste: le suore gestiscono anche residenze per giovani universitarie e lavoratrici e scuole serali e domenicali per lavoratrici.\nLe suore sono presenti in Europa (Francia, Italia, Portogallo, Regno Unito, Spagna) in America (Argentina, Brasile, Cile, Colombia, Cuba, Ecuador, Messico, Paraguay, Per\u00f9, Uruguay, Stati Uniti d'America, Venezuela), in Asia (India, Filippine) e in Africa (Burkina Faso, Mali); la sede generalizia \u00e8 a Roma.\nAl 31 dicembre 2005 l'istituto contava 1.367 religiose in 130 case."}
{"id": "1975517", "revid": "1964823", "url": "https://it.wikipedia.org/wiki?curid=1975517", "title": "Bologna Football Club 1909 2005-2006", "text": "Questa voce raccoglie le informazioni riguardanti il Bologna Football Club 1909 nelle competizioni ufficiali della stagione 2005-2006.\nStagione.\nIl Bologna nel campionato di Serie B 2005-2006 si \u00e8 classificato all'ottavo posto.\nIn Coppa Italia \u00e8 stato eliminato al secondo turno dal .\nMaglie e sponsor.\nLo sponsor per la stagione 2005-2006 \u00e8 Europonteggi, mentre lo sponsor tecnico \u00e8 Macron. La prima maglia presenta 5 strisce verticali rossoblu, mentre la seconda divisa \u00e8 completamente bianca. La terza divisa \u00e8 blu, con disegno blu scuro sulla parte sinistra.\nRosa.\n\"Rosa tratta dal sito ufficiale.\""}
{"id": "1975518", "revid": "183976", "url": "https://it.wikipedia.org/wiki?curid=1975518", "title": "Llanelli Scarlets", "text": ""}
{"id": "1975524", "revid": "121862344", "url": "https://it.wikipedia.org/wiki?curid=1975524", "title": "Oidio", "text": "L'oidio, detto anche mal bianco, nebbia o albugine, \u00e8 una malattia trofica delle piante causata da funghi Ascomycota della famiglia delle Erysiphaceae nella fase asessuata del ciclo, in passato identificata con il genere di funghi imperfetti \"Oidium\". Caratteristica comune degli \"Oidium\" \u00e8 quella di produrre ife conidiofore terminanti con catene di conidiospore, dette appunto \"oidiospore\".\nIl rapporto trofico che lega gli agenti dell'oidio alle piante ospiti \u00e8 un parassitismo obbligato. La maggior parte delle specie si comporta come ectoparassita, sviluppando un micelio sulla superficie degli organi attaccati. La relazione anatomo-fisiologica che lega il patogeno all'ospite \u00e8 costituita da austorii che attraversano l'epidermide penetrando nelle cellule del tessuto sottostante. Solo alcune specie, facenti capo ai generi \"Leveillula\" e \"Phyllactinia\", penetrano attraverso gli stomi comportandosi in questo caso come ecto-endoparassiti o come endoparassiti.\nSintomatologia.\nLa conseguenza macroscopica del comportamento generale delle Erysiphaceae \u00e8 la formazione di un feltro, di colore biancastro e di aspetto polverulento, sulla superficie degli organi colpiti, dovuta all'intreccio di ife e all'emissione di un numero elevato di spore.\nGli organi colpiti pi\u00f9 frequentemente sono quelli assimilanti o con intensa attivit\u00e0 vegetativa, quali le foglie, i germogli erbacei, i frutti in accrescimento. Nel corso dell'attacco, le aree colpite subiscono dapprima una decolorazione, visibile rimuovendo il feltro micelico, poi la necrosi dei tessuti. In seguito alla necrosi si verificano disseccamenti o spaccature, queste ultime soprattutto in organi carnosi. Ad esempio, nella vite, gli acini attaccati dall'oidio, in seguito alle necrosi perdono l'elasticit\u00e0 dell'epidermide e nel corso dell'accrescimento si lacerano favorendo in un secondo momento l'ingresso di altri patogeni, come la \"Botrytis cinerea\".\nAttacchi gravi portano al disseccamento degli organi colpiti, al deperimento della pianta fino a giungere, nel caso di piante erbacee, ad un esito letale con la morte dell'intera pianta.\nFattori predisponenti.\nLa propagazione dell'oidio avviene prevalentemente attraverso le conidiospore e quindi con la riproduzione asessuata. Le condizioni ambientali favorevoli alla moltiplicazione sono le temperature moderate, con \"optimum\" a 20-22\u00a0\u00b0C, minimi termici a 3-4\u00a0\u00b0C e massimi a 32-34\u00a0\u00b0C, e, secondo le specie, una moderata umidit\u00e0 relativa. I mal bianchi si sviluppano perci\u00f2 generalmente in primavera e all'inizio dell'estate, soprattutto in relazione all'intensa attivit\u00e0 vegetativa delle piante ospiti. La diffusione delle spore \u00e8 favorita dal vento, mentre le piogge abbondanti hanno un effetto contrastante in quanto provocano il dilavamento dei miceli dalle foglie.\nDifesa.\nLa difesa chimica contro l'oidio si effettua tradizionalmente con trattamenti a base di zolfo in polvere. Lo zolfo agisce sublimando allo stato di vapore e interferisce con la funzionalit\u00e0 delle membrane e della catena respiratoria devitalizzando le conidiospore al momento della loro germinazione bloccando perci\u00f2 l'inizio dell'infezione.\nLo zolfo agisce perci\u00f2 per contatto come prodotto di copertura. Il trattamento deve coprire uniformemente e completamente la superficie da proteggere ed ha scopo esclusivamente preventivo. Infatti, con infestazioni in atto, lo zolfo non ha alcun effetto curativo e tanto meno eradicante.\nPer il suo meccanismo d'azione, l'efficacia dello zolfo \u00e8 strettamente condizionata dalla temperatura e dal grado di finezza della polvere. Per questo motivo si tende sempre pi\u00f9 ad abbandonare i trattamenti in polvere, basati su zolfi grossolani, a favore dei trattamenti liquidi, basati su zolfi ventilati o micronizzati. Le temperature minime, sotto le quali lo zolfo non ha efficacia, sono di 18-20\u00a0\u00b0C per i trattamenti con zolfi grossolani e 10-12\u00a0\u00b0C per quelli con zolfi fini. Oltre i 30\u00a0\u00b0C, inoltre, lo zolfo ha in genere effetti fitotossici.\nIl pregio dello zolfo consiste nella tossicit\u00e0 virtualmente nulla nei confronti dei mammiferi e di avere un impatto ambientale bassissimo. Non avendo capacit\u00e0 di penetrazione, inoltre, si rimuove facilmente dalla frutta e dagli ortaggi con il semplice lavaggio. Per contro, ha il difetto di essere fitotossico nei confronti di diverse piante agrarie, di non avere efficacia in determinate condizioni e di non avere capacit\u00e0 eradicante. In questi casi si ricorre all'impiego di antioidici di sintesi ad azione sistemica (come la purina Bupirimate) o citotropica, in grado quindi di bloccare le infestazioni in atto e devitalizzare i miceli insediati. Nell'ottica di una difesa sostenibile, a basso impatto ambientale e sanitario, l'uso di questi antioidici deve essere moderato e limitato ai casi di effettiva necessit\u00e0, al fine di prevenire l'insorgenza di fenomeni di resistenza, l'accumulo di residui nei prodotti, l'impatto nei confronti degli organismi utili, in particolare i fitoseidi predatori.\nPioniere nell'utilizzo dello zolfo come antioidico fu il bolzanino Ludwig von Comini.\nEziologia.\nUn aspetto interessante dell'eziologia dei mal bianchi \u00e8 la stretta relazione fra sistematica e quadro patologico. In passato, i limitati mezzi di indagine ostacolavano l'identificazione della forma sessuata degli agenti eziologici di un numero elevato di malattie delle piante. Nella maggior parte dei casi si potevano per lo pi\u00f9 individuare, oltre al quadro sintomatologico, i caratteri morfologici del fungo fitopatogeno, quali le caratteristiche del micelio, la formazione di eventuali corpi fruttiferi (picnidi, acervuli, ecc.), le caratteristiche delle spore. Questo ha fatto s\u00ec che si generasse un \"taxon\" artificiale, quello dei Deuteromycota o \"Deuteromiceti\" o \"Funghi imperfetti\", in cui sono compresi, appunto, anche gli \"Oidium\". Il ricorso a mezzi di indagine pi\u00f9 sofisticati e l'acquisizione di nuove conoscenze hanno permesso l'individuazione delle \"forme perfette\" che, nella maggior parte dei Deuteromiceti, sono ascrivibili alla divisione degli Ascomycota.\nIn realt\u00e0 si \u00e8 scoperto che, in molti casi, alle affinit\u00e0 morfologiche e sintomatologiche non corrisponde necessariamente un'affinit\u00e0 sistematica, per cui agenti eziologici di malattie simili appartengono spesso a categorie sistematiche distanti, pur avendo affinit\u00e0 nella forma imperfetta. Nel caso degli \"Oidium\" si \u00e8 invece riscontrata una spiccata convergenza sistematica in quanto tutte le forme imperfette di questo tipo sono attribuibili a specie della famiglia delle Erysiphaceae.\nIl livello di specificit\u00e0 della relazione patogeno-ospite, nell'ambito delle Erysiphaceae varia: oltre a specie polifaghe, che possono attaccare decine o centinaia di specie botaniche anche tassonomicamente distanti, si riscontrano soprattutto specie polifaghe o oligofaghe che attaccano piante della stessa famiglia o dello stesso genere o, addirittura, specie monofaghe che attaccano solo piante di un'unica specie. Nella tabella seguente \u00e8 riassunto un quadro degli agenti del mal bianco a carico di piante di interesse agrario.\nUn cenno particolare va fatto alla specie \"Erysiphe polygoni\". In passato a questa specie era stata attribuita una notevole polifagia, con la segnalazione di oltre 350 piante ospiti, prevalentemente incluse fra le Chenopodiaceae, le Polygonaceae, le Apiaceae e le Fabaceae. Attualmente si distinguono differenti specie, un tempo attribuite a \"E. polygoni\", mentre quest'ultima \u00e8 associata strettamente alle Polygonaceae. Ad \"E. polygoni\" erano attribuiti, in passato, le eziologie relative a \"E. heraclei\", \"E. betae\" e \"E. pisi\"."}
{"id": "1975529", "revid": "226458", "url": "https://it.wikipedia.org/wiki?curid=1975529", "title": "Auditori alle Sentenze", "text": "Nell'antica Repubblica di Venezia, gli Auditori alle Sentenze erano una magistratura giudiziaria di istanza intermedia che anticipava per le cause civili l'ultimo grado, rappresentato dal Supremo Tribunale della Quarantia. Gli auditori, dopo aver giudicato sul caso, fungevano, infatti, in caso di ulteriore appello, da pubblica accusa di fronte alla Quarantia.\nAuditori Vecchi, Nuovi e Nuovissimi.\nNel tempo questa magistratura, come gi\u00e0 il tribunale supremo della Quarantia, si scisse in tre rami per meglio affrontare la crescente mole di lavoro provocata dalla rapida espansione territoriale dello Stato veneziano nel corso del Quattrocento. Si vennero ad avere cos\u00ec:\n\"Auditori vecchi alle Sentenze\".\nGli auditori poi detti \"Vecchi\" erano l'originale magistratura, istituita attorno al 1264 (o forse pi\u00f9 tardi, nel XIV secolo), cui poi solo in seguito furono affiancati i \"Nuovi\" e i \"Nuovissimi\". Si componevano di tre membri giudicanti sulle appellazioni civili dei magistrati di Venezia, del Dogado e dello Stato da Mar. Erano anche noti come \"Avogadori Civili\". Per le cause pi\u00f9 piccole essi operavano come giudici di ultima istanza, mentre per le altre cause essi giudicavano con sentenze dette \"di intercessione\" o \"di intromissione\" prima che il caso passasse all'ultimo giudizio della Quarantia Civil Vecchia.\n\"Auditori novi alle Sentenze\".\nIstituiti nel 1410, operavano come gli auditori vecchi, ma con competenza relativa alle nuove conquiste dei Domini di Terraferma. L'ultima istanza ai loro giudizi era riservata alla Quarantia Civil Nova. Sino al XVI secolo ebbero anche il compito di compiere visite annuali nei territori di loro giurisdizione per trattare gli appelli di loro competenza prima che questi giungessero in appello a Venezia. Gli \"Auditori Novi\" fungevano da supplenti per i \"Vecchi\" in caso di impedimento.\n\"Auditori novissimi alle Sentenze\".\nVennero istituiti nel 1492 per supportare l'attivit\u00e0 degli \"Auditori Novi\", trattando le cause di piccolo valore in un tempo massimo di otto mesi.\nGli \"Auditori Novissimi\" fungevano da supplenti per i \"Novi\" in caso di impedimento."}
{"id": "1975530", "revid": "155136", "url": "https://it.wikipedia.org/wiki?curid=1975530", "title": "Quarantia Civil Vecchia", "text": ""}
{"id": "1975531", "revid": "289247", "url": "https://it.wikipedia.org/wiki?curid=1975531", "title": "Quarantia Civil Nova", "text": ""}
{"id": "1975532", "revid": "125674763", "url": "https://it.wikipedia.org/wiki?curid=1975532", "title": "Italia K2", "text": "Italia K2 \u00e8 un documentario italiano di Marcello Baldi, distribuito nel 1955.\nIl film documenta la spedizione italiana al K2 del 1954, condotta da Ardito Desio, che vide la conquista della vetta da parte di Achille Compagnoni e Lino Lacedelli. Il regista Marcello Baldi cur\u00f2 le riprese delle sequenze girate in Italia, mentre le riprese in Pakistan furono curate da Mario Fantin.\nIl film \u00e8 idealmente diviso in tre parti: la preparazione della spedizione in Italia, la marcia di avvicinamento al campo base, la scalata alla vetta. Rispetto alle opere analoghe realizzate dalle altre spedizioni dell'epoca, \"Italia K2\" presenta la novit\u00e0 di mostrare anche delle riprese effettuate proprio dalla vetta; tali riprese furono effettuate dagli stessi Compagnoni e Lacedelli.\nSecondo il Morandini, il film mostra immagini di una \"commovente sobriet\u00e0\", che contrastano invece con l'enfasi del commento, che seguiva il tono generale dei cinegiornali INCOM tipico degli anni cinquanta. Lo stesso autore inoltre fa rilevare come il film non approfondisca gli eventi che portarono alla morte di Mario Puchoz, e non faccia alcun cenno alle vicende occorse a Walter Bonatti il giorno precedente la conquista della vetta.\nTeo Usuelli ha curato la rielaborazione di due canti valdostani per il sottofondo musicale: si tratta di \"Montagnes Vald\u00f4taines\" e \"Belle rose du printemps\". I due canti sono stati eseguiti all'interno del documentario dal Coro della SAT e vengono cantati tuttora dallo stesso coro.\nIl film fu proiettato in anteprima il 25 marzo 1955 alla presenza del presidente Luigi Einaudi ed ebbe un buon successo di pubblico, incassando 360 milioni di lire.\nNel 2022 la Cineteca di Bologna lo ha redistribuito in edizione restaurata.La nuova edizione comprende solo le sequenze realizzate da Fantin; la musica originale \u00e8 stata conservata, mentre sono stati eliminati sia la parte relativa ai preparativi in Italia sia il retorico commento d'epoca, sostituito da didascalie basate sugli appunti di Fantin."}
{"id": "1975534", "revid": "1409041", "url": "https://it.wikipedia.org/wiki?curid=1975534", "title": "Bologna Football Club 1909 2006-2007", "text": "Questa voce raccoglie le informazioni riguardanti il Bologna Football Club 1909 nelle competizioni ufficiali della stagione 2006-2007.\nStagione.\nNel campionato di Serie B 2006-2007 il Bologna si \u00e8 classificato al settimo posto con 54 punti conseguiti.\nIn Coppa Italia i felsinei sono stati eliminati dalla Sampdoria al terzo turno.\nMaglie e sponsor.\nLo sponsor tecnico per la stagione 2006-2007 \u00e8 Macron, mentre lo sponsor ufficiale \u00e8 Volvo.\nRosa.\n\"Rosa tratta dal sito ufficiale.\""}
{"id": "1975538", "revid": "1543377", "url": "https://it.wikipedia.org/wiki?curid=1975538", "title": "Polimenorrea", "text": " \nPer polimenorrea in campo medico, si intende un disturbo della mestruazione, dove vi \u00e8 aumento anomalo della frequenza dell'evento.\nFattori di rischio.\nChi soffre di malattie cardiache congenite ha una maggiore probabilit\u00e0 di incorrere in tale evento."}
{"id": "1975540", "revid": "287204", "url": "https://it.wikipedia.org/wiki?curid=1975540", "title": "Sindhudurg Nagari", "text": "Sindhudurg Nagari (detta anche Oros) \u00e8 un villaggio dell'India di 4.266 abitanti, capoluogo del distretto di Sindhudurg, nello stato federato del Maharashtra.\nGeografia fisica.\nLa localit\u00e0 \u00e8 situata a 19\u00b0 04' 58 N e 72\u00b0 50' 00 E.\nSociet\u00e0.\nEvoluzione demografica.\nNei primi anni 2000 la popolazione di Sindhudurg Nagari assommava a 4.266 persone, delle quali 2.210 maschi e 2.056 femmine."}
{"id": "1975546", "revid": "1318658", "url": "https://it.wikipedia.org/wiki?curid=1975546", "title": "Georges Barr\u00e8re", "text": "Studi\u00f2 al conservatorio di Parigi e nel 1905, trasferitosi negli Stati Uniti, entr\u00f2 come orchestrale nella New York Symphony Orchestra. Insegn\u00f2 tra l'altro alla Julliard School of Music.\nIl 16 febbraio 1936, a New York, present\u00f2 il suo nuovo flauto, interamente costruito in platino per il quale il compositore Edgard Var\u00e8se scrisse il famoso brano \"Density 21.5\"."}
{"id": "1975547", "revid": "1305772", "url": "https://it.wikipedia.org/wiki?curid=1975547", "title": "Safe Trip Home", "text": "Safe Trip Home \u00e8 il terzo album della cantante inglese Dido, pubblicato il 17 novembre 2008.\nL'album \u00e8 stato anticipato dal singolo \"Don't Believe in Love\", uscito il 27 ottobre 2008, e vede la collaborazione di Jon Brion, Rollo Armstrong, Brian Eno, Mick Fleetwood e Questlove. Il sito ufficiale della cantante ha pubblicato le canzoni \"Look No Further\" (il 22 agosto 2008) e \"Grafton Street\" (il 3 ottobre 2008), presenti nell'album, in attesa dell'uscita del CD. Il quotidiano \"The Observer\" ha definito \"Grafton Street\" come \"la canzone di maggior rilievo dell'album\"\nL'album \u00e8 disponibile anche una versione \"deluxe\" a due dischi, il secondo dei quali contiene altre tre tracce inedite e un filmato sulla produzione dell'album. Ha anche ottenuto svariate certificazioni, tra cui Italia dove \u00e8 oro.\nProduzione.\nIl primo annuncio della produzione del disco risale all'ottobre del 2005, quando su un temporaneo nuovo sito ufficiale della cantante si leggeva che \"Dido si trova al momento negli Stati Uniti per registrare alcune nuove canzoni\". In seguito la data d'uscita \u00e8 stata posticipata diverse volte per cause diverse, tra cui la morte del padre della cantante (al quale \u00e8 dedicata \"Grafton Street\") avvenuta nel dicembre del 2006. Inizialmente circolavano voci su una possibile uscita nel 2007, verso l'inverno, poi \u00e8 stata ipotizzata una data tra marzo e aprile del 2008 e infine si \u00e8 pensato alla fine dell'estate.\nIl 22 agosto 2008 finalmente il sito dell'artista ufficializz\u00f2 l'uscita dell'album per il 3 novembre 2008 e reso disponibile il download di \"Look No Further\". Dal sito \u00e8 stato anche annunciato il titolo del primo singolo, \"Don't Believe in Love\", la lista delle tracce e l'immagine di copertina del CD. Nei giorni seguenti sul sito \u00e8 stato inserito un video in tre parti in cui Dido e i suoi collaboratori presentano il disco e parlano dell'artista stessa.\nIl 3 ottobre 2008 l'uscita dell'album \u00e8 stata ulteriormente posticipata al 17 novembre 2008 (18 per gli Stati Uniti) per ritardi nella produzione dei supporti. Per sopperire a tale mancanza nei confronti dei fan in attesa \u00e8 stato reso disponibile sul sito (questa volta in streaming) l'ascolto di un'altra traccia presa dall'album, \"Grafton Street\".\nL'album \u00e8 stato infine pubblicato il 14 novembre 2008, tre giorni prima del giorno previsto precedentemente.\nIl sito web della cantante, in un post pubblicato l'11 dicembre 2008, ha chiesto ai visitatori quale traccia volessero fosse pubblicata come secondo singolo. All'inizio del 2009 sono state pubblicate varie tracce: \"The Day Before the Day\" \u00e8 entrata nelle radio russe il 2 gennaio 2009, \"Quiet Times\" \u00e8 stata ufficialmente girata in radio come secondo singolo in Australia ed \u00e8 trasmessa anche in Croazia, Russia e Repubblica Ceca; \"It Comes and It Goes\" \u00e8 stata pubblicata ufficialmente come secondo singolo in Italia il 3 marzo 2009.\nTracce.\nTracce pubblicate.\nLe seguenti tracce non sono state pubblicate tutte come singoli ufficiali, ma si possono ascoltare in streaming sul sito di Dido."}
{"id": "1975551", "revid": "1919059", "url": "https://it.wikipedia.org/wiki?curid=1975551", "title": "Ottaviano Targioni Tozzetti (poeta e scrittore)", "text": "Biografia.\nFratello di Adolfo, Ottaviano Targioni Tozzetti nacque a Mercatale, frazione di Vernio. Inizi\u00f2 a studiare giurisprudenza all'Universit\u00e0 degli Studi di Pisa, ma dovette trasferirsi per motivi politici a Siena, dove si laure\u00f2. Non aveva tuttavia alcuna inclinazione per l'avvocatura e prefer\u00ec dedicarsi alle antiche scritture e all'insegnamento. Trasferitosi a Livorno nel 1864, insegn\u00f2 italiano nel locale Liceo Classico Niccolini Guerrazzi, di cui in seguito divenne preside. \nStrinse amicizia con Giosu\u00e8 Carducci, con il quale fece parte del sodalizio letterario fiorentino \"Amici pedanti\", e fu convintamente anti romantico. Nel 1872 assieme a Giuseppe Chiarini e Giosu\u00e8 Carducci fond\u00f2 a Livorno il settimanale \"\u00abIl Mare\u00bb\". Oltre agli scritti d'occasione e a numerose novelle, cur\u00f2 due fortunate antologie, una sulla prosa l'altra sulla poesia, che vennero pi\u00f9 volte ristampate.\nIl figlio, Giovanni, fu librettista di opere, tra cui la \"Cavalleria rusticana\" di Mascagni, l'altro figlio, Dino, scrisse componimenti in Dialetto livornese con lo pseudonimo di \"Cangillo\"."}
{"id": "1975553", "revid": "38120", "url": "https://it.wikipedia.org/wiki?curid=1975553", "title": "Peline story", "text": ""}
{"id": "1975560", "revid": "111433", "url": "https://it.wikipedia.org/wiki?curid=1975560", "title": "Ermanarico", "text": "Storia.\nErmanarico viene citato in due fonti romane: gli scritti contemporanei di Ammiano Marcellino ed il \"De origine actibusque Getarum\" di Giordane, storico del VI secolo.\nSecondo Ammiano, Ermanarico fu \"un re guerriero\" che alla fine si suicid\u00f2, davanti all'assalto portato dagli Alani e dagli Unni, che invasero i suoi territori nel 370. Quello che Ammiano dice rispetto alle dimensioni del regno di Ermanarico, \u00e8 che i suoi domini erano ricchi ed estesi. \nSecondo i \"Getica\" di Giordane, Ermanarico regn\u00f2 su Oium. Giordane afferma anche che fece uccidere una giovane donna, probabilmente di origine gota, di nome Sunilda (o Saniel) con l'uso di cavalli: ella era sposata con un capo Rosomoni (probabilmente Roxolani, il copista doveva aver sbagliato a scrivere) ed egli cominci\u00f2 a tradirla. Nonostante fosse lui che le era infedele, venne condannata allo squartamento in quanto colpevole di non essere riuscita a far s\u00ec che il marito rispettasse i vincoli di fedelt\u00e0 col re goto. A questo punto i suoi due fratelli, Sarus e Ammius, esercitarono il dovere di protrarre la faida ferirono gravemente Ermanarico rendendogli difficoltoso il compito di fronteggiare l'invasione unnica. Le varianti a questa leggenda hanno profondamente influenzato la letteratura germanica medievale, compresa quella inglese e quella scandinava (vedi i figli di Jonakr). Secondo Giordane Ermanarico regn\u00f2 con successo sui Goti fino alla morte, arrivata all'et\u00e0 di 110 anni.\nRacconti.\nIn numerosi racconti germanici, Ermanarico \u00e8 mal consigliato da Bicke, Bikka o Sifka, che chiede ad Ermanarico vendetta per lo stupro subito dalla moglie. In altri racconti scritti su Teodorico di Verona, Ermanarico sarebbe lo zio di Teodorico che rub\u00f2 il regno. Il suo consigliere convinse Ermanarico ad uccidere tutti coloro che gli stavano pi\u00f9 vicini.\nNomi di Ermanarico.\nIl nome di Ermanarico in originale lingua gotica fu probabilmente \"A\u00edrmanareiks\". Comunque, a causa del fatto che \u00e8 stato citato nella letteratura di tutto il mondo germanico fino al XIII secolo, il suo nome ha assunto varie forme:\nNomi latini:\nNomi germanici:\nViene chiamato anche Ermanarico, Erminrico, Emmerico, Ermanrik ed in molti altri modi.\nVisto che il nome \"Hei\u00f0rekr\" era quasi sinonimo di Ermanarico, potrebbe essere lo stesso \"Hei\u00f0rekr Ulfhamr\" che, nella \"saga di Herv\u00f6r\", si dice abbia regnato sui Goti per lungo tempo."}
{"id": "1975565", "revid": "304300", "url": "https://it.wikipedia.org/wiki?curid=1975565", "title": "Istituto bancario", "text": ""}
{"id": "1975567", "revid": "179980", "url": "https://it.wikipedia.org/wiki?curid=1975567", "title": "U.L.I.C.", "text": ""}
{"id": "1975571", "revid": "124565611", "url": "https://it.wikipedia.org/wiki?curid=1975571", "title": "Universit\u00e0 della Svizzera italiana", "text": "LUniversit\u00e0 della Svizzera italiana (USI) nasce nel 1996, con sedi a Lugano e Mendrisio (in Canton Ticino). \u00c8 l'unica universit\u00e0 in lingua italiana (anche se molti dei programmi di studio sono in inglese) della Svizzera, con circa 3\u00a0000 studenti. Comprende le facolt\u00e0 di comunicazione cultura e societ\u00e0, scienze economiche, scienze informatiche e scienze biomediche (con sede a Lugano) e l'Accademia di Architettura di Mendrisio. Il 60% della popolazione studentesca \u00e8 straniera.\nNella classifica QS World University Rankings 2020-2021, l\u2019USI \u00e8 stata piazzata al 273\u00ba posto nel mondo.\nSempre nei ranking universitari, l\u2019USI si \u00e8 classificata 54\u00aa nella classifica 2020-2021 \u201cYoung University Rankings\u201d di Times Higher Education, dove vengono classificati gli atenei con meno di 50 anni di attivit\u00e0.\nStoria.\nL'USI \u00e8 nata nel 1996, ma gi\u00e0 nel 1588 un documento conservato nell'archivio storico della citt\u00e0 di Lucerna testimonia i primi tentativi rispetto ad un progetto universitario a Lugano, a opera prima dei Padri Somaschi e poi dei Gesuiti. Tentativi entrambi falliti.\nNel 1844 il progetto di un'accademia ticinese di Stefano Franscini viene approvato dal Gran Consiglio, ma le difficolt\u00e0 finanziarie in cui il Cantone si venne a trovare, e le rivalit\u00e0 tra Locarno, Bellinzona e Lugano, fecero cadere il progetto. Nel corso del '900 ci furono diverse discussioni e almeno tre nuovi tentativi, per una Scuola Superiore di cultura italiana, per una Scuola Superiore della Svizzera italiana e infine per un Istituto di Cultura della Svizzera italiana. Nessuna and\u00f2 a buon fine.\nNel 1985 il Centro Universitario della Svizzera italiana (CUSI) viene approvato dal Gran Consiglio, ma il progetto viene respinto in votazione popolare nel 1986. Nel 1992 Mario Botta raccoglie lo spunto di Roland Crottaz (presidente del consiglio dei politecnici) per un'accademia di architettura e su mandato del governo ticinese imposta un progetto per la sua realizzazione, insieme al Consigliere di Stato Giuseppe Buffi. L'anno successivo la municipalit\u00e0 di Lugano, guidata da Giorgio Giudici, d\u00e0 mandato a Mauro Baranzini, Sergio Cigada e Lanfranco Senn di preparare un progetto dettagliato per l'istituzione di due Facolt\u00e0 a Lugano. A loro si uniscono due anni dopo Luigi Dadda e Remigio Ratti.\nNel marzo 1995 il consiglio comunale di Lugano approva il progetto per due facolt\u00e0 di scienze economiche e della comunicazione. A ottobre il Gran Consiglio approva la legge sulla costituzione dell'Universit\u00e0 della Svizzera italiana con le due facolt\u00e0 luganesi e l'Accademia di architettura a Mendrisio. Infine nel 1996 il Consiglio Svizzero della Scienza si esprime favorevolmente sulla creazione dell'Universit\u00e0 della Svizzera italiana che inizia i propri corsi il 21 ottobre dello stesso anno, alle prime lauree, nel 2000 essa otterr\u00e0 il pieno riconoscimento del Consiglio Federale, che garantisce al Ticino lo status di cantone universitario. L'anno successivo l'USI si adeguer\u00e0 per prima fra le universit\u00e0 svizzere alla Dichiarazione di Bologna. Nel 2004 si aggiunge la facolt\u00e0 di scienze informatiche. Nel 2010 viene affiliato l'Istituto di ricerca in biomedicina (IRB), il nucleo da cui nel 2014 \u00e8 stata istituita la facolt\u00e0 di scienze biomediche.\nNel 2020 l\u2019USI \u00e8 stata inserita per la prima volta nella sua storia nella classifica QS World University Rankings che raggruppa ogni anno i migliori atenei del mondo. Per la classifica 2021, l\u2019ateneo si \u00e8 piazzato al 273\u00ba posto.\nFacolt\u00e0.\nNel campus universitario di Lugano ha sede anche la Facolt\u00e0 di teologia, la quale per\u00f2 non fa parte dell'USI e ha una sua propria struttura direzionale.\nFormazione.\nL'USI adotta il sistema di studi derivanti dalla riforma di Bologna e prevede dunque lauree triennali e master di specializzazione di 2 anni. Offre inoltre programmi di dottorato e di master executive. Le lauree triennali sono: architettura, scienze della comunicazione, scienze economiche, informatica e lingua, letteratura e civilt\u00e0 italiana.\nA esse seguono diciannove master biennali e dottorati di ricerca in comunicazione, filosofia, informatica, architettura, economia e in immunologia, biologia cellulare e biochimica (all'IRB di Bellinzona).\nRicerca.\nAll'USI e negli istituti di ricerca ad essa affiliati (IDSIA, IRB, IOR) sono attivi complessivamente 817 fra docenti, ricercatori e assistenti impegnati in programmi di ricerca nazionali e internazionali in diverse aree scientifiche, in particolare:\nIstituti affiliati o associati.\nIRB - Istituto di Ricerca in Biomedicina.\nL'Istituto di Ricerca in Biomedicina (IRB) di Bellinzona \u00e8 stato fondato nel 2000 con l'obiettivo di promuovere gli studi in immunologia umana, con speciale attenzione sui meccanismi della difesa immunitaria.\nIOR - Istituto Oncologico di Ricerca (IOR).\nL'Istituto Oncologico di Ricerca (IOR) \u00e8 l\u2019unit\u00e0 di ricerca di base e traslazionale dell'Istituto Oncologico della Svizzera Italiana (IOSI).Questa struttura di ricerca ha iniziato la sua attivit\u00e0 presso l'Istituto di Ricerca in Biomedicina (IRB) a Bellinzona nell\u2019aprile 2003 e attualmente impiega circa 50 ricercatori.\nIRSOL - Istituto Ricerche Solari Locarno.\nL'IRSOL (Istituto Ricerche Solari Locarno) focalizza le sue attivit\u00e0 di ricerca sulla fisica solare. Gli obiettivi della ricerca effettuata all'IRSOL sono di studiare le condizioni fisiche presenti nell'atmosfera solare, con attenzione in specifica sul suo magnetismo e i processi fisici coinvolti."}
{"id": "1975573", "revid": "709565", "url": "https://it.wikipedia.org/wiki?curid=1975573", "title": "William Strachey", "text": "I suoi lavori principali sono tra le fonti primarie della storia della colonizzazione inglese del Nord America. Oggi \u00e8 soprattutto ricordato per la sua testimonianza diretta del naufragio sull'isola deserta di Bermuda della nave coloniale \"Sea Venture\" (1609), colpita da un uragano mentre era diretta in Virginia. I sopravvissuti infine riuscirono a raggiungere la Virginia, dopo aver costruito due piccole imbarcazioni durante i dieci mesi che passarono sull'isola. I suoi resoconti del naufragio e della Colonia della Virginia vengono considerati, dagli studiosi shakespeariani, le fonti de \"La tempesta\" di Shakespeare.\nBiografia.\nGli inizi.\nStrachey nacque il 4 aprile del 1572, a \"Saffron Walden\", un piccolo borgo dell'Essex, da \"William Strachey\" e \"Mary Cooke\", in una tenuta acquistata da suo nonno nel 1560. Nel 1588, a 16 anni, entr\u00f2 all\"'Emmanuel College\" della Cambridge University. Successivamente studi\u00f2 alla \"Gray's Inn\", ma non ci sono testimonianze che frequentasse legge. \nLa famiglia e la carriera.\nNel 1595 Strachey spos\u00f2 \"Frances Forster\" e si stabil\u00ec a \"Crowhurst\", Surrey. Strachey sostenne la sua famiglia grazie all'eredit\u00e0 di suo padre, ottenuta dopo una battaglia legale intrapresa con la sua matrigna Elizabeth Brockett. Aveva anche una residenza a Londra, dove assisteva regolarmente ai drammi teatrali, divenendo anche azionista del Blackfriars Theatre. A Londra divenne amico di molti poeti e drammaturghi, tra i quali Thomas Campion, John Donne e Ben Jonson. Scrisse anche un poema di elogio dedicato a Jonson che fu pubblicato nell'opera di Jonson \"Sejanus: His Fall\" (1605), in cui nel 1603 recit\u00f2 Shakespeare.\nMa Strachey si trov\u00f2 in precarie condizioni finanziarie, uno stato dal quale tent\u00f2 di venir fuori per tutto il resto della sua vita. Nel 1606 us\u00f2 l'influenza della famiglia di sua moglie per essere nominato segretario della \"Levant Company\" e di \"Thomas Glover\", l'ambasciatore Inglese in Turchia. Viaggi\u00f2 a Costantinopoli, ma ebbe una disputa con l'ambasciatore e si dimise nel 1607, facendo ritorno in Inghilterra. Successivamente decise di rifarsi nel Nuovo Mondo, quindi acquist\u00f2 due quote della \"Virginia Company\" e salp\u00f2 nell'estate del 1609 per la Virginia sulla \"Sea Venture\", accompagnato da \"Sir Thomas Gates\" e \"Sir George Somers\"."}
{"id": "1975581", "revid": "1872303", "url": "https://it.wikipedia.org/wiki?curid=1975581", "title": "Dialetto", "text": "Il termine dialetto indica, a seconda dell'uso:\nQuesta seconda accezione viene spesso usato nella sociolinguistica italiana, in analogia al francese \"patois\", per riferirsi ai dialetti d'Italia derivati dal latino.\nL'uso del termine \"dialetti\" per riferirsi alle lingue regionali italiane \u00e8 talvolta contestato in quanto lascerebbe intendere minori prestigio e dignit\u00e0 rispetto all'italiano. Altri apprezzano il termine come utile strumento di analisi per chi a vari livelli lavora per il salvataggio delle lingue minoritarie e regionali, che per sopravvivere devono liberarsi dal proprio stato di \"dialetto\", ovvero di lingue \"dialettizzate\".\nAccezioni del termine.\nLa parola 'dialetto' non ha significato univoco. Sulla difficolt\u00e0 di definizione di \"dialetto\" si confronti il \"Dizionario di linguistica\" (pg. 229, a cura di Gian Luigi Beccaria, alla voce \"dialetto\"), dove \u00e8 detto che \"non esiste un valore semantico univoco ed assolutamente non ambiguo [di questo termine], n\u00e9 a livello di uso comune, n\u00e9 a livello vocabolaristico, n\u00e9 a livello di impiego scientifico.\" In generale, al termine si riconoscono due diverse accezioni: variet\u00e0 di una lingua e lingua contrapposta ad un'altra.\nDialetto come variet\u00e0 di una lingua.\nLa prima definisce una variet\u00e0 della lingua nazionale, di un sistema, di un continuum linguistico geografico (\u00e8 il caso dei \"dialects\" dell'inglese americano, che condividono gli stessi caratteri strutturali e la stessa storia della lingua nazionale). Secondo questa definizione, la pi\u00f9 diffusa nei paesi anglosassoni, il termine dialetto \u00e8 riferito ad una precisa famiglia linguistica ed eventualmente relazionato alla \"forma linguistica di riferimento\" o standard (o koin\u00e8); e talune famiglie possono presentare pi\u00f9 di una forma 'standard' (si veda \"diasistema\"). In questo senso \u00e8 lecito parlare di \"dialetto di una lingua\" o \"dialetto di un continuum linguistico o dialettale\" poich\u00e9 equivale a parlare di una variet\u00e0 linguistica intelligibile con le altre del gruppo a cui \u00e8 ascritta.\nDialetto come lingua contrapposta a quella nazionale.\nLa seconda accezione identifica una lingua autonoma rispetto alla lingua nazionale, che ha caratteri strutturali e una storia distinti da quelli della lingua nazionale. In questo caso il dialetto viene considerato come qualsiasi lingua con una propria caratterizzazione territoriale, ma privo di rilevanza politica o prestigio letterario; dal punto di vista della linguistica descrittiva e della filologia prescinde da qualsiasi legame di dipendenza, subordinazione o appartenenza con la lingua ufficiale (o con le lingue ufficiali) vigente nel suo territorio di pertinenza, quantunque tra dialetto e lingua ufficiale possano esistere notevoli parentele e somiglianze.\nDialetto e lingua vernacolare.\nIl termine \"vernacolo\", spesso usato nella lingua italiana come sinonimo di dialetto, indica pi\u00f9 precisamente la lingua vernacolare, una parlata limitata a una precisa zona geografica, usata specificatamente dal popolo, e si differenzia dal dialetto, che ha una copertura geografica e un uso sociale pi\u00f9 vasti. Per ragioni storiche, \"vernacolo\" \u00e8 spesso usato con riferimento alla situazione linguistica della Toscana e dell'Italia centrale.\nLingue e dialetti.\nNon esistono criteri scientifici o universalmente accettati per discriminare casi in cui due variet\u00e0 linguistiche debbano considerarsi due \"lingue\" diverse o due \"dialetti\" (nel senso di \"variet\u00e0\") di una stessa lingua. Lo stesso Bloomfield scrisse che la distinzione \u00e8 di natura puramente relativa. Inoltre, i termini stessi \"dialetto\", come accennato sopra, e \"lingua\" non possiedono una definizione univoca (vedere la sezione Lingue e variet\u00e0 per una formalizzazione del concetto \"lingua\"). Anche se esistono alcuni criteri discriminatori, questi danno spesso risultati contraddittori a seconda di quale paradigma teorico si tenga in considerazione. La distinzione esatta \u00e8 pertanto soggettiva, e dipende dal proprio sistema di riferimento.\nLa soggettivit\u00e0 e le difficolt\u00e0 che si incontrano nello stabilire confini linguistici tra lingue e variet\u00e0 \u00e8 illustrata dal celebre aforisma \"Una lingua \u00e8 un dialetto con un esercito e una marina\", usualmente attribuito al linguista lituano Max Weinreich. L'aforisma espone in maniera succinta il fatto che la distinzione fra lingua e dialetto \u00e8 di natura politica, pi\u00f9 che linguistica. Ancora \u00e8 stato detto che una lingua \u00e8 \"un dialetto che ha fatto carriera.\"\nCriterio di mutua intelligibilit\u00e0.\nUno dei criteri proposti per distinguere dialetti di una stessa lingua da lingue diverse \u00e8 quello di mutua intelligibilit\u00e0. Due variet\u00e0 sono mutualmente intelligibili quando due parlanti di due variet\u00e0 diverse possono capirsi parlando ognuno la propria. Tuttavia questo criterio ha vari problemi.\nUno riguarda i casi in cui ci sia un continuum dialettale: parlanti di variet\u00e0 geograficamente vicine possono comprendersi facilmente, ma parlanti di variet\u00e0 distanti hanno sempre pi\u00f9 problemi a capirsi al crescere della distanza fino a diventare reciprocamente non intelligibili. Questa situazione \u00e8 comune tra le lingue del mondo. Un secondo problema riguarda proprio la parola \"mutua\": in molti casi si ha asimmetria nella comprensione, cio\u00e8 il parlante di una variet\u00e0 capisce bene il parlante di un'altra ma non viceversa. Questo scenario \u00e8 tipico quando una delle due variet\u00e0 \u00e8 una lingua standard ed \u00e8 probabile che anche i parlanti della variet\u00e0 non standard siano stati ripetutamente esposti alla lingua standard.\nCluster dialettali e linguistici.\nIn determinate situazioni, un gruppo strettamente correlato di variet\u00e0 dialettali pu\u00f2 possedere una considerevole, seppur incompleta, mutua intelligibilit\u00e0, senza che una di queste variet\u00e0 domini sulle altre. Per descrivere questa condizione, a partire dagli editori di \"Handbook of African Languages\", \u00e8 stato introdotto il termine \"cluster dialettale\". Nell'ambito delle classificazioni, le unit\u00e0 chiamate \"cluster\" sono posizionate allo stesso livello delle lingue. Una situazione simile, ma con un maggiore grado di mutua intelligibilit\u00e0, \u00e8 stata successivamente definita \"cluster linguistico\".\nFattori politici.\nA causa della politica e dell'ideologia, la classificazione delle diverse parlate come dialetti o lingue e il loro rapporto con altri tipi di idioma possono essere controversi e i verdetti inconsistenti e/o incoerenti. L'inglese e il serbo-croato sono un valido esempio. Sia l'inglese sia il serbo-croato hanno due varianti principali (rispettivamente inglese britannico e inglese americano, serbo e croato), insieme ad altre varianti minori. Per ragioni politiche, la scelta di classificare queste variet\u00e0 come \"lingue\" o \"dialetti\" porta a risultati inconsistenti e/o contrastanti: inglese britannico ed inglese americano, parlati da stretti alleati politici e militari, sono quasi universalmente considerati varianti di una lingua unica, mentre le lingue standard di Serbia e Croazia, le cui differenze sono del tutto paragonabili a quelle tra le varianti dell'inglese, sono considerate da molti linguisti della regione come lingue distinte.\nGli esempi paralleli abbondano. In Libano i \"Guardiani dei Cedri\", un partito politico di destra, fortemente nazionalista e principalmente cristiano, che si oppone ai legami del paese col mondo arabo, sostiene che il \"libanese\" debba essere riconosciuto come lingua separata dall'arabo e ha finanche premuto per sostituire l'alfabeto arabo con l'antico alfabeto fenicio. In Spagna il catalano e il valenciano vengono ufficialmente trattati come idiomi distinti dagli statuti delle regioni di Catalogna e Comunit\u00e0 Valenzana, sebbene persino la stessa Accademia valenzana della lingua, istituzione che regolamenta l'uso del valenciano, consideri quest'ultimo come variet\u00e0 del catalano, analogamente al mondo accademico e all'Istituto di Studi Catalani. L'Accademia della lingua valenciana descrive una \"lingua pluricentrica\", cio\u00e8 con un \"continuum\" linguistico-dialettale sottoposto a norme, specialmente nel campo della regolamentazione fonetica, parzialmente differenti, come \u00e8 il caso del fiammingo e l'olandese.\nCiononostante esiste nella Comunit\u00e0 Valenzana un diffuso movimento (il blaverismo) che nega l'unit\u00e0 della lingua e afferma che il valenciano \u00e8 non solo giuridicamente, ma anche linguisticamente, una lingua differente, distinta e separata dal catalano. Altro esempio \u00e8 il moldavo: questa lingua non esisteva prima del 1945 e la comunit\u00e0 linguistica internazionale resta scettica sulla sua classificazione. Dopo l'annessione da parte dell'Unione Sovietica della provincia rumena Bessarabia, successivamente ribattezzata Moldavia, fu imposto l'alfabeto cirillico per la scrittura del rumeno e numerose parole slave furono importate nella lingua, nel tentativo di indebolire qualsiasi senso di identit\u00e0 nazionale condivisa con la Romania. La Moldavia, dopo aver ottenuto l'indipendenza nel 1991 e cambiato nome in \"Moldova\", torn\u00f2 a un alfabeto latino modificato, come rifiuto delle connotazioni politiche dell'alfabeto cirillico.\nNel 1996 il parlamento moldavo, citando timori di \"espansionismo rumeno\", rifiut\u00f2 una proposta del presidente Mircea Snegur di ritornare al nome di lingua romena e nel 2003 fu pubblicato un dizionario \"rumeno-moldavo\" , con l'intento di dimostrare che i due paesi parlassero lingue diverse. I linguisti dell'Accademia Rumena reagirono dichiarando che tutte le parole moldave erano anche parole rumene. Anche in Moldavia Ion B\u0103rbu\u0163\u0103, il presidente dell'Istituto di Linguistica dell'Accademia delle Scienze, descrisse il dizionario come \"un'assurdit\u00e0\" con motivazioni politiche. In contrasto, le lingue parlate del Cinese Han sono usualmente denotate come dialetti, talvolta addirittura nel senso stretto di \"variante\", di una lingua cinese, per promuovere l'unit\u00e0 nazionale, bench\u00e9 non siano tra loro mutuamente intelligibili senza un'adeguata istruzione o esperienza verbale.\nIl significato dei fattori politici in un qualsiasi tentativo di rispondere alla domanda \"Che cos'\u00e8 una lingua?\" \u00e8 abbastanza grande da mettere in dubbio la possibilit\u00e0 di una definizione strettamente linguistica senza un approccio socioculturale. Questo \u00e8 illustrato dalla frequenza con cui l'aforisma discusso precedentemente dell'esercito e della marina viene citato.\nIl punto di vista della linguistica storica.\nMolti linguisti storici considerano ogni forma verbale come un dialetto del mezzo di comunicazione pi\u00f9 antico da cui si \u00e8 sviluppata. Questa prospettiva vede le lingue neolatine moderne come dialetti del latino, il greco moderno come dialetto del greco antico, e il pidgin Tok Pisin come dialetto dell'inglese.\nQuesto paradigma non \u00e8 esente da problemi. Mette al primo posto le relazioni tassonomiche; i \"dialetti\" di una \"lingua\" (che pu\u00f2 essere a sua volta un \"dialetto\" di una \"lingua\" pi\u00f9 antica) potrebbero essere mutuamente intelligibili o meno. Inoltre una lingua genitrice potrebbe dar luogo a parecchi \"dialetti\" che a loro volta si suddividono numerose volte e alcuni \"rami\" dell'albero cambiano pi\u00f9 rapidamente di altri. Ci\u00f2 pu\u00f2 dare origine alla situazione dove due dialetti definiti secondo questo paradigma con una relazione genetica alquanto lontana sono pi\u00f9 facilmente comprensibili l'uno con l'altro di dialetti pi\u00f9 strettamente imparentati. Questo schema \u00e8 chiaramente presente nelle lingue neolatine dove l'italiano e lo spagnolo hanno un grado elevato di mutua comprensibilit\u00e0, che nessuno dei due condivide con il francese, sebbene ciascuna delle due lingue sia tassonomicamente pi\u00f9 vicina al francese che all'altra. Il francese ha subito cambiamenti pi\u00f9 rapidi dello spagnolo o dell'italiano.\nIl termine \"dialetto\" nel mondo.\nIn Francia.\nAnalogamente all'Italia con \"dialetto\", in Francia \u00e8 comune la definizione negativa di \"patois\", per indicare gli idiomi locali derivati dal latino in contrapposizione alla lingua nazionale francese.\nIl sostantivo, che designa la prima forma linguistica appresa in famiglia e in cui per lo pi\u00f9 ci si esprime nel contesto domestico, viene utilizzato con significato prossimo a quello impiegato in Italia. Anch'esso veicola giudizi di valore sulla contrapposizione tra ambiente rurale ed urbano o cultura e arretratezza, cos\u00ec come avviene nell'uso comune italiano. Altri significati sono quelli di idioma di una o pi\u00f9 localit\u00e0 rurali o variet\u00e0 di un dialetto impiegato in una particolare contrada e non dunque di vaste aree come l'Occitania. \u201cPatois\u201d \u00e8 stato applicato erroneamente a variet\u00e0 indipendenti dal francese, quali quelle occitane e francoprovenzali, a lungo connotate negativamente come \u201ccattivo francese\u201d. Ci\u00f2 si \u00e8 verificato in quanto la lingua francese standard, derivante dal patois dell'\u00cele-de-France (il franciano irradiato da Parigi) gode da secoli di prestigio letterario in un paese dove sono mancate, in forma estesa, forti resistenze al potere centrale. \u00c8 dal XIX secolo che la pressione costante del francese si \u00e8 imposta in tutti gli aspetti della societ\u00e0, riducendo le altre parlate antiche (piccardo, normanno, vallone, \"champenois\", borgognone e lorenese, definite congiuntamente come lingua d'o\u00efl nel Medioevo) a patois rustici relegati all'uso familiare.\nTuttavia la Francia ha riconosciuto lo status di lingua regionale al c\u00f2rso, idioma di tipo toscano insegnato come seconda lingua opzionale nelle scuole, sebbene non vi sia una forma standard normata: infatti in Corsica si distinguono variet\u00e0 dette \"ultramontane\" e \"cismontane\". Il c\u00f2rso, da lungo tempo ritenuto politicamente come un dialetto allogeno (\"dialecte allog\u00e8ne\") dell'italiano, \u00e8 stato quindi recentemente riconosciuto dalla Francia come una lingua autonoma perch\u00e9 potesse esserne predisposto l'insegnamento.\nIn Italia.\nAnalogamente alla Francia, anche in Italia il termine \"dialetto\" viene utilizzato abitualmente per indicare, ad esclusione dell'italiano, le lingue romanze presenti sul territorio statale. Dodici idiomi storici, romanzi e non, sono identificati come lingue minoritarie proprie delle minoranze linguistiche storiche riconosciute dallo Stato, collegate a un'area storica precisa (per esempio friulano, sardo, catalano, occitano e varie altre); questi idiomi godrebbero di vari diritti, attuati in maniera difforme, quali l'insegnamento pubblico e l'uso nella comunicazione pubblica, potendo inoltre raggiungere con l'emanazione di apposite norme lo stato di formale e/o sostanziale coufficialit\u00e0 con l'italiano nell'area amministrativa di pertinenza. Queste lingue minoritarie in genere non vengono mai chiamate \"dialetti\", se non per ragioni ideologiche o come residuo di vecchie consuetudini, e la stessa legislazione (statale e regionale) per identificare varianti interne a queste lingue preferisce sempre il termine \"variante\" e suoi corrispettivi nelle lingue in questione a scapito del termine \"dialetto\".\nQuesta distinzione tra lingue minoritarie e i restanti dialetti non si basa, se non parzialmente, tanto su criteri meramente linguistici quanto su riconoscimenti di carattere sociale e storico-politico. Tanto le lingue minoritarie quanto la gran parte dei dialetti d'Italia non sono varianti dell'italiano, bens\u00ec idiomi linguisticamente distinti e spesso non intercomprensibili, che hanno instaurato con l'italiano dei particolari rapporti di convivenza e d'identificazione (bilinguismo o mistilinguismo e/o diglossia). Le uniche variet\u00e0 propriamente dette della lingua italiana sono infatti le parlate toscane, fra cui quelle c\u00f2rse al di fuori dei confini italiani, e una parte delle parlate laziali come il romanesco), oltre naturalmente alle varie forme di italiano regionale, che risentono dell'influsso della lingua minoritaria o del dialetto locale soprattutto negli aspetti prosodici e, in parte, nel lessico e nella sintassi.\nLa minoranza linguistica friulana e quella sarda parlano due lingue che non appartengono al gruppo italo-romanzo e che sono classificate unanimemente in maniera autonoma nell'ambito delle lingue romanze. Lo stesso Tullio De Mauro, nel suo libro pi\u00f9 famoso, considera sardo, ladino e friulano come \"formazioni autonome rispetto al complesso dei dialetti italoromanzi\". I cosiddetti \"dialetti italiani\" sono tutti idiomi italoromanzi inclusi nel sistema linguistico italiano assieme all'italiano standard. Nel caso della lingua sarda e di quelle retoromanze (ladino e friulano), dunque il legislatore italiano, con la legge 482/99 che d\u00e0 attuazione all'art. 6 della Costituzione italiana, ha preso atto di quanto gi\u00e0 accertato scientificamente dalla linguistica a livello internazionale e in maniera definitiva.\nIn Svizzera.\nNella Svizzera italiana e in quella romanda si ricorre rispettivamente ai termini dialetto e patois per designare le lingue lombarda e francoprovenzale con relative variet\u00e0 locali, analogamente a quanto avviene in Italia e Francia. Questi idiomi non godono infatti di alcun riconoscimento giuridico, al contrario di un'altra lingua regionale quale il romancio e delle tre pi\u00f9 diffuse (tedesco, francese e italiano).\nNella Svizzera tedesca non vi \u00e8 invece stigmatizzazione culturale nei confronti delle varianti alemanne, forme di dialetto (\"Dialekte\") della lingua tedesca che sono state denominate svizzero tedesco per differenziazione rispetto al tedesco standard. Dalla met\u00e0 del Novecento l'alemanno \u00e8 infatti ampiamente diffuso in ogni aspetto della societ\u00e0, nei mass media e nel mondo dello spettacolo e dunque \u00e8 utilizzato in ogni registro linguistico e in ogni situazione della vita quotidiana, a differenza di quanto avviene in Germania e Austria con le altre variet\u00e0 locali. Il fenomeno \u00e8 dovuto ad una reazione al pangermanesimo di fine XIX secolo e al nazionalsocialismo del XX secolo provenienti dalla Germania.\nNel mondo arabo.\nI paesi arabi ospitano un gran numero di varianti linguistiche comunemente chiamate \"dialetti\", per quanto siano tra loro cos\u00ec distanti da indurre alcuni studiosi a considerarle come delle lingue sorelle, ma separate."}
{"id": "1975593", "revid": "125671477", "url": "https://it.wikipedia.org/wiki?curid=1975593", "title": "Jennifer's Body", "text": "Jennifer's Body \u00e8 un film horror del 2009 diretto da Karyn Kusama, con protagonista Megan Fox.\nIl nome del film \u00e8 ispirato ad una canzone contenuta nell'album \"Live Through This\" del gruppo musicale grunge Hole. Come spiegato da Kusama, il film riprende temi e tonalit\u00e0 del cult movie degli anni '80 \"Schegge di follia\".\nTrama.\nLa cheerleader Jennifer Check \u00e8 una delle ragazze pi\u00f9 belle e ammirate della scuola. La sua migliore amica \u00e8 la compagna di classe Anita \u201cNeedy\u201d Lesnicki nonostante le due abbiano ben poco in comune: Jennifer \u00e8 popolare, affascinante e superficiale, mentre Needy \u00e8 timida, introversa e studiosa. Una sera, Jennifer e Needy assistono ad un concerto del gruppo rock dei Low Shoulder, quando un incendio distrugge il locale in cui le ragazze si trovano, uccidendo molte persone; salvata da Needy, Jennifer decide di andarsene insieme ai Low Shoulder nonostante le proteste dell\u2019amica. Qualche ora dopo, rientrata a casa, Needy trova Jennifer, coperta di sangue, intenta a divorare tutto il cibo che trova, in preda ad un appetito insaziabile. Needy cerca di aiutare l\u2019amica, che per\u00f2 le vomita addosso uno strano fluido nerastro prima di scappare via.\nIl giorno dopo, a scuola, Jennifer sembra essere tornata quella di sempre, ma Needy \u00e8 ancora preoccupata per lei. Mentre in citt\u00e0 la gente \u00e8 sconvolta dalle morti causate dall\u2019incendio, i Low Shoulder ottengono una enorme quanto inspiegabile ed improvvisa popolarit\u00e0, ma Needy sembra essere l'unica a rendersi conto che qualcosa non quadra. Jennifer, intanto, seduce Jonas, il capitano della squadra di football della scuola, per poi ucciderlo orribilmente: il corpo eviscerato del ragazzo verr\u00e0 ritrovato qualche ora dopo.\nUn mese dopo, Jennifer, pallida e in cattiva salute, accetta di uscire con il compagno di scuola Colin e durante l\u2019appuntamento uccide e divora il ragazzo. Needy, in quel momento impegnata ad amoreggiare con il fidanzato Chip, percepisce in qualche modo l\u2019accaduto e se ne va in preda al panico. Rientrata a casa, Needy trova Jennifer ad aspettarla in camera da letto. Jennifer seduce Needy, dopodich\u00e9 le confida quello che \u00e8 successo: dopo l\u2019incendio, i Low Shoulder l\u2019hanno portata in un bosco e l'hanno sacrificata a Satana in cambio di fama e fortuna. Il rituale prevedeva l\u2019immolazione di una vergine, ma siccome Jennifer non lo \u00e8, quando i musicisti l\u2019hanno uccisa qualcosa \u00e8 andato storto e uno spirito demoniaco ha preso possesso del corpo della ragazza, che \u00e8 cos\u00ec tornata in vita. Jonas e Colin, inoltre, non sono stati le prime vittime di Jennifer: subito dopo il rito, la ragazza ha incontrato Ahmet, un giovane studente indiano scampato all'incendio, e lo ha divorato vivo.\nNeedy fa alcune ricerche e scopre che Jennifer \u00e8 diventata una succube, un demonio che seduce e divora gli uomini per mantenersi attraente ed in salute. Needy ne parla con Chip e lo prega di non andare al ballo della scuola per non rischiare di essere ucciso da Jennifer; Chip, ovviamente, non ci crede e Needy, pur con il cuore spezzato, lo lascia per non metterlo in pericolo. Chip va comunque al ballo nella speranza di incontrare Needy, ma si imbatte in Jennifer, che lo seduce e lo porta in una piscina abbandonata, per poi aggredirlo. Needy arriva in tempo per dare battaglia e mettere in fuga Jennifer, ma Chip muore a causa delle ferite.\nNeedy, devastata, capisce che deve uccidere Jennifer per il bene di tutti. La ragazza va a casa di Jennifer e ingaggia con lei una lotta all\u2019ultimo sangue; Jennifer, grazie ai suoi poteri demoniaci, \u00e8 in netta superiorit\u00e0, ma quando Needy le strappa dal collo una catenina che simboleggiava la loro amicizia, Jennifer sembra prendere coscienza di ci\u00f2 che \u00e8 diventata e si lascia uccidere dall'amica, a cui in fondo voleva bene davvero nonostante fossero cos\u00ec diverse. Needy verr\u00e0 successivamente accusata dell\u2019omicidio di Jennifer e rinchiusa in un manicomio criminale.\nL\u2019intera storia \u00e8 narrata in forma di flashback da Needy, ancora internata e in isolamento. La ragazza \u00e8 stata morsa da Jennifer durante la lotta e ha scoperto di aver acquisito alcuni poteri dell\u2019amica; fugge quindi dal manicomio e usa le sue nuove abilit\u00e0 per trovare e massacrare i Low Shoulder, vendicando Jennifer, Chip e se stessa per tutto il male che hanno subito.\nProduzione.\n\"Jennifer's Body\" \u00e8 nato da un'idea della sceneggiatrice Diablo Cody che grazie al produttore Jason Reitman (\"Juno\") \u00e8 riuscito a venderne i diritti alla Fox Atomic a inizio ottobre 2007.\nPer destinare pi\u00f9 fondi al film, il dirigente Peter Rice ha spostato il progetto alla sopradivisione della Fox Atomic, la Fox Searchlight Pictures.\nA novembre, sono stati associati alla pellicola i produttori Reitman e Mason Novick; grazie ai quali \u00e8 stata formulata la base per un piano di produzione.\nDurante gennaio 2008, Karyn Kusama \u00e8 stata annunciata come regista. Il mese seguente, il sito \"CC2K\" \u00e8 riuscito a postare parte dello script su Internet, ma \u00e8 stato poi costretto a togliere il contenuto.\nA seguire, il pi\u00f9 influente e ben organizzato \"Latino Review\" ha pubblicato l'intero copione recensendolo positivamente; nonostante ci\u00f2 le innumerevoli pressioni della Searchlight Pictures hanno fatto seguito alla rimozione dei contenuti.\nNei giorni seguenti alle polemiche sulla pubblicazione degli script, altri siti web hanno osteggiato contro la casa cinematografica mostrando parte del copione.\nCast.\nUna volta acquistato lo script, la Fox Atomic ha preventivamente contattato l'attrice Megan Fox per la parte da protagonista.\nNel febbraio 2008, Amanda Seyfried si \u00e8 presentata al casting perch\u00e9 interessata ad interpretare Needy, la migliore amica di Jennifer.\nPer il ruolo di Nikolai la situazione \u00e8 stata pi\u00f9 complessa. Data la tonalit\u00e0 del suo personaggio, gli studi hanno puntato inizialmente sui cantanti rock Pete Wentz dei Fall Out Boy e su Joel Madden dei Good Charlotte. Per la parte, \u00e8 stato anche considerato l'attore Chad Michael Murray. A marzo, sempre per interpretare Nikolai si sono presentati Johnny Simmons e Adam Brody, facendo ricadere la scelta su quest'ultimo. A Simmons \u00e8 stato invece affidato il ruolo di Chip. Apparizione finale di Lance Henriksen.\nRiprese.\nA fine 2007, la Fox Atomic aveva in programma di avviare la lavorazione prima dell'inizio dello Sciopero degli sceneggiatori (2007-2008). Nonostante i provvedimenti presi, le riprese sono state posticipate al 7 marzo 2008 in Canada, pi\u00f9 precisamente ai Vancouver Film Studios, questo per ottenere agevolazioni fiscali necessarie a restare nel bilancio.\nGli scenari concernenti il college, sono stati filmati alla University Hill Secondary School situata a Vancouver..\nIn Italia, il film, viene vietato ai minori di 18 anni per le numerose intense sequenze splatter e soprattutto per una scena in particolare, quando la Band Rock dei Low Shoulders sacrifica a Satana il corpo di Jennifer dove viene accoltellata e lasciata morire dissanguata.\nPromozione.\nDurante il tour promozionale per il film, Megan Fox parl\u00f2 fra le altre cose del suo rapporto con il regista di \"Transformers\", Michael Bay, descrivendolo un nazista del set, una dichiarazione che risult\u00f2 nel suo licenziamento dal franchise. La locandina del film ritrae labbra di donna di un rosso acceso, in cui un rigolo di sangue scivola al lato delle labbra, raccolto dalla punta della lingua. Curiosit\u00e0 vuole che la locandina del film sia molto simile alla locandina della serie \"True Blood\", ma entrambe le locandine si ispirano ad una celebre fotografia che ritrae l'attrice Angelina Jolie.\nPremi e riconoscimenti.\nAmanda Seyfred ha vinto l'MTV Movie Awards per la performance pi\u00f9 terrorizzante.\nMegan Fox \u00e8 stata candidata ai Razzie Awards 2009 come peggior attrice protagonista. Anni dopo il film \u00e8 stato rivalutato dalla critica sull'onda del movimento Metoo, e \"Jennifer's Body\" \u00e8 diventato un cult non solo dell'empowerment femminile."}
{"id": "1975599", "revid": "799504", "url": "https://it.wikipedia.org/wiki?curid=1975599", "title": "Basilica di Giunio Basso", "text": "La basilica di Giunio Basso (\"basilica Iunii Bassi\") era una basilica civile di Roma, situata sull'Esquilino dove oggi \u00e8 il seminario pontificio di Studi Orientali, in via Napoleone III 3.\nStoria.\nFu edificata dal console del 331, Giunio Annio Basso e nella seconda met\u00e0 del V secolo, all'epoca di papa Simplicio (468-483), venne trasformata nella chiesa di Sant'Andrea Catabarbara.\nNel 1930 furono riscoperti gli ultimi resti dell'edificio, che in quell'occasione vennero definitivamente demoliti. Nella stessa occasione vennero alla luce i resti di una casa augustea con rifacimenti pi\u00f9 tardi, nella quale furono trovati dei mosaici databili al III secolo: uno con soggetti dionisiaci e uno che riporta i nomi dei proprietari (\"Arippii\" e \"Ulpii Vibii\"). Oggi sono esposti nella sede del seminario.\nArchitettura.\nL'architettura dell'edificio era piuttosto semplice, con un'aula rettangolare absidata, preceduta da un atrio a forcipe con un unico ingresso e nicchie interne. Sulle pareti correva una triplice finestratura (non sul lato dell'abside).\nDecorazione in \"opus sectile\".\nLa magnificenza era data dal rivestimento interno di incrostazioni marmoree figurate (\"opus sectile\"), che ricopriva le pareti e che fu visibile fino al XVI secolo, quando fu disegnato da Giuliano da Sangallo e altri artisti. In queste copie si pu\u00f2 osservare lo schema generale della decorazione: la parte bassa era occupata da una zoccolatura che il Sangallo riemp\u00ec di completamenti di fantasia, presumibilmente perch\u00e9 molto rovinata e quindi suscettibile di essere reinventata con l'estro dell'artista; seguiva la zona a specchiature separate da pilastri, in corrispondenza dei piedritti delle finestre. In ciascuna delle specchiature, divise verticalmente in tre sezioni, si potevano vedere motivi a pelta (scudo). Sotto le finestre, pi\u00f9 in alto, correva un fregio continuo di archetti pensili su mensole. Tra le finestre e sopra di esse, entro riquadri bordati da fasce con tripodi delfici, si trovavano poi altre due serie di pannelli figurati. Queste grandi scene erano contornate in basso da finti drappi, coi bordi ricamati e con scenette mitologiche, e in alto da lotte tra animali e centauri e immagini del \"processus consularis\". Di questi pannelli oggi ne restano solo quattro frammenti, divisi tra il Museo dei Conservatori (due) e Palazzo Massimo alle Terme (due), queste ultime gi\u00e0 nella raccolta privata di palazzo Del Drago. Pi\u00f9 in alto, infine, il Sangallo disegnava scene di corteggio ufficiale e mitologico e pannelli con \"gorgoneia\", molto probabilmente frutto della sua interpolazione.\nDelle lastre superstiti, la pi\u00f9 grande \u00e8 quella a palazzo Massimo alle Terme, con un \"drappo\" inferiore ornato da scene egittizzanti, un \"vela Alexandrina\" citato anche da Plinio, e una scena principale del mito di Ila e le ninfe (il giovane amato da Ercole che recatosi a una fonte viene sedotto e rapito dalle ninfe). La seconda lastra di Palazzo Massimo, priva del \"velum\", \u00e8 quella del \"processus consularis\" di Giunio Basso, che \u00e8 raffigurato frontalmente mentre procede su un cocchio, seguito da 4 aurighi a cavallo, che portano un frustino e i colori delle quattro fazioni dei giochi che si svolgevano nel Circo Massimo, probabilmente finanziati dal console. I due pannelli di palazzo Drago raffigurano simmetricamente due tigri che sbranano dei buoi bianchi.\nI marmi preziosi accostati nelle figure generano una policromia vivacissima, con la capacit\u00e0 talvolta di riprodurre anche il chiaroscuro disponendo in maniera studiata le screziature della pietra.\nI motivi egittizzanti del drappo forse adombrano l'utilizzo di maestranze specializzate alessandrine, visto anche l'uso di pietre durissime come porfido e serpentino nelle tarsie, che erano a appannaggio praticamente esclusivo degli artigiani orientali.\nConfronti con decorazioni simili si possono fare con la decorazione di una \"schola\" a Cenchreae in Grecia e soprattutto con un edificio di Ostia, forse pure una \"schola\", pi\u00f9 tardo (fine del IV secolo) ma con molto elementi decorativi in comune quali i motivi a pelta, le specchiature con tondi e i leoni che assalgono gazzelle. Si pu\u00f2 quindi presumere che questo tipo di decorazione derivasse da fonti comuni, forse arazzi o da imitazioni di strutture reali.\nLa scena del cocchio invece \u00e8 da mettere in relazione coi contorniati (tipo particolare di medaglioni in uso nel IV secolo), dove si trova un'analoga composizione dei cavalli, del carro e perfino delle ruote in prospettiva. La frontalit\u00e0 della raffigurazione \u00e8 tipica del periodo (si vedano i rilievi dell'arco di Costantino), ma qui \u00e8 ulteriormente esaltata dallo sfondo neutro color verde, dove le figure sembrano muoversi al di fuori di qualsiasi convenzione prospettica.\nInterpretazione.\nControversa \u00e8 l'interpretazione del monumento. L'uso funerario sembra da escludersi, mentre \u00e8 possibile un confronto con aule di ricevimenti ufficiali di quest'epoca successivamente trasformate in chiese, come Santa Susanna (del 320 circa) e Santa Balbina (del 330 circa), o altri edifici non coevi, come la basilica Palatina di Costantino a Treviri (inizio del IV secolo) e l'accostamento basilica/corridoio \"della Grande caccia\" nella villa di Piazza Armerina. Anche la tecnica edilizia, a mattoni molto regolari, \u00e8 assimilabile alle opere approntate da Massenzio o da Costantino I nel suo primo periodo di governo.\nIl soggetto delle decorazioni, permeato da valori simbolici legati alla filosofia neoplatonica allora molto in voga tra l'aristocrazia romana del Basso Impero, potrebbe ricondursi all'esaltazione della vita pubblica del console."}
{"id": "1975602", "revid": "94647", "url": "https://it.wikipedia.org/wiki?curid=1975602", "title": "Cook da books", "text": ""}
{"id": "1975609", "revid": "125285564", "url": "https://it.wikipedia.org/wiki?curid=1975609", "title": "Elisabetta di Tirolo-Gorizia", "text": "Biografia.\nFiglia di Mainardo II di Tirolo-Gorizia, (divenuto poi nel 1286 anche duca di Carinzia) e di Elisabetta di Wittelsbach (vedova dell'Imperatore Corrado IV), era sorellastra di Corradino di Svevia, che fu decapitato nel 1268.\nNel 1276 spos\u00f2 a Vienna Alberto I (1255-1308), allora conte d'Asburgo, che era figlio del re di Germania Rodolfo I.\nElisabetta ebbe come dote alcuni territori nell'odierna Svizzera che furono scambiati con la miniera di sale di Hallstatt nell'Alta Austria, per la quale fu combattuta la cosiddetta guerra del sale contro l'arcivescovo di Salisburgo.\nNel dicembre 1282 il marito ricevette dal proprio padre, re di Germania, l'investitura del ducato d'Austria, della Stiria e della Carniola, tolte al re di Boemia, Ottocaro II. Nel 1299 fu incoronato re di Germania. Nel 1308 fu assassinato presso Brugg (ora in Svizzera) dal nipote Giovanni parricida. Fu sepolto nella cattedrale di Spira.\nSul luogo dell'assassinio la vedova volle fondare un monastero di clarisse, K\u00f6nigsfelden, dove trov\u00f2 poi sepoltura assieme ad altri membri del casato. I loro resti furono poi traslati, inizialmente nel 1770 nell'abbazia di San Biagio nella Foresta Nera, quindi, nel 1807, nell'abbazia di Sankt Paul im Lavanttal.\nNel 1311 Elisabetta, che era una donna saggia, dotata di talento ed abile negli affari, regolament\u00f2 l'attivit\u00e0 della miniera di Hallstatt con nuove ed efficaci norme che fra l'altro prevedevano l'autonomia di tutta la Salzkammergut destinata a durare fino al 1656.\nDiscendenza.\nDiede al marito 21 figli, dei quali ne sopravvissero dodici:\nGli altri 9 figli morirono subito dopo la nascita e furono sepolti senza nome nella Dreik\u00f6nigskapelle di Tulln nella Bassa Austria."}
{"id": "1975612", "revid": "1718925", "url": "https://it.wikipedia.org/wiki?curid=1975612", "title": "Sottomarino autonomo", "text": "Un sottomarino autonomo (anche indicato con l'acronimo inglese AUV, \"autonomous underwater vehicle\") \u00e8 un robot subacqueo in grado di portare a termine delle missioni in maniera autonoma.\nLa differenza sostanziale tra questi e i sottomarini a comando remoto (ROV, \"remotely operated vehicles\") \u00e8 che questi non hanno bisogno di essere collegati via cavo a un pilota umano.\nI sottomarini autonomi sono in grado, quindi, di far risparmiare sul costo totale di una missione, non necessitando di una nave attrezzata e di personale qualificato per la guida a distanza del robot; inoltre permettono di portare a termine missioni che sarebbero impossibili a causa del cordone ombelicale con la nave di supporto, di cui un esempio tipico \u00e8 l'esplorazione sotto il ghiaccio.\nLa ricerca in questo campo si pu\u00f2 dividere in vari settori, a seconda del tipo di problema preso in esame. Tuttavia \u00e8 importante considerare che la differenza sostanziale tra i ROV e gli AUV \u00e8 l'assenza dell'azione umana, quindi vengono principalmente studiate tecniche di intelligenza artificiale e di robotica autonoma, che permettano ai veicoli di svolgere pienamente il compito per cui sono preposti, anche in presenza di imprevisti o di scenari non necessariamente conosciuti a priori."}
{"id": "1975616", "revid": "110157", "url": "https://it.wikipedia.org/wiki?curid=1975616", "title": "Volare Airlines", "text": "Volare Airlines \u00e8 stata una societ\u00e0 italiana di trasporto aereo, fondata nel 1997. Acquisita nel 2006 da Alitalia - Linee Aeere italiane, nel 2015 si \u00e8 fusa con Alitalia - Societ\u00e0 Aerea Italiana\nLe societ\u00e0 pubbliche invece, \"Volare S.p.A. in Amministrazione Straordinaria\", cos\u00ec come quelle del vecchio Gruppo Volare, esistono tutt'oggi e continuano a contenere solo i debiti, mai acquisiti rispettivamente da CAI e da LAI.\nStoria.\nLa creazione.\nGino Zoccai e l'ex pilota delle Frecce Tricolori Vincenzo Soddu fondarono la compagnia aerea Volare Airlines nel 1997. Nel 2000 acquistarono da Lupo Rattazzi (figlio di Susanna Agnelli) la societ\u00e0 Air Europe, leader nel mercato dei voli charter. Nacque cos\u00ec la holding Volare Group che controllava le due compagnie aeree. Nello stesso anno nel Gruppo Volare, con una quota del 49%, entr\u00f2 a far parte la compagnia aerea elvetica Swissair. Per mantenere il controllo del Gruppo i proprietari italiani effettuarono un ingente aumento di capitale con la partecipazione anche di alcuni soci importanti come Sanpaolo IMI, Banca Popolare di Vicenza, Banca Popolare di Marostica.\nLa crisi del 2001.\nLa crisi del trasporto aereo scatenatasi dopo gli attentati dell'11 settembre 2001 port\u00f2 al fallimento della Swissair. La quota azionaria in possesso degli svizzeri venne cos\u00ec ricomprata da Zoccai per circa 50 milioni di euro. I debiti per\u00f2 salivano e Zoccai accett\u00f2 di rinunciare alla maggioranza della quota azionaria. Venne nominato presidente Giorgio Fossa, ex presidente di Confindustria e di SEA. Entr\u00f2 nel gruppo anche l'imprenditore argentino Edoardo Eurnekian. Fossa affid\u00f2 alla societ\u00e0 di revisione Kpmg una verifica dei conti della societ\u00e0 e appurate le condizioni precarie del Gruppo ne lasci\u00f2 la guida che venne conferita a Mauro Gambaro, in quel momento amministratore delegato dell'.\nNel 2003 nacque l'idea di fare di Volare Airlines la prima compagnia aerea italiana low cost, ribattezzandola Volareweb. Nello stesso periodo si verific\u00f2 una crisi di liquidit\u00e0, con la ristrutturazione del debito affidata ad una societ\u00e0 di Banca Intesa.\nLa gravit\u00e0 della situazione finanziaria port\u00f2 allo stop delle operazioni delle due compagnie del Gruppo Volare il 19 novembre 2004.\nL'amministrazione straordinaria del 2004.\nIl 30 novembre 2004 Volare Group S.p.A, Volare Airlines S.p.A. ed Air Europe S.p.A furono ammesse alla procedura di Amministrazione Straordinaria delle Grandi Imprese in Stato di Insolvenza (Legge n. 39/2004, come modificata dalla Legge n. 166/2004 e D.L. n. 281/2004), nominando Commissario Straordinario il Dott. Carlo Rinaldini. Successivamente, con decreto del Ministero dello Sviluppo Economico del 16 giugno 2006 fu nominato commissario straordinario delle Procedure sopra indicate nonch\u00e9 della Multiservizi Telematici S.p.A. a far data dal 30 giugno 2006, in sostituzione del dimissionario Dott. Carlo Rinaldini, il Prof. Avv. Fabio Franchini, confermato nell'incarico con Decreto del Ministero dello Sviluppo Economico del 4 aprile 2007, pubblicato sulla G. U. Serie Generale n. 92 del 20 aprile 2007. In data 28 maggio 2005, Carlo Rinaldini, Commissario Straordinario delle societ\u00e0 Volare Airlines S.p.A., Volare Group S.p.A. ed Air Europe S.p.A. tutte in amministrazione straordinaria, deposit\u00f2 presso la Cancelleria Fallimentare del Tribunale di Busto Arsizio la Relazione del Commissario, ai sensi dell'art. 4 D.L. 347/2003 e art. 28 D. Lgs. 270/99 contenente la descrizione particolareggiata delle cause di insolvenza accompagnata dallo stato analitico ed estimativo delle attivit\u00e0 e dall'elenco nominativo dei creditori con l'indicazione dei rispettivi crediti e delle cause di prelazione.\nA met\u00e0 2005 ripresero le operazioni di volo con due Airbus A320 di Volareweb ed un Boeing 767-300ER di Air Europe su un ridotto numero di destinazioni a seguito della ristrutturazione ad opera del Commissario Straordinario in attesa di mettere all'asta le societ\u00e0. Nel 2006 Alitalia - Linee Aeree Italiane acquis\u00ec, tra numerose polemiche e diversi ricorsi tra i quali anche quello di Air One, il Gruppo Volare in amministrazione straordinaria e lo ribattezz\u00f2 Volare S.p.A. unificando nel contempo le due compagnie Volareweb ed Air Europe sotto un unico Certificato di Operatore Aereo.\nNella primavera del 2007 la compagnia tent\u00f2 un rilancio inserendo in linea due nuovi Airbus A320 rafforzando la propria rete di voli a basso costo con nuove destinazioni da e per Milano Malpensa, eliminando Milano Linate dal proprio network ed entrando in competizione, su alcune rotte, con altre affermate compagnie low cost. A novembre 2008 venne ridimensionato l'operativo di linea mentre l'ultimo volo charter decoll\u00f2 in dicembre.\nL'acquisizione di CAI e la fusione con Alitalia.\nPoco dopo, Volare S.p.A. entr\u00f2 in amministrazione straordinaria insieme ad Alitalia-Linee Aeree Italiane, e dal 9 gennaio 2009 venne sospesa la vendita dei voli Volareweb ancora attivi, comunicando ai passeggeri che avessero prenotato un volo compreso tra il 13 gennaio e il 28 marzo 2009, che i voli sarebbero stati operati dai vettori Alitalia-CAI o Air One. \nLa nuova Alitalia-CAI acquist\u00f2 il 13 gennaio 2009 gli assets e il Certificato di Operatore Aereo di Volare in a.s., tramite CAI-Second S.p.A.. Volare cess\u00f2 quindi di operare voli con proprio personale e livrea. L'ultimo volo come Volareweb era stato operato il 12 gennaio 2009 sulla tratta Brindisi \u2194 Milano Malpensa. La licenza del vettore \u00e8 stata revocata, e la ditta CAI-Second chiusa, l'11 febbraio 2015, dopo la sua fusione all'interno di Alitalia - Societ\u00e0 Aerea Italiana.\nAttivit\u00e0.\nNel periodo di maggiore sviluppo delle proprie attivit\u00e0 la compagnia oper\u00f2 una quindicina di aeromobili Airbus A320 (in parte trasferiti dalla flotta Air Europe) sul corto raggio verso destinazioni nazionali, europee e del Nordafrica, e sei A330-200 sul lungo raggio per le varie destinazioni turistiche nell'Oceano Indiano, in Africa e nei Caraibi. Dopo l'acquisizione, Air Europe mantenne invece un unico Boeing 767 nei propri colori sociali, noleggiando talvolta altri aeromobili da compagnie terze nei periodi di picco dell'attivit\u00e0 charteristica estiva e in occasione degli intervalli manutentivi del proprio aeromobile\nCAI second gestiva un unico Airbus A320 sulla rete di Alitalia, al solo fine di preservare gli slot sull'aeroporto di Milano-Linate a suo tempo riservati a Volare.\nFlotta.\nA dicembre 2008 la flotta Volareweb era composta da:\nA marzo 2012 la flotta CAI-Second era costituita da un unico Airbus A320 marche EI-IKB, in livrea Alitalia e operato in code-sharing da personale Alitalia-CAI."}
{"id": "1975619", "revid": "419471", "url": "https://it.wikipedia.org/wiki?curid=1975619", "title": "Larry Middleton", "text": "Carriera.\nGiocatore.\nAll'et\u00e0 di 23 anni, Middleton \u00e8 stato ingaggiato dai greci dell'Olympiakos.\n\u00c8 arrivato in Italia nell'estate del 1989, quando ha firmato con la Stefanel Trieste guidata in panchina dal montenegrino Bogdan Tanjevi\u0107. A fine stagione il club triestino ha ritrovato la promozione in Serie A1 dopo quattro anni trascorsi tra seconda e terza serie. Nel capoluogo giuliano, Middleton \u00e8 rimasto inizialmente per tre anni, conclusi rispettivamente con una media di 18,3, 20,7 e 21,2 punti a partita.\nNell'ottobre del 1992 \u00e8 stato chiamato dal Basket Rimini per sostituire il connazionale J.J. Eubanks, tagliato dalla dirigenza nonostante i 32,5 punti di media. L'8 aprile 1993 Middleton ha realizzato il suo \"career high\" in Italia, segnando 50 punti contro la Virtus Roma, frutto di un 11/14 al tiro da due e 6/11 da tre. Malgrado la retrocessione in Serie A2 arrivata a fine campionato, \u00e8 rimasto a Rimini anche per la stagione 1993-1994. In entrambe le annate riminesi ha chiuso con 26,3 punti di media.\nNel 1994 \u00e8 ritornato a Trieste, piazza che aveva appena visto partire il patron Stefanel in direzione Milano portandosi dietro anche l'ossatura della squadra. Middleton tuttavia \u00e8 stato tagliato a inizio stagione, dopo 8 partite giocate. La rimanente parte di stagione l'ha trascorsa in Serie A2 con il Basket Cervia.\nNel 1995-96 ha lasciato temporaneamente l'Italia per militare nel massimo campionato francese con i colori del CSP Limoges, classificatosi secondo in regular season ma eliminato nelle semifinali per il titolo. L'anno seguente \u00e8 tornato nella Serie A2 italiana con la parentesi a Pozzuoli, in quella che \u00e8 stata la sua ultima stagione sopra i 20 punti di media (precisamente 21,1 a gara).\nNel 1997, dopo aver ricevuto il passaporto italiano per matrimonio, \u00e8 tornato a calcare i parquet della massima serie con l'approdo alla Mens Sana Siena. Nei tre anni di permanenza in Toscana ha messo rispettivamente a referto 16,5, 15,1 e 15,3 punti di media.\nMiddleton si \u00e8 poi trasferito alla Scavolini Pesaro nel 2000-01, quando insieme alla squadra biancorossa ha raggiunto sia le semifinali scudetto che la finale di Coppa Italia. \u00c8 rimasto a Pesaro anche per l'anno successivo.\nNel 2002 \u00e8 diventato il capitano della Scandone Avellino, altra squadra militante nella massima serie. In tre stagioni ha segnato 1401 punti, diventando il miglior marcatore di sempre di Avellino in Serie A, primato superato solo nel 2012 da Marques Green.\nA oltre 40 anni di et\u00e0, ha vissuto la sua ultima stagione tra i professionisti giocando la Legadue 2005-2006 con la maglia di Castelletto Ticino, viaggiando a 7,4 punti di media in 22,9 minuti di utilizzo.\nNel novembre 2009 torna in campo con la maglia della Nuova Virtus Avellino, disputando il torneo di Promozione Campania. Segna 20 punti all'esordio contro l'AICS Basket Caserta e chiude l'annata con oltre 24 punti a partita e la promozione in Serie D.\nDopo un stop di 6 anni, nel gennaio 2017 fa un secondo rientro sul parquet con la maglia dell'ACSI Basket Avellino nel torneo di 1\u00aa Divisione Campania.\nAllenatore.\nDopo essersi ritirato nel 2006, ha ricoperto il ruolo di dirigente della Scandone Avellino fino al giugno 2009. Dal settembre 2011 \u00e8 stato poi impegnato come supervisore della squadra femminile di Avellino ACSI Basket '90, ma nel frattempo ha continuato anche a giocare in Campania a livello amatoriale. Ad Avellino ha fondato la Middleton Basketball School, scuola giovanile dove ha anche svolto l'attivit\u00e0 di allenatore e istruttore. Nel gennaio 2014 aveva anche iniziato l'attivit\u00e0 di allenatore del Pastena, formazione militante nel locale campionato di Promozione. Dal 7 agosto 2018 \u00e8 responsabile del settore giovanile del Basket Bellizzi e vice allenatore della prima squadra, impegnata in Serie C Gold. Nell'ottobre 2018 viene nominato assistant coach della Nazionale italiana Under-14.\nNel luglio 2019 \u00e8 tornato a Rimini per entrare nello staff tecnico di Rinascita Basket Rimini, nuova societ\u00e0 al suo secondo anno di vita: qui assume il duplice ruolo di allenatore della squadra Under-16 e di assistente in prima squadra di coach Massimo Bernardi, il quale gi\u00e0 era stato suo tecnico tra il 1992 e il 1994 da giocatore ai tempi del Basket Rimini."}
{"id": "1975621", "revid": "399", "url": "https://it.wikipedia.org/wiki?curid=1975621", "title": "Argo 16", "text": "Argo 16 era il codice identificativo radio di un velivolo Douglas C-47 Dakota in carico al 306\u00ba Gruppo, 31\u00ba Stormo dell'Aeronautica Militare Italiana, precipitato nella zona industriale di Porto Marghera il 23 novembre 1973 poco dopo il decollo dall'aeroporto di Venezia-Tessera, causando la morte dei quattro membri dell'equipaggio. Il velivolo si schiant\u00f2 sulla palazzina del Centro Elaborazione Dati del polo petrolifero Montedison e rottami colpirono il parcheggio, il centro ricerche e gli uffici amministrativi della Montefibre, fortunatamente senza causare altre vittime.\nL'utilizzo dell'aereo.\nNell'audizione davanti alla Commissione parlamentare d'inchiesta sul terrorismo in Italia l'ammiraglio Fulvio Martini, dichiar\u00f2 che l'aereo era chiamato Argo in riferimento al gigante mitologico Argo \"che tutto vede\" perch\u00e9 svolgeva missioni speciali per il SID ed il SIOS dell'Aeronautica ed effettuava ricognizioni elettroniche nell'Adriatico per la identificazione delle emissioni radar della difesa aerea jugoslava.\nFonti giornalistiche affermano che l'aereo, registrato con il codice MM61832, fosse stato usato anche da Gladio per trasferire uomini alla base di addestramento denominata Centro Addestramento Guastatori di Capo Marrargiu, in Sardegna e per trasportare le armi dei NASCO, i depositi segreti dei gladiatori.\nServ\u00ec inoltre per riportare in Libia un gruppo di terroristi arabi accusati di progettare un attentato alle linee aeree israeliane in Italia, dopo il loro arresto ad Ostia.\nLa tesi della ritorsione per il \"lodo Moro\".\nLa liberazione degli arabi era avvenuta su richiesta dell'OLP di Arafat: in cambio del rilascio, l'OLP si sarebbe impegnata nella circostanza a non porre pi\u00f9 in atto condotte di terrorismo in territorio italiano, con un impegno assunto direttamente col ministro degli esteri italiano \"pro tempore\", nell'ambito di quello che poi fu battezzato \"patto Moro\" o \"lodo Moro\".\nSecondo le informazioni elencate nell'interrogazione 4-01014 depositata al Senato il 20 gennaio 2009, l'esistenza di tale patto (e la sua validit\u00e0 per oltre un decennio) fu confermata da Bassam Abu Sharif (leader \"storico\" del Fronte Popolare per la Liberazione della Palestina), \u00ab[...] che ha seguito, tra gli anni settanta e ottanta, la \"politica estera\" dell'FPLP, i rapporti internazionali, compresi quelli con l'Italia\u00bb), dall'avvocato Giovanni Pellegrino (gi\u00e0 presidente della commissione parlamentare d'inchiesta sul terrorismo in Italia e sulle cause della mancata individuazione di responsabili delle stragi), dal senatore Francesco Cossiga e dal giudice Rosario Priore (che fu istruttore dei procedimenti relativi al sequestro di Aldo Moro).\nBench\u00e9 sia un fatto che la politica estera italiana sotto la reggenza della Farnesina di Aldo Moro abbia seguito un indirizzo pi\u00f9 filo-arabo, la tempistica della sostituzione del \"lodo De Gasperi\" con un \"lodo Moro\", nei rapporti con il mondo dell\"intelligence\" mediorientale, non combacia pienamente con la vicenda della fine dell'aereo Argo 16. Poich\u00e9 molte fonti collocano l'impegno assunto da Moro a seguito della strage di Fiumicino (1973), non sarebbe stato possibile reagire nel novembre ad un evento che ancora doveva accadere; pertanto, altre fonti sostengono che l'impegno fu deciso prima (in reazione ad una sequenza di altri episodi di terrorismo avvenuti sul territorio italiano), e che esso fu soltanto \"stipulato\" formalmente dopo la strage del dicembre 1973.\nLe cause dell'incidente.\nAnche se nel 1999 la Corte d'Assise di Venezia sentenzi\u00f2 che la caduta dell'aereo deve essere imputata a un incidente, ci sono altre teorie che cercano di spiegare le cause del disastro, senza per altro indicare alcun concreto elemento di prova.\nAd una trasmissione televisiva il generale Geraldo Serravalle, capo di Gladio dal 1971 al 1974, dichiar\u00f2 che, malgrado sia largamente diffusa l'opinione che l'aereo sia stato sabotato dai servizi segreti israeliani del Mossad, \u00e8 probabile che l'esplosione sia attribuibile ai gladiatori che rifiutavano di consegnare le armi. Della stessa opinione \u00e8 l'ex presidente della commissione Stragi Giovanni Pellegrino, che ritiene che la spiegazione dell'incidente vada cercata nell'uso che Gladio faceva dell'aereo.\nNel 2000 Gianadelio Maletti ha dichiarato al giornalista de la Repubblica Daniele Mastrogiacomo che l'aereo stava facendo ritorno dalla Libia dove aveva appena lasciato i 5 palestinesi presi ad Ostia e che una \"\"sosta infelice\" a Malta aveva definitivamente confermato agli agenti dei servizi segreti israeliani quanto stava accadendo. Ha inoltre dichiarato di essere stato contattato dall'allora capo della stazione del servizi segreti israeliani a Roma, Asa Leven, prima dell'operazione e che questi, a conoscenza delle intenzioni del governo italiano, gli propose di collaborare per sequestrare i cinque ed estradarli a Gerusalemme ma \"non se ne fa nulla\" e \"Argo 16 precipita\"\".\nAnche l'ex Presidente della Repubblica Francesco Cossiga ha rilasciato un'intervista pubblica in cui dichiara che l'abbattimento di Argo 16 fu dovuto ad una \"vendetta dei servizi segreti israeliani\".\nIl procedimento giudiziario.\nNel marzo del 1997 il giudice istruttore Carlo Mastelloni, incrimin\u00f2 22 ufficiali dell'Aeronautica con l'accusa di soppressione, falsificazione e sottrazione di atti concernenti la sicurezza dello Stato. A suo giudizio, infatti, \u00ab\"coloro che negli anni si sono occupati dell'inchiesta hanno sistematicamente occultato, falsato o distrutto ogni elemento che poteva portare sulla strada giusta\"\u00bb. Tra coloro che furono accusati di strage Zvi Zamir, ex-capo del Mossad, e Asa Leven, ex-responsabile del Mossad in Italia.\nVennero infine rinviati a giudizio 9 tra ufficiali, funzionari e consulenti del SID e del SISMI. Il pubblico ministero Remo Smitti chiese la condanna ad otto anni per Maletti, Viezzer e Lehmann, l'assoluzione per tutti gli altri e il proscioglimento per Zvi Zamir, ritenuto da Mastelloni il mandante del sabotaggio. Gli avvocati della difesa riuscirono per\u00f2 a smontare tutte le accuse e il 16 dicembre 1999 i giudici conclusero il processo stabilendo che l'aereo cadde per un'avaria o per un errore del pilota.\nIl segreto di Stato.\nNel 1988 le indagini del giudice Carlo Mastelloni furono ostacolate dall'opposizione del segreto di Stato, che rimane ancora oggi."}
{"id": "1975622", "revid": "599013", "url": "https://it.wikipedia.org/wiki?curid=1975622", "title": "Religiose di Nazareth", "text": "Le Religiose di Nazareth (in francese \"Religieuses de Nazareth\") sono un istituto religioso femminile di diritto pontificio: le suore di questa congregazione, dette Dame di Nazareth, pospongono al loro nome la sigla R.N.\nStoria.\nNel 1806 la duchessa di Doudeauville, Augustine le Tellier (1764-1849), fond\u00f2 a Montmirail un collegio per l'educazione delle fanciulle appartenenti a nobili famiglie decadute: la gestione del pensionato venne affidata a una comunit\u00e0 di religiose di diversa provenienza costrette ad abbandonare il monastero dopo la soppressione degli ordini contemplativi. Quando i tempi lo consentirono (1819), le religiose preferirono tornare in monastero (rifondarono l'abbazia benedettina di Jouarre).\nPer dare continuit\u00e0 alla sua opera, la duchessa si rivolse al sacerdote gesuita Pierre Roger (1763-1839), il quale la mise in contatto con \u00c9lisabeth Rollat (1782-1843), sua figlia spirituale, che offr\u00ec la sua disponibilit\u00e0. I tre stabilirono di creare una nuova congregazione femminile: ottenuto il permesso dell'arcivescovo di Reims Jean-Charles de Coucy, per la fondazione si stabil\u00ec la data 3 maggio 1822, festa dell'invenzione della Croce. L'istituto venne dedicato a Nazaret, per sottolineare il desiderio delle religiose di imitare la vita povera e nascosta di Ges\u00f9 nella sua citt\u00e0 di origine.\nCarlo X approv\u00f2 civilmente la congregazione nel 1827.\nLe Dame di Nazareth ottennero il pontificio decreto di lode il 27 settembre del 1861: vennero approvate dalla Santa Sede il 7 marzo 1865; le loro costituzioni il 14 aprile 1896.\nAttivit\u00e0 e diffusione.\nLe Religiose di Nazareth si dedicano all'istruzione e all'educazione cristiana della giovent\u00f9, alla direzione di collegi e convitti e ad altre opere pastorali.\nSono presenti in Francia, Italia, Libano e Palestina; la sede generalizia \u00e8 a Roma.\nAl 31 dicembre 2005 l'istituto contava 110 religiose in 18 case."}
{"id": "1975634", "revid": "339392", "url": "https://it.wikipedia.org/wiki?curid=1975634", "title": "Aeroporto Cote d'Azur", "text": ""}
{"id": "1975636", "revid": "124047378", "url": "https://it.wikipedia.org/wiki?curid=1975636", "title": "Zona mista", "text": "La zona mista, spesso definita fuori della penisola italica come \"gioco all'italiana\", \u00e8 un schema tattico usato nel calcio italiano principalmente dalla seconda met\u00e0 degli anni 1970 alla prima met\u00e0 degli anni 1990. L'introduzione di questo schema \u00e8 stata attribuita a Gigi Radice e Giovanni Trapattoni, allora tecnici del Torino Calcio e della Juventus Football Club, rispettivamente. Tale sistema di gioco raggiunse il massimo livello sportivo proprio con la Juve del \"Trap\" durante il suo primo periodo alla guida tecnica della squadra \u2014 con cui divenne la prima nella storia del calcio a centrare la tripletta europea, ovvero vincere tutte e tre le competizioni UEFA stagionali, pi\u00f9 la Coppa Intercontinentale nel 1985, diventando campione del mondo \u2014, assieme alla rappresentativa nazionale italiana di Enzo Bearzot \u2014 che tre anni prima vinse la Coppa del Mondo FIFA, per la prima volta dal 1938, e in cui ebbe un decisivo contributo il cosiddetto \"\" \u2014, contribuendo ad affermare entrambe le squadre tra le migliori nella storia della disciplina.\nDefinito dal giornalista italiano Carlo F. Chiesa come \u00abmodulo misto\u00bb per fare uso di concetti inerenti a diverse disposizioni in campo, e ritenuto l'evoluzione tattica del catenaccio, il suo nome deriv\u00f2 dalla disponibilit\u00e0 di ogni giocatore ad applicare, sistematicamente e simultaneamente, la marcatura a zona, a cui vengono aggiunti il continuo attacco degli spazi, il gioco su entrambe le fasce e \u2014 seppur con diversa intensit\u00e0 \u2014 sia il fuorigioco che il pressing dall'area di rigore avversaria, oltrech\u00e9 gli scambi di posizione tra gli interpreti caratteristici del \"calcio totale\" (introdotti in Italia dall'allora allenatore della , Corrado Viciani), assieme alla marcatura a uomo propria della scuola italiana, ancora maggiormente utilizzata, a cui venne applicata in modo innovativo la difesa posizionale. Cos\u00ec, un calciatore che cambia posizione viene sostituito nello spazio vuoto da un altro compagno, in modo che la squadra conservi la propria organizzazione di gioco. Nella \"zona mista\" l'efficacia e rapidit\u00e0 della transizione tra la fase difensiva e quella offensiva, onde mettere in difficolt\u00e0 la retroguardia avversaria, riveste un ruolo pi\u00f9 importante nell'economia della gara rispetto al mantenere un maggiore possesso palla. Ogni elemento compie una funzione diversa, sicch\u00e9 il libero, il terzino fluidificante, l'ala tornante e la mezzala svolsero ruoli sia in difesa sia in attacco, mentre il regista (Michel Platini, Lothar Matth\u00e4us o Roberto Baggio) godeva della libert\u00e0 per avvicinarsi all'area avversaria e segnare; tutto ci\u00f2 ha reso la zona mista pi\u00f9 versatile, pi\u00f9 offensiva e con maggior fluidit\u00e0 di manovra rispetto al rigido atteggiamento tattico in voga nella penisola italica di quel periodo.\nLo schema, uno dei primi a schierare quattro difensori pur essendo esteticamente pi\u00f9 simile al futuro modulo 3-5-2 o a un 4-3-3 asimmetrico \u2014 nonch\u00e9 con caratteristiche che sarebbero state potenziate, nel calcio internazionale della seconda met\u00e0 degli anni 2000, dal 4-5-1 e dalla sua principale variante moderna, il 4-2-3-1 \u2014, ha goduto di grande successo a livello nazionale, contribuendo notevolmente al progresso della scuola calcistica italiana, e internazionale essendo stato replicato fuori d'Italia, seppur con alcune varianti, da allenatori quali il belga Guy Thys, l'austriaco Ernst Happel e l'argentino Carlos Bilardo. Con esso, il Torino vinse il campionato di Serie A 1975-76, il primo dopo il disastro aereo di Superga, mentre la Juventus giunse ai massimi livelli dando vita al pi\u00f9 duraturo ciclo di vittorie nella storia del calcio italiano, con sei campionati e due coppe nazionali nei successivi dieci anni, ed esteso in campo internazionale a partire dal 1977 con la vittoria in Coppa UEFA \u2014 senza ricorrere a calciatori stranieri, un risultato senza precedenti per una squadra italiana \u2014; in seguito, il club trionfer\u00e0 in Coppa delle Coppe, Coppa dei Campioni, Supercoppa UEFA e Coppa Intercontinentale divenendo il primo al mondo a vincere tutte le competizioni internazionali ufficiali possibili: risultati sportivi che permisero alla Serie A di arrivare per la prima volta al vertice del \"ranking\" confederale nel 1986, una posizione che conserver\u00e0 per le seguenti tre stagioni.\nStoria.\nLa scuola calcistica degli anni 1960 e 1970 ruotava intorno a un solo modulo, espresso in maniera varia, con modifiche applicate in piccola misura di squadra in squadra, e caratterizzato da difese con marcature a uomo: il catenaccio. Il modulo di partenza di quest'ultimo era tuttavia una via di mezzo tra il 3-3-1-3 (il catenaccio sarebbe un 1-3-3-3) e il 4-3-3: davanti al portiere agiva il libero, che quasi mai abbandonava la propria area di rigore.\nAvanti a lui lo stopper (marcatore puro) e il terzino (molto spesso il destro, marcatore aggiunto); il terzino sinistro, non esente da compiti di marcatura, era tuttavia presente sul fronte d'attacco data la sua vocazione offensiva: nacque cos\u00ec il \u00abfluidificante\u00bb, ruolo che ha soppiantato la concezione tradizionale di terzino. Il reparto difensivo finisce qui, tuttavia era presente il mediano, giocatore a met\u00e0 tra un difensore e un centrocampista, ultimo filtro della formazione che ne prevedeva altri due, un regista inventore del gioco (solitamente posizionato nel ruolo di mezzala sinistra, ma con l'ordine di stare pi\u00f9 alto) e un'altra mezzala, un centrocampista avanzato che si posizionava nei pressi dell'area di rigore avversaria.\nIl potenziale offensivo comunque, oltre all'interno, era ridotto giacch\u00e9 vi erano una sola punta di riferimento e due ali poco propense alla fase d'attacco. Infatti, se il mediano era un \"trait d'union\" fra centrocampo e difesa, l'ala (generalmente la destra, ma anche la sinistra, che col tempo diventer\u00e0 in pratica una seconda punta proprio nella zona mista) era una sorta di compromesso tra un centrocampista di fascia e l'ala \"brasiliana\". Questi principi di tattica e tecnica vennero rivoluzionati dalle nuove idee provenienti dai degli anni 1970.\nMarcatori liberi e difesa a zona (comunque molto libera), nonch\u00e9 ruoli scoperti e ricoperti da giocatori diversi in poco tempo, furono alla base dello stravolgimento o dell'ammodernamento di moduli oramai datati. In sostanza, il 4-3-3 olandese (alcune volte definito 3-4-3) poteva trasformarsi rapidamente da un 1-6-2-1 (difesa al massimo, dato che l'\u00abuno\u00bb iniziale si riferisce al libero, spesso staccato dal resto della formazione) a un 1-1-8 (tutti all'attacco). Ecco allora che alcuni allenatori, dovendosi confrontare con le compagini olandesi, incominciarono a mettersi in gioco e a creare formazioni che fossero adatte sia a marcature a uomo sia a zona.\nSchieramento.\nDisposizione tattica.\nNella difesa a zona pura ogni giocatore copre una zona del campo; quando si sposta sull'esterno di questa zona, anche i compagni di reparto si stringono per mantenere la squadra, di solito schierata con il duttile e adatto 4-4-2, abbastanza corta. Tuttavia, se si ha a che fare con giocatori molto abili, secondo la scuola italiana, si preferisce avere un uomo che agisce a zona e uno pronto a riparare a eventuali errori. La zona mista riprende infatti fedelmente alcune tecniche difensive del catenaccio, replicandone nella maggior parte anche la disposizione in campo.\nIl libero, data la modifica della regola del fuorigioco, dev'essere molto attento ad avanzare al momento giusto. In questa fase capita che si trasformi in regista aggiunto, e dia una mano in fase di costruzione. I difensori sono in tutto quattro: \u00e8 anche presente il terzino \u00abfluidificante\u00bb, generalmente schierato a sinistra, avente a propria disposizione l'intera fascia essendo l'unico cursore (oltre all'ala avversaria, da lui controllata).\nGli altri sono due marcatori (\"stopper\", anche se allora si incominciava a chiamarli \u00ab[difensori] centrali\u00bb), di cui uno a volte schierato terzino e spesso sito sulla fascia destra in grado d'inserirsi verso il centro in modo da pareggiare le zone del campo coperte.\nLa retroguardia, durante la fase senza il possesso palla, \u00e8 spesso costituita da tre uomini in grado di applicare, oltre le marcature individuali, anche il fuorigioco nonch\u00e9 la difesa posizionale assieme agli interventi del mediano e la mezzala nella copertura degli spazi secondo l'atteggiamento offensivo rivale, mentre che sia per il terzino destro vengono conferite funzioni anche in fase offensiva d'inserimento sulla propria fascia.\nA centrocampo lo schema prescinde del regista classico usato in precedenza in favore del dinamismo del collettivo, essendo generalmente costituito da tre elementi: un \u00abmediano\u00bb (arretrato), con funzioni di contenimento, un centrocampista centrale (mediano avanzato) denominato \u00abmezzala\u00bb, con libert\u00e0 per inserirsi durante la fase offensiva e un regista o \u00abnumero dieci\u00bb, concetto che allora andava diffondendosi, anch'esso in grado di arretrarsi per costruire la manovra d'attacco davanti alla difesa e, infine, per concluderla.\nIn attacco emerse l'ala definita \u00abtornante\u00bb: un interprete ibrido tra un attaccante sulla fascia della scuola brasiliana e un esterno di centrocampo del calcio delle isole britanniche e venne introdotto un giocatore di spessore tecnico spesso sito nella trequarti avversaria in grado di tagliare in area di rigore \u2014 denominato \u00abseconda punta\u00bb o \u00abfantasista\u00bb \u2014, mentre che il \u00abnumero nove\u00bb fu rinominato \u00abprima punta\u00bb con caratteristiche diverse al centravanti usato fino a met\u00e0 degli anni 1970 che lo ressero il principale punto di riferimento della manovra offensiva, a cui vengono aggiunte funzioni d'appoggio verso la seconda punta e d'aprire gli spazi per ottimizare gli inserimenti dei compagni e pressare sul portatore del pallone avversario, scambiandosi tutti e tre la posizione.\nNumerazione e funzioni.\nEssendo l'evoluzione offensiva del catenaccio, l'assegnazione numerica per ogni calciatore era influenzata nel calcio britannico, in cui per un ruolo specifico corrisponde un numero schierato dall'uno all'undici, nonostante sia caratteristico della zona mista il continuo scambio posizionale e di funzioni di ogni giocatore di campo e le rappresentative nazionali, compresa quella italiana, abbiano predisposto per i suoi atleti una numerazione diversa a quella che prevedeva la funzione primaria corrispondente alla posizione in campo e anche assegnava una numerazione oltre l'undici. Per puro riferimento si riportano anche i numeri che subiscono variazioni (mezza punta/fantasista con due mediani; libero-regista; oppure versioni \"mancine\").\nApplicazioni.\nTra gli anni 1970 e 1980 lo schema otterr\u00e0 i suoi maggiori successi, a livello di squadre di club, con la Juventus allenata da Giovanni Trapattoni prima, vincitore di sei scudetti, due coppe nazionali e tutte le competizioni confederali per club, e Dino Zoff poi, con il \"double\" Coppa Italia-Coppa UEFA nella stagione 1989-90, oltre all'Amburgo guidato da Ernst Happel, tricampione in Bundesliga a cavallo dei due decenni nonch\u00e9 trionfatore nella Coppa dei Campioni 1982-83 proprio sui bianconeri pur se quella squadra faceva uso di una sorta di 4-4-2 asimmetrico schierando in modo stabile quattro difensori (un libero dietro a un marcatore centrale, ed entrambi i terzini disposti in linea), con uno dei quattro centrocampisti che ricopriva la funzione di \u00abmarcatore puro\u00bb, e in seguito giocher\u00e0 esclusivamente a zona.\nIn quegli stessi anni, tra le rappresentative nazionali, la zona mista far\u00e0 le fortune dell' del commissario tecnico Enzo Bearzot, vincitrice del in Spagna, e del suo successore Azeglio Vicini, con cui giunger\u00e0 al terzo posto ai mondiali di . Lo schema frutter\u00e0 la Coppa del Mondo anche all' di Carlos Bilardo, trionfatrice quattro anni prima ai mondiali di , cos\u00ec come porter\u00e0 alla ribalta il di Guy Thys durante il periodo 1976-1989, con la finale al in Italia e la semifinale ai succitati mondiali messicani.\nNella prima met\u00e0 degli anni 1990, tale schema trover\u00e0 le ultime applicazioni degne di nota con il secondo ciclo del \"Trap\" sulla panchina bianconera e, soprattutto, con il di Nevio Scala, vincitore nel triennio 1992-1995 di Coppa Italia, Coppa delle Coppe, Supercoppa UEFA e Coppa UEFA.\nEvoluzione.\nPer il giornalista inglese Jonathan Wilson, specializzato in tattiche del calcio, lo stile di gioco applicato dalla Juventus dei primi anni 2010, tricampione d'Italia sotto la guida tecnica di Antonio Conte (2012-2014), \u00e8 da considerarsi l'evoluzione del modulo misto trapattoniano \u2014 che gi\u00e0 Chiesa reputa la principale alternativa, ancora usata in Italia, al gioco esclusivamente zonista \u2014, in cui la riproposizione del libero \u2014 ribattezzato \u00abregista difensivo\u00bb \u2014, l'attacco sistematico su entrambe le fasce e l'impiego di due mezzale al posto di un centrocampista difensivo che spesso s'inserivano dentro l'area avversaria, consentono allo schema 3-5-2 di applicare con maggior efficacia il pressing, nonostante siano due varianti offensive storicamente sottoutilizzate nel panorama calcistico italiano."}
{"id": "1975638", "revid": "18882047", "url": "https://it.wikipedia.org/wiki?curid=1975638", "title": "Spagna '82", "text": ""}
{"id": "1975640", "revid": "729019", "url": "https://it.wikipedia.org/wiki?curid=1975640", "title": "Giardino di Hama riky\u016b", "text": "Il \u00e8 un parco pubblico nel quartiere di Ch\u016b\u014d a Tokyo, in Giappone.\nIl giardino \u00e8 collocato alla foce del fiume Sumida e originariamente faceva parte della tenuta di , appartenente nel XVII secolo alla famiglia dello sh\u014dgun Tokugawa su un terreno precedentemente del clan K\u014dfu; la villa deve il proprio nome al fatto di essere stata realizzata su un terreno un tempo paludoso e utilizzato solo per la caccia all'anatra, e poi strappato al mare, bonificato e reso praticabile appositamente per la costruzione del palazzo.\nIl giardino \u00e8 stato aperto al pubblico il 1\u00ba aprile del 1946. L'ingresso \u00e8 a pagamento con biglietto giornaliero, pass annuale, o carnet cumulativo che consente di visitare in nove giardini di Tokyo. L'ingresso \u00e8 gratuito il 4 maggio (\u307f\u3069\u308a\u306e\u65e5, Festa del verde) e il 1\u00ba ottobre (\u90fd\u6c11\u306e\u65e5, Festa dei cittadini), ovvero il giorno della fondazione dell'attuale prefettura di Tokyo).\nDescrizione.\nIl parco si estende su una superficie quadrangolare per oltre ed \u00e8 circondato dall'acqua sui quattro lati: tre di questi sono chiusi da canali (di cui due navigabili) che separano il giardino dal resto della citt\u00e0, e uno invece affaccia direttamente sulla baia di Tokyo, da cui \u00e8 separata solo da un piccolo molo aperto.\nIl quadrangolo del parco \u00e8 disposto a rombo, di cui la met\u00e0 triangolare inferiore risale alla villa originale e si presenta come un perfetto esempio di giardino del daimy\u014d nel periodo Edo, mentre la met\u00e0 superiore \u00e8 stata risistemata durante il periodo Meiji; queste due parti sono caratterizzate da linee curve e irregolari con boschi distribuiti intorno allo specchio d'acqua centrale nella parte Edo, e da forte regolarit\u00e0 geometrica, povert\u00e0 d'acqua e ampi prati verdi o fioriti nella parte Meiji.\nAttrazioni.\nIl giardino \u00e8 un'oasi di calma ritagliata in una zona di Tokyo, Shiodome, che dagli anni 2000 ha vissuto un forte sviluppo urbaninistico: l'area verde si trova infatti per gran parte circondata sul lato nord-ovest dagli alti grattacieli di alcune grandi aziende giapponesi come Bandai Visual, Fujitsu, Nippon Television e SoftBank; particolarmente celebre e vistoso \u00e8 il grattacielo a spigolo della Dentsu progettato dall'architetto francese Jean Nouvel. Sul lato nord-est il giardino \u00e8 affiancato dal mercato ittico di Tsukiji. L'evidente contrasto fra il mare, il paesaggio naturale e lo skyline urbano crea un surreale effetto di straniamento simile a quello di Central Park a New York. In realt\u00e0, anche il mare e il giardino stesso sono ambienti antropizzati artificiali, essendo il primo riquadrato fra i moli e il secondo disegnato dall'uomo.\nAll'interno del parco il visitatore pu\u00f2 svolgere varie attivit\u00e0, la pi\u00f9 popolare delle quali \u00e8 la degustazione del t\u00e8 nel padiglione sull'isolotto centrale del lago Shioiri, dove viene offerto il maccha accompagnato da dolci tradizionali in un'atmosfera molto simile a quella del tradizionale \"cha no yu\". \u00c8 possibile inoltre assistere a dimostrazioni di caccia tradizionale giapponese con il falcone e con l'astore. Le maggiori attrattive paesaggistiche sono il boschetto di ciliegi giapponesi e un giardino di peonie nell'area sud, e le grandi aree coltivate con fioriture stagionali in successione nell'area nord."}
{"id": "1975641", "revid": "339392", "url": "https://it.wikipedia.org/wiki?curid=1975641", "title": "Giardino di Hamarikyu", "text": ""}
{"id": "1975642", "revid": "339392", "url": "https://it.wikipedia.org/wiki?curid=1975642", "title": "Giardini di Hamariky\u016b", "text": ""}
{"id": "1975643", "revid": "339392", "url": "https://it.wikipedia.org/wiki?curid=1975643", "title": "Giardini di Hamarikyu", "text": ""}
{"id": "1975651", "revid": "765341", "url": "https://it.wikipedia.org/wiki?curid=1975651", "title": "Dorcopsis", "text": "Il genere Dorcopsis comprende quattro specie di marsupiali della famiglia dei Macropodidi.\nDescrizione.\nLe specie del genere \"Dorcopsis\", come quelle del genere affine \"Dorcopsulus\", hanno una posizione intermedia, sia nell'aspetto sia dal punto di vista filogenetico, tra i canguri arboricoli (\"Dendrolagus\") e gli altri canguri. Gli arti anteriori, in particolare, differiscono in lunghezza da quelli posteriori pi\u00f9 che nei canguri arboricoli ma meno che in tutte le altre specie di canguro. Il muso glabro \u00e8 abbastanza largo, le orecchie sono rotonde.\nDistribuzione e habitat.\nTutte quante le specie vivono nelle foreste pluviali della Nuova Guinea.\nBiologia.\nLe abitudini di questi animali sono poco note. Si ritiene che l'attivit\u00e0 sia prevalentemente notturna. La dieta consiste di erba, radici, foglie e frutti.\nSpecie.\nIl genere comprende quattro specie:"}
{"id": "1975652", "revid": "287204", "url": "https://it.wikipedia.org/wiki?curid=1975652", "title": "Mille piani", "text": " \nMille piani (titolo originale in francese \"Mille plateaux\") \u00e8 un libro nato dalla collaborazione del filosofo francese Gilles Deleuze e dello psicanalista francese F\u00e9lix Guattari. Secondo di due volumi dal titolo \"Capitalismo e schizofrenia\" (Il primo \u00e8 \"L'anti-Edipo\"), \u00e8 stato pubblicato nel 1980.\nTematiche.\nVisione generale.\nIl lavoro riflette il rifiuto di Deleuze e Guattari per le organizzazioni gerarchiche (arborescenti), in favore delle strutture di base, le organizzazioni rizomatiche. Nel libro essi oppongono la \"macchina da guerra nomadica\", una forza d'aggressione o resistenza che lavora al fine di preservare l'eterogeneit\u00e0 all'\"apparato di stato\", che opera attraverso l'omogeneizzazione ed il totalitarismo. Nell'ultimo \"piano\" viene invocata la noosfera.\nBibliografia.\nTraduzioni\nIntroduzioni, saggi e prolungamenti"}
{"id": "1975653", "revid": "765341", "url": "https://it.wikipedia.org/wiki?curid=1975653", "title": "Dorcopsulus", "text": "Il genere Dorcopsulus comprende due specie di marsupiali della famiglia dei Macropodidi.\nDescrizione.\nLe specie del genere \"Dorcopsulus\", come quelle del genere affine \"Dorcopsis\", hanno una posizione intermedia, sia nell'aspetto sia dal punto di vista filogenetico, tra i canguri arboricoli (\"Dendrolagus\") e gli altri canguri. Gli arti anteriori, in particolare, differiscono in lunghezza da quelli posteriori pi\u00f9 che nei canguri arboricoli ma meno che in tutte le altre specie di canguro. Il muso glabro \u00e8 abbastanza largo, le orecchie sono rotonde.\nDistribuzione e habitat.\nEntrambe le specie vivono nelle foreste pluviali della Nuova Guinea.\nBiologia.\nLe abitudini di questi animali sono poco note. Si ritiene che l'attivit\u00e0 sia prevalentemente notturna. La dieta consiste di erba, radici, foglie e frutti.\nSpecie.\nIl genere comprende due specie:"}
{"id": "1975656", "revid": "179078", "url": "https://it.wikipedia.org/wiki?curid=1975656", "title": "San Donato vescovo", "text": ""}
{"id": "1975659", "revid": "1543377", "url": "https://it.wikipedia.org/wiki?curid=1975659", "title": "Metriche di progetto", "text": "Le metriche di progetto rappresentano un insieme di indicatori rivolto a tenere sotto controllo e prevedere l'andamento delle principali variabili critiche del progetto (i costi, i tempi, la qualit\u00e0, le risorse, le variazioni di scopo, ecc.). Le metriche includono solitamente una serie di indicatori standard, ma possono essere estese con altri indicatori definiti \"ad hoc\" in base alla specifica natura del progetto.\nIntroduzione alle metriche.\nL'introduzione delle metriche consente di quantificare nel modo pi\u00f9 obiettivo possibile le performance del progetto attraverso la misurazione dell'insieme di indicatori che ne fanno parte. Tipicamente uno degli usi pi\u00f9 importanti delle metriche \u00e8 quello di misurare l'avanzamento del progetto a fronte del piano.\nI vantaggi del loro utilizzo consentono di:\nIn particolare la tecnica denominata \"Earned Value Analysis\" consente di individuare un denominatore comune per:\nNei progetti in cui il costo del lavoro ha un peso \"schiacciante\" (tipicamente nella erogazione di servizi), questo denominatore comune pu\u00f2 essere espresso sia in termini di \"effort\" (giorni/uomo) oppure in termini economici, a seconda della convenienza. Per passare da una unit\u00e0 all'altra \u00e8 sufficiente conoscere il costo delle risorse impiegate.\nTecniche di misurazione delle metriche di progetto standard.\nIn fase di pianificazione (o ripianificazione) del Progetto la metrica BCWS viene valorizzata fin dall'inizio per tutti gli intervalli di misurazione del progetto che sono ritenuti opportuni, mentre il BAC rappresenta il valore totale stimato del progetto. Per determinare la BCWS \u00e8 necessario:\nLe altre metriche standard (BCWP, ACWP, EAC) e le varianze (CV, SV, BV) vengono calcolate durante l'esecuzione del progetto negli intervalli di monitoraggio che sono stati pianificati:\nLa percentuale di completamento non necessariamente si misura in ore lavorate, in quanto dovrebbe quantificare il \"reale stato avanzamento lavori\", o percentuale di completamento \"fisico\" del bene o opera.\nValgono le seguenti relazioni:\nformula_1,\nma anche che dall'inizio a vita intera della commessa/progetto valori economici (\"Earned Value\") e valori finanziari (Net Cash Flow) devono riconciliarsi e coincidere: al solito, la differenza fra valore finanziario ed economico \u00e8 il temporaneo sfasamento temporale tra il punto in cui si manifesta il costo o ricavo e quello in cui si manifesta l'uscita o entrata di denaro corrispondente.\nformula_2"}
{"id": "1975661", "revid": "767487", "url": "https://it.wikipedia.org/wiki?curid=1975661", "title": "Donato di Montevergine", "text": "Biografia.\nPer le sue grandi capacit\u00e0 si guadagn\u00f2 la stima di Federico II, il quale elarg\u00ec innumerevoli favori all'Abbazia. Divenne Superiore Generale della Congregazione Verginiana, fondata da san Guglielmo da Vercelli, e amministratore dei beni feudali di Montevergine. \nCulto.\nMor\u00ec nel 1219 e fu seppellito nella sua citt\u00e0 natale. Viene commemorato il 13 novembre assieme ad altri abati di Montevergine, Berardo, Marco e Pascasio, e al monaco Giodaco: le notizie su costoro per\u00f2, sono purtroppo poche e incerte. \nA Salerno fu commemorata la sua memoria fino alla soppressione della stessa, nel 1836, mentre curiosamente nell'Abbazia la sua memoria non fu mai celebrata, poich\u00e9 non v'era il corpo."}
{"id": "1975663", "revid": "206516", "url": "https://it.wikipedia.org/wiki?curid=1975663", "title": "Earned Value", "text": ""}
{"id": "1975665", "revid": "206516", "url": "https://it.wikipedia.org/wiki?curid=1975665", "title": "Earned Value Analysis", "text": ""}
{"id": "1975666", "revid": "206516", "url": "https://it.wikipedia.org/wiki?curid=1975666", "title": "Earned Value Management", "text": ""}
{"id": "1975668", "revid": "729019", "url": "https://it.wikipedia.org/wiki?curid=1975668", "title": "Mille Plateaux (etichetta discografica)", "text": "Mille Plateaux \u00e8 un'etichetta discografica tedesca, di propriet\u00e0 e distribuita da TOTAL RECALL, di musica elettronica specificatamente indirizzata nella musica sperimentale. Essa \u00e8 stata intensamente influenzata, se non addirittura formata, da Millepiani libro nato dalla collaborazione di Gilles Deleuze e F\u00e9lix Guattari."}
{"id": "1975669", "revid": "78273", "url": "https://it.wikipedia.org/wiki?curid=1975669", "title": "Mondiali di calcio di Spagna '82", "text": ""}
{"id": "1975671", "revid": "373458", "url": "https://it.wikipedia.org/wiki?curid=1975671", "title": "Capitalismo e schizofrenia", "text": "Capitalismo e schizofrenia (titolo originale in francese \"Capitalisme et schizophr\u00e9nie\") \u00e8 un saggio di filosofia teoretica diviso in due volumi, nato dalla collaborazione dei filosofi francesi Gilles Deleuze e F\u00e9lix Guattari. I suoi due volumi, pubblicati ad 8 anni di distanza l'uno dall'altro, sono \"L'Anti-Edipo\" (1972) e \"Millepiani\" (1980).\nTematiche.\nL'Anti-Edipo.\n\"L'Anti-Edipo\" ha come compito quello di tornare sull'errore che costituisce - secondo gli autori - il desiderio concepito come mancanza (\u00abl'inconscio non \u00e8 un teatro, ma un'officina, una macchina per produrre\u00bb), e postula che non \u00e8 la follia a dover essere ricondotta all'ordine, ma al contrario \u00e8 il mondo moderno ovvero l'insieme degli ambiti sociali che devono essere interpretati anche in funzione della singolarit\u00e0 del folle (\u00abl'inconscio non delira sui propri genitori, bens\u00ec sulle razze, le trib\u00f9, i continenti, la storia e la geografia, sempre un ambito sociale\u00bb). Secondo gli autori, solo il desiderio \u2013 o la dimensione del fatto che rivela il desiderio \u2013 garantisce la libera configurazione delle singolarit\u00e0 e delle forze nel mettere la storia in movimento.\nMillepiani.\nIl lavoro riflette il rifiuto di Deleuze e Guattari per le organizzazioni gerarchiche (arborescenti), in favore delle strutture di base, le organizzazioni rizomatiche. Nel testo, organizzato appunto in \"piani\", essi propongono la \"macchina da guerra nomadica\", una forza d'aggressione o resistenza che lavora al fine di preservare l'eterogeneit\u00e0, in contrapposizione all'\"apparato di stato\", il quale opera tramite l'omogeneizzazione ed il totalitarismo. Nell'ultimo \"piano\" viene invocata la noosfera."}
{"id": "1975674", "revid": "17654", "url": "https://it.wikipedia.org/wiki?curid=1975674", "title": "Zosterofillofite", "text": ""}
{"id": "1975678", "revid": "1498232", "url": "https://it.wikipedia.org/wiki?curid=1975678", "title": "Italia ai II Giochi paralimpici estivi", "text": "L'Italia partecip\u00f2 ai II Giochi paralimpici estivi, svoltisi a Tokyo (Giappone) dal 3 al 12 novembre 1964. Gli atleti azzurri si aggiudicarono complessivamente 45 medaglie, di cui 14 ori, 15 argenti e 16 bronzi."}
{"id": "1975679", "revid": "18882729", "url": "https://it.wikipedia.org/wiki?curid=1975679", "title": "Capitalismo e Schizofrenia", "text": ""}
{"id": "1975680", "revid": "18882735", "url": "https://it.wikipedia.org/wiki?curid=1975680", "title": "Capitalisme et schizophr\u00e9nie", "text": ""}
{"id": "1975681", "revid": "767487", "url": "https://it.wikipedia.org/wiki?curid=1975681", "title": "La mano sinistra della violenza", "text": "La mano sinistra della violenza (\"Shin du bei dao\") \u00e8 un film del 1971, diretto da Chang Cheh uscito in Italia il 4 aprile 1973.\nTrama.\nTerrore dei criminali che infestano la regione, il giovane Lei-Li, detto il \"cavaliere delle due spade\", viene sconfitto in duello da un astuto capobanda, Su Wong, armato di un micidiale bastone snodato in tre parti. Fedele al giuramento, fatto all'avversario, di non impugnare mai pi\u00f9 la spada se avesse perduto la sfida, Lei-Li si mozza il braccio destro. Finito come cameriere in una taverna, frequentata dai bravi di Chen Chi Fung, signore del \"castello della tigre\" e alleato di Su Wong, il giovane subisce senza reagire i loro insulti e le loro minacce. Un giorno, giunge alla taverna Feng Chung, un altro campione di spada. Diventato amico di Lei Li, costui accetta, pur sapendo di cadere in un tranello, un invito rivoltogli da Chen Chi Fung, a recarsi al castello. Lottando contro Su Wong, ospite del compare, Feng Chung muore tagliato in due. Deciso a vendicarlo, Lei Li, ripudiando il giuramento fatto, impugna la spada offertagli da Pa Chiao - la ragazza di cui \u00e8 innamorato -, arma appartenuta ad un mitico guerriero ucciso in un'imboscata, stermina gli uomini di Chen Chi Sung e di Su Wong e uccide infine anche questi."}
{"id": "1975682", "revid": "37401", "url": "https://it.wikipedia.org/wiki?curid=1975682", "title": "Aristosseno di Taranto", "text": ""}
{"id": "1975687", "revid": "400694", "url": "https://it.wikipedia.org/wiki?curid=1975687", "title": "Io e il sig. Rosso", "text": "Io e il sig. Rosso \u00e8 il quarto album in studio del cantautore italiano Stefano Rosso, pubblicato nel 1980.\nIl disco.\nDopo l'abbandono della RCA Italiana, Stefano Rosso passa ad una nuova etichetta, la Ciao Records, nata appena due anni prima a Milano ed il cui direttore artistico \u00e8 Osvaldo Bernasconi, ex batterista dei Profeti.\nL'etichetta decide di far partecipare il cantante al Festival di Sanremo 1980, con una delle canzoni registrate per l'album in uscita, \"L'italiano\", canzone che ironizza sull'italiano medio, che si classifica all'ottavo posto e che viene pubblicata su 45 giri, L'italiano/Quarant'anni, riscuotendo un buon successo di vendite.\nL'album segue il singolo di qualche settimana, ed \u00e8 particolarmente importante nella discografia del cantautore perch\u00e9 \u00e8 il primo in cui compaiono due brani interamente strumentali (\"Banjorosso\" e \"Metro's rag\") in cui Stefano Rosso pu\u00f2 mettere in evidenza le sue doti di chitarrista e banjoista, decidendo quindi di far risaltare in maniera pi\u00f9 decisa l'aspetto musicale.\nLa produzione e gli arrangiamenti sono ancora curati da Gianni Marchetti, mentre le registrazioni vengono effettuate allo studio \"Trafalgar\" di Roma con il tecnico del suono Giorgio Agazzi, allo \"Studio Bach\" di Milano con il tecnico del suono Nino Iorio e soprattutto negli innovativi Stone Castle Studios di Carimate, con Paolo Tofani, chitarrista degli Area come tecnico del suono.\nTutte le canzoni sono scritte dallo stesso Rosso, che per la prima volta non si firma con il suo vero nome, Stefano Rossi, ma con lo pseudonimo, e sono edite dalla Edizioni Musicali Itaca.\nOltre ai due strumentali ed alle canzoni del 45 giri, altri brani degni di nota sono l'allegra \"Quando part\u00ec No\u00e8\", che viene ripresa anche nel finale, e che in origine era stata scritta da Stefano Rosso per uno spettacolo del gruppo di cabaret La Smorfia (il trio formato da Massimo Troisi, Lello Arena e Enzo De Caro), \"Ma dove andiamo\", brano con influenze musicali popolari, \"Quarant'anni\", bilancio di un'et\u00e0 che, comunque, il cantautore doveva ancora raggiungere (avendo all'epoca 32 anni), \"Milano\" (ispirata da un suo soggiorno in questa citt\u00e0 nel 1975 per partecipare come chitarrista fisso alla trasmissione \"Alle cinque della sera\", condotta da Gianni Morandi ed Elisabetta Viviani ed in onda su Rai 2; ma i due brani pi\u00f9 belli sono \"Quello che mi resta\" e \"Per male che gli vada\", due ballate malinconiche in cui il cantautore, accompagnandosi con la chitarra acustica, nella prima fa un'analisi di quello che \u00e8 stata la sua vita fino a quel momento (\u00ab Ecco quello che mi resta: / tanta voglia dentro i panni, / tanta confusione in testa \u00bb) mentre nella seconda allarga lo sguardo al mondo, rilevandone i problemi e le inadempienze dei potenti.\nLa copertina del disco, ideata da Giorgio Pertici e realizzata da Gianni Cicarelli e Luca Coelli, raffigura una carta da gioco, il fante di cuori, con il volto del cantante; \u00e8 apribile e all'interno sono riportati i testi delle canzoni, ma non i nomi dei musicisti che hanno partecipato alle sessioni di registrazione.\nIl 33 giri, pur entrando in classifica, rimane in posizioni molto basse, non superando la trentesima posizione rimanendo in hit-parade per sole 4 settimane, al contrario del 45 giri che riscuoter\u00e0 un successo maggiore.\n\"Io e il sig. Rosso\" \u00e8 l'unico album di Stefano Rosso pubblicato dalla Ciao Records, il cantautore infatti l'anno successivo passer\u00e0 alla Lupus.\nTracce.\nLATO A\nLATO B"}
{"id": "1975689", "revid": "316716", "url": "https://it.wikipedia.org/wiki?curid=1975689", "title": "Gamera", "text": ", noto anche come Il Grande King in alcuni doppiaggi italiani, \u00e8 un kaij\u016b, un mostro misterioso del cinema giapponese, protagonista di una lunga serie di film a partire dal 1965. Si tratta di un'enorme tartaruga zannuta in grado di sputare fuoco e volare attraverso dei propulsori posti sugli arti.\nNel suo primo film, Gamera era un mostro distruttore nemico dell'umanit\u00e0 ghiotto di elettricit\u00e0 e idrocarburi, poi divenne presto un eroe con una particolare simpatia per i bambini, che combatteva mostri malvagi. Questa caratterizzazione continu\u00f2 fino alla bancarotta della Daiei avvenuta negli anni settanta. Nel reboot della serie degli anni novanta, Gamera venne reimmaginato come una sorta di \"guardiano dell'universo\", che d\u00e0 priorit\u00e0 alla salvezza della Terra rispetto a quella del genere umano.\nIl personaggio \u00e8 stato generalmente ben accolto, soprattutto dai bambini. IGN assegn\u00f2 a Gamera il primo posto nella sua lista dei 10 miglior mostri del cinema giapponese, con alcune apparenze parodiche nei manga \"Dr. Slump\" e \"Dragon Ball\", e nell'ultimo come cavalcatura del Maestro Muten. La fama di Gamera influenz\u00f2 la comunit\u00e0 scientifica nel 1993 e nel 2010, con la scoperta delle famiglia di tartarughe, sinemidide \"Sinemys gamera\", e baenide, \"Gamerabaena sonsalla\".\nStoria cinematografica.\nUna leggenda urbana narra come Gamera sia stato il frutto dell'immaginazione di Yonejiro Saito, presidente dello studio cinematografico Daiei, ispirato nella creazione del personaggio, in un viaggio aereo mentre osservava una nuvola a forma di tartaruga. Un'altra versione della storia narra che fu un'isola invece di una nuvola a ispirarlo. In realt\u00e0, la nascita del personaggio deriva dal fallimento d'un progetto di imitazione de \"Gli uccelli\" di Alfred Hitchcock, ma con ratti al posto degli uccelli. Quando il film fu scartato a causa di accuse di maltrattamento di animali e preoccupazioni per la salute pubblica, fu infine deciso di imitare la serie di Godzilla e girare un film su di un mostro interpretato da un uomo in costume.\nSecondo il regista \"Noriaki Yuasa\", fu l'idea dello sceneggiatore \"Nisan Takahashi\" di avere come protagonista una tartaruga, animale che, nella cultura asiatica, \u00e8 simbolo di longevit\u00e0, visto come il guardiano del quadrante settentrionale dell'universo nelle costellazioni cinesi. Il personaggio fu disegnato dal direttore degli effetti speciali Akira Inouye, che produsse cinquanta bozze prima di realizzare il disegno definitivo e approvato dal consiglio. Il costume di Gamera fu fabbricato da Masao Yagi, un sarto che aveva in precedenza lavorato per la casa cinematografica Toho nei film di Godzilla. Il costume finale venne realizzato fabbricato in duralluminio, e pesava circa 20-30 chili. Il nome del personaggio deriva dal giapponese, \"kame\" (tartaruga), e il suffisso \"-ra\", suffisso reso popolare da Godzilla (\"Gojira\") e Mothra. La sua capacit\u00e0 di ruotare durante il volo venne tratto dalle dinamiche di un tipo di fuochi d'artificio, ma in alcuni film Gamera vola utilizzando solo i propulsori posti sulle gambe, vista la difficolt\u00e0 tecnica di far ruotare il modello con tutti quattro propulsori attivi. Le scene del volo dei primi film furono realizzate con un pupazzo sollevato da una gru, con polvere da sparo accesa nelle aperture delle zampe, dinamica che rendeva la scena molto costosa, poich\u00e9 ogni esplosione costava 320.000 yen. Il suo ruggito iconico fu infatti il barrito modificato d'un elefante.\nIn un tentativo di attrarre un pubblico pi\u00f9 differenziato possibile, \"Daikaij\u016b Gamera\" fu girato con trame che potessero interessare sia adulti sia bambini. Dopo il suo successo, venne girato una seconda pellicola dal titolo, \"Attenzione! Arrivano i mostri\", poi considerato un fallimento finanziario, a causa delle sue lunghe scene dei dialoghi, rendendolo noioso, soprattutto ai bambini. Da \"Gamera contro il mostro Gaos\" in poi, le pellicole sarebbero state girate apposta per i bambini, dando maggior enfasi alle lotte tra i mostri. La serie incominci\u00f2 anche a incorporare elementi della cultura popolare giapponese, come nel caso di, \"King Kong contro Godzilla\", dove Gamera fa ginnastica in riferimento ai Giochi della XIX Olimpiade. Sebbene la serie fosse mirata a un pubblico giovanile, gli scontri fra Gamera e i suoi nemici furono deliberatamente resi pi\u00f9 sanguinari di quelli osservati nei film di Godzilla allo scopo di rendere i personaggi meno antropomorfi. La Daiei fu poi contattata negli ultimi anni sessanta da Samuel Z. Arkoff, presidente della American International Pictures, che incoraggi\u00f2 lo studio a continuare a girare film di Gamera, ma con l'aggiunta di personaggi caucasici per renderli pi\u00f9 accessibili al pubblico americano. I doppiaggi inglesi furono popolarizzati dalla serie \"Mystery Science Theater 3000\", per cui Gamera divenne la mascotte inufficiale.\nLa casa di produzione cinematografica Daiei dichiar\u00f2 bancorotta, poco dopo la distribuzione di \"Gamera tai shinkai kaij\u00fb Jigura\", a causa della crisi energetica del 1973 e la contemporanea recessione economica, ponendo fine alla serie. Tent\u00f2 di ravvivare la serie nel 1980 con il film, \"Uchu kaij\u00fb Gamera\", ma senza successo, in quanto la pellicola non era altro che una serie di sequenze riciclate dai film precedenti. Quando la Daiei riapr\u00ec negli anni novanta, notando il nuovo fascino pubblico per Godzilla, decise di realizzare un remake del film, \"Daijmajin\", ma rinunci\u00f2, nel 1995, a favore del pi\u00f9 popolare Gamera, nel film, \"Gamera - Daikaij\u016b kuchu kessen\", trentesimo anniversario del personaggio. Inizialmente, i direttori della Daiei intendevano distribuire un film confezionato per i bambini, esattamente come i lungometraggi precedenti, ma il regista Sh\u016bsuke Kaneko insistette nella realizzazione di un film pi\u00f9 sofisticato. Come compromesso, invece di avere bambini come protagonisti del film, Kaneko invent\u00f2 la trama in cui Gamera sarebbe stato collegato psichicamente a una fanciulla. Nel concepire la faida tra Gamera e Gaos, Kaneko si fece influenzare da \"Kong, uragano sulla metropoli\", in cui i due mostri hanno un'origine comune. Kaneko dichiar\u00f2 in un'intervista che nel nuovo universo di Gamera, le tartarughe propriamente dette non esistono, dando cos\u00ec una spiegazione del motivo per cui i personaggi lo vedono come una creatura mitologica invece di una semplice tartaruga gigante. Il direttore degli effetti speciali Shinji Higuchi inizialmente voleva raffigurare Gamera come una tartaruga marina, che usa le pinne per volare, ma i produttori gli imposero un design pi\u00f9 fedele all'originale. I produttori rifiutarono anche l'idea di Higuchi di applicare a Gamera delle spine sui gomiti, ma Higuchi ebbe l'idea di rendererle retrattili, rivelando cos\u00ec la loro esistenza solo durante la battaglia finale con Gaos. Per motivi finanziari, venne scelto un attore di bassa statura per ricoprire il ruolo omonimo, in quanto un attore alto avrebbe reso necessario un set di edifici in miniatura pi\u00f9 grandi. Le scene di volo furono girate col computer-generated imagery, e con l'aggiunta di discariche di fumo in, \"Gamera 2 - Legion sh\u016brai\", pi\u00f9 che altro per distrarre dalla ridicola immagine di una tartaruga volante.\nDopo l'acquisto della Daiei da parte della Kadokawa Pictures, lo studio gir\u00f2 il film, \"Chiisaki y\u016bsha-tachi ~Gamera~\", allo scopo di commemorare il quarantesimo anniversario del personaggio. Il film venne deliberatamente ambientato in un universo separato da quello della trilogia di Kaneko, in quanto i produttori intendevano narrare una trama infantile evocativa dei primi film. In base a questo, il nuovo Gamera venne raffigurato con un carattere e un aspetto molto meno minaccioso di quello dei suoi recenti predecessori.\nBiografia.\nEra Sh\u014dwa.\nGamera, una tartaruga gigante di possibile origine atlantidea e personaggio delle leggende inuit, viene risvegliata in Artide da un'esplosione di una bomba atomica statunitense contro i sovietici. In seguito attacca una nave giapponese e si dirige verso il Giappone. Per proteggere la Terra da Gamera, esso viene inserito in un razzo diretto su Marte. Una meteora distrugge il razzo, permettendo a Gamera di tornare sulla Terra per poi imbattersi in Barugon, un lucertolone capace di congelare i nemici col suo alito e sparare arcobaleni esplosivi dal dorso. Gamera viene congelato presso il Castello di Osaka, ma una volta sciolto il ghiaccio, Gamera sconfigge Barugon affogandolo nel mare. Gamera ritorna un anno dopo per affrontare il mostro volante Gaos, poi viene costretto dagli alieni Virasiani ad attaccare Tokyo, siccome questi stanno tenendo in ostaggio dei bambini. Una volta liberatosi dal loro controllo, Gamera uccide il loro capo Viras, e si reca nello spazio. Insegue una navicella comandata da due bambini fino al pianeta morente Terax, dove si scontra con Guiron prima di riaccompagnare i bambini a casa. Una volta tornato sulla Terra, s'imbatte con Jiger, che lo paralizza col suo pungiglione e lo insemina con la sua prole. Una volta superata la sua infermit\u00e0, Gamera uccide il mostro pugnalandolo coll'artefatto che lo aveva risvegliato. Una volta sconfitto lo squalo extraterrestre Zigra, Gamera torna nove anni dopo per scontrarsi di nuovo con tutti i suoi nemici precedenti, per poi sacrificarsi in un attacco kamikaze contro gli alieni Zanon.\nEra Heisei.\nIn \"Gamera - Daikaij\u016b kuchu kessen\", Gamera fu creato millenni fa dagli atlantidei per distruggere i Gaos; Bench\u00e9 riusc\u00ec nel suo incarico, l'Atlantide fu distrutta, e Gamera entr\u00f2 in letargo in un atollo galleggiante. Si risveglia nel 1995 dopo che tre Gaos si risvegliano e cominciano a divorare umani e a crescere in statura. La tartaruga forma un collegamento telepatico con la fanciulla Asagi Kusanagi attraverso un talismano di oricalco, permettendo alla ragazza di condividere e minimizzare il dolore di Gamera durante le sue lotte. Gamera affronta l'ultimo Gaos a Minato, uccidendolo prima che possa riprodursi. In \"Gamera 2 - Legion sh\u016brai\", Gamera interviene nell'invasione dei Legion, quasi morendo quando uno dei loro fiori lanciaspore gli esplode addosso, distruggendo completamente Sendai. Con l'appoggio psicologico di Kusanagi e altri giovani, Gamera si recupera, spezzando il suo collegamento con Kusanagi, e affronta la regina dei Legion, ma la battaglia \u00e8 cos\u00ec dura che la tartaruga viene costretta a utilizzare il mana della Terra per porre fine all'invasore. Tre anni dopo, in \"Gamera 3 - Iris kakusei\", l'esaurimento di mana scatena una schiusura in massa di tutte le uova di Gaos sulla Terra. Col suo collegamento psichico con Kusanagi ormai rotto, Gamera prioritizza la salvezza della Terra sopra il benessere umano, causando centinaia di danni collaterali nel suo tentativo di sterminare i Gaos. La tartaruga infine s'imbatte contro Iris, un'evoluzione speciale dei Gaos nutrito dall'odio provato verso Gamera da una ragazza resa orfana durante la battaglia di Gamera contro il Gaos del 1995. Una volta sconfitto Iris, un Gamera menomato affronta insieme con l'esercito giapponese un'orda di Gaos volando verso di lui.\nEra Millennium.\nNel 1973, Gamera si autodistrugge mentre lotta con uno stormo di Gaos. Trentatr\u00e9 anni dopo, un uovo viene scoperto nella citt\u00e0 di Iseshima dal bambino Toru Aizawa. Dall'uovo nasce una tartarughina che Aisawa nomina Toto. La tartaruga si rivela di essere il figlio del Gamera originale, che vola e sputa palle di fuoco. Una volta troppo cresciuto da nascondere, Toto scappa da casa, per poi tornare, ormai ottenute dimensioni gigantesche, per affrontare il mostro marino Zedus. Toto si rivela troppo debole per combattere contro il mostro, fino a che Aizawa non gli fa consumare l'artefatto che conteneva il suo uovo. Questo lo rafforza abbastanza da poter porre fine a Zedus, e Aizawa gli permette di volare via bloccando l'avanzata di scienziati intenti a studiarlo.\nAbilit\u00e0 e aspetto.\nIn tutte le sue incarnazioni, l'aspetto fisico e le abilit\u00e0 di Gamera sono rimasti pi\u00f9 o meno coerenti, trattandosi di una tartaruga antropomorfa colossale dentata dotata di zanne sporgenti dalla mandibola capace di sputare e manipolare il fuoco e volare attraverso dei propulsori negli arti.\nNella serie Heisei, Gamera \u00e8 fornito di ulteriori abilit\u00e0, inclusi la capacit\u00e0 di snudare speroni dai gomiti e riformare i suoi arti anteriori durante il volo in pinne simili a quelli d'una tartaruga marina. In \"Gamera 2 - Legion sh\u016brai\", viene rivelato che Gamera ha la capacit\u00e0 di aprire gli scuti del suo piastrone (la parte ventrale del suo carapace) per sparare un raggio plasma, formato dal mana terrestre assorbito durante le battaglie. In \"Gamera 3 - Iris kakusei\", Gamera riesce a rimpiazzare il suo braccio mozzato con un arto fatto di fuoco, capace di penetrare le corazze dei nemici e bruciarli all'interno. Attraverso un talismano di oricalco, \"Gamera\" pu\u00f2 stabilire un legame telepatico con la persona che lo porta, cos\u00ec da condividere e minimizzare il suo dolore fisico durante le lotte.\nIl Gamera di \"Chiisaki y\u016bsha-tachi ~Gamera~\" pu\u00f2 autodistruggersi sovraccaricando il carburante che gli \u00e8 dentro."}
{"id": "1975693", "revid": "400694", "url": "https://it.wikipedia.org/wiki?curid=1975693", "title": "Vado, prendo l'America...e torno!", "text": "Vado, prendo l'America... e torno! \u00e8 il quinto album in studio del cantautore italiano Stefano Rosso, pubblicato nel 1981.\nIl disco.\nDopo l'abbandono della Ciao Records, Stefano Rosso passa alla Lupus, ed inizia a lavorare alle registrazioni di un nuovo disco, in cui si occupa della produzione ed anche degli arrangiamenti, in collaborazione con Mark Harris.\nIl disco \u00e8 un concept album, il cui tema \u00e8, come si pu\u00f2 dedurre dal titolo, l'America, descritta sotto vari aspetti: da quello dell'emigrazione (\"Vado\", pubblicata anche su 45 giri) al mito americano per gli italiani degli anni '50 (\"Malati di far west\"), dalle musiche come il jazz e il blues (\"Quella notte che Bessie cant\u00f2\") sino agli aspetti politici, con le interferenze nella politica degli stati alleati (\"Amerika\", il brano pi\u00f9 politico del disco).\nSi discosta, almeno apparentemente, dal tema \"C'era una volta... forse due\", che per\u00f2, dietro la favola per bambini raccontata nel testo, con la storia di un topolino afflitto da manie di grandezza, \u00e8 in realt\u00e0 una metafora applicabile a molti aspetti dell'America; questo \u00e8 inoltre l'unico brano arrangiato non da Rosso ed Harris ma dal maestro Gianni Mazza.\nAnche in questo disco sono inseriti tre strumentali, come \"Lilli's rag\", \"12 years old\" e \"Tema di Charles\", eseguita come coda alla fine della canzone \"Charles\".\nTutte le canzoni sono scritte dallo stesso Rosso, e sono edite dalle Edizioni Musicali Itaca e dalle Edizioni Musicali Anaconda.\nLe registrazioni sono state effettuate negli studi \"Titania\" di Roma, ed il tecnico del suono \u00e8 Thierry Tizorin; non sono riportati i nomi dei musicisti, n\u00e9 quello del grafico che ha curato la copertina, che raffigura una foto di Stefano Rosso e che ha il titolo dell'album suddiviso sui due lati (\"Vado, prendo l'America...\" sul retro e \"e torno!\" sul davanti).\nIl disco non \u00e8 mai stato ristampato in CD.\nTracce.\nLATO A\nLATO B"}
{"id": "1975695", "revid": "125207505", "url": "https://it.wikipedia.org/wiki?curid=1975695", "title": "La chitarra fingerpicking di Stefano Rosso", "text": "La chitarra fingerpicking di Stefano Rosso \u00e8 il settimo album in studio del cantautore italiano Stefano Rosso, pubblicato nel 1983.\nIl disco.\nQuesto \u00e8 un album atipico nella discografia di Stefano Rosso, in quanto si tratta di un lavoro interamente strumentale, dove il cantautore d\u00e0 spazio alla sua abilit\u00e0 nella chitarra finger picking rielaborando alcuni brani tradizionali (\"Buffalo gals\" e \"The entertainer\") o di altri autori (\"Lady Madonna\" di John Lennon e Paul McCartney e \"Blues\" di George Gershwin) e scrivendo nuove musiche originali; queste ultime sono edite dalle Edizioni Musicali Anaconda (mentre \"Blues\" \u00e8 edita dalle Edizioni Musicali Warner Bros. e \"Lady Madonna\" dalle Edizioni Musicali ATV Music).\nIl disco \u00e8 stato registrato nello studio \"Audiosound\" di Roma, ed il tecnico del suono \u00e8 Cicci Santucci; la chitarra usata \u00e8 una Eko modello Korral.\nAll'album \u00e8 allegato un fascicolo, redatto dallo stesso Rosso, con le tablature dei brani ed una spiegazione sulle modalit\u00e0 del finger picking.\nIl disco non \u00e8 mai stato ristampato in CD.\nTracce.\nLATO A\nLATO B"}
{"id": "1975697", "revid": "212348", "url": "https://it.wikipedia.org/wiki?curid=1975697", "title": "Bioenergia", "text": "La bioenergia \u00e8 l'energia biologica, e permette alle entit\u00e0 biologiche (esseri viventi) di muoversi, di avere attivit\u00e0 cerebrali e di alimentare la produzione e sintesi dei tessuti biologici. \nForme di bioenergia.\nLa bioenergia \u00e8 continuamente ritrasformata ciclicamente. Il ciclo bioenergetico tipico delle piante \u00e8 chiamato \u201cCiclo di Calvin\u201d. Il ciclo bioenergetico degli esseri viventi \u00e8 chiamato \u201cciclo di Krebs\u201d. In questi cicli avviene la trasformazione degli zuccheri in altri carboidrati, lo scopo di queste trasformazione \u00e8 la sintesi di molecole ad altissima concentrazione di energia quali ATP e ADP.\nUtilizzi tecnologici della bioenergia dalla preistoria.\nL'uomo scopr\u00ec che le entit\u00e0 biologiche possono bruciare, e pens\u00f2, che questo fosse lo \u201cspirito\u201d che faceva animare, muovere e vivere le entit\u00e0 biologiche. Il fuoco era qualcosa di misterioso e magico, il controllo di questa risorsa energetica permise il surclassamento agli altri animali e uno sviluppo evolutivo (evoluzione) basato anche sul controllo di risorse energetiche esterne alla sua fisiologia.\nUs\u00f2 il calore del legno che bruciava per scaldarsi e illuminare la notte, poi cucin\u00f2 i cibi che diventavano pi\u00f9 teneri e digeribili, in seguito scopr\u00ec che poteva modificare ogni materia. Produsse nuovi materiali come i mattoni, il vetro e le leghe metalliche.\nUtilizzi tecnologici della bioenergia.\nFu scoperta anche la \u201cforza\u201d del calore che poteva vaporizzare l'acqua e muovere una macchina a vapore. Migliorando le macchine l'uomo scopr\u00ec miniere di energia fossile: il carbone e il petrolio. Residui di flora e fauna imprigionati nel sottosuolo hanno prodotto gas combustibile che insieme al carbone e petrolio hanno successivamente sostituito quasi del tutto il legno come combustibile. Di recente per\u00f2 queste risorse si stanno esaurendo, il loro utilizzo economico ha iniziato a diventare difficile. Il carbone \u00e8 estratto a profondit\u00e0 sempre maggiori. Il petrolio \u00e8 gi\u00e0 stato sfruttato oltre la met\u00e0 di quello estraibile.\nBioenergia e Biomassa.\nLe risorse di combustibili fossili si esauriranno e il sistema energetico di oggi si riveler\u00e0 solo un sistema transitorio.\nIn questo momento si \u00e8 cominciato a sostituire i combustibili fossili con biomassa. La biomassa \u00e8 una fonte energetica rinnovabile.\nLa biomassa \u00e8 composta da rifiuti biologici delle nostre case, di giardini o campi, oppure anche prodotta apposta in campo aperto da coltivazioni speciali.\nA partire dalla biomassa si possono ricavare anche gas combustibile, biodiesel e etanolo che \u00e8 una specie di biobenzina gi\u00e0 molto usata in Brasile. \nPotenziale della bioenergia.\nSe vogliamo una dimostrazione pratica immediata di cosa pu\u00f2 fare la bioenergia \u00e8 sufficiente che osserviamo noi stessi. Noi utilizziamo bioenergia per muoverci, pensare e crescere. Ogni essere vivente utilizza bioenergia in modo innato e naturale, noi invece abbiamo anche imparato a controllarla e a sfruttarla, anche se non con la stessa efficacia della natura.\nLa natura sta sviluppando questa energia nel nostro pianeta da qualche miliardo d'anni, e il risultato \u00e8 un efficientissimo sistema energetico. Sono state evolute strategie energetiche specializzatissime che si differenziano da animale a animale, da specie a specie, da bioma a bioma.\nUna ricercatrice biologa americana, Shelley D. Minteer nel 2003 ha presentato una batteria elettrica che funziona con lo zucchero ma anche con alcool o qualsiasi carboidrato. Il sistema ha \"fissato\" batteri speciali nell'elettrodo della batteria. Gli enzimi dei batteri riescono a smontare lo zucchero e a farlo reagire con l'ossigeno in una reazione ossidoriduttiva (redox).\nUna ditta giapponese molto famosa ha presentato una applicazione simile modificando una cella a combustibile."}
{"id": "1975704", "revid": "1566286", "url": "https://it.wikipedia.org/wiki?curid=1975704", "title": "Eleonora Brown", "text": "Biografia.\nFiglia di padre statunitense e madre italiana, nel 1959, a soli undici anni, viene scelta da Vittorio De Sica per interpretare la parte di Rosetta (la figlia di Cesira, interpretata da Sophia Loren, che per questa interpretazione vincer\u00e0 il premio Oscar) nel film \"La ciociara\", tratto dal romanzo di Alberto Moravia: la Brown si mette in luce per la recitazione intensa in scene anche drammatiche come quella dello stupro da parte dei soldati, in cui si evidenzia la bravura di De Sica nel dirigere gli attori, come ha raccontato la stessa Brown:\nContinua la carriera con De Sica, che ha apprezzato le doti della giovane attrice e che nel 1961 la richiama per \"Il giudizio universale\", in cui - pur continuando gli studi - recita nella parte di Giovanna. Nel 1964 interpreta il melodramma \"Amore mio\" di Raffaello Matarazzo; continua poi la carriera con altri registi, tra cui sono da ricordare Dino Risi e Tony Richardson (nel suo \"Il marinaio del Gibilterra\" del 1967 recita con lo pseudonimo Eleanor Brown).\nNel 1967 interpreta il musicarello \"Cuore matto... matto da legare\" di Mario Amendola, in cui interpreta Carla, la bella ragazza di cui si innamora Tony, recitando al fianco di Little Tony e Ferruccio Amendola; in questo periodo le riviste di \"gossip\" si occupano di lei per un presunto \"flirt\" con il cantante di Tivoli. L'anno successivo recita in due spaghetti western, \"Sentenza di morte\" (con Tomas Milian) di Mario Lanfranchi e \"15 forche per un assassino\" di Nunzio Malasomma.\nDopo il giallo \"Nude... si muore\" (1968) di Antonio Margheriti, in cui interpreta Lucille, si ritira dall'attivit\u00e0 cinematografica, dedicandosi agli studi universitari (si laureer\u00e0 nel 1982 alla Universit\u00e0 John Cabot, un istituto universitario privato americano con sede a Roma), e alla famiglia; nel decennio successivo torner\u00e0 al cinema come doppiatrice.\nNel 2014 partecipa al film documentario \"Protagonisti per sempre\" di Mimmo Verdesca, film vincitore nel 2015 del Giffoni Film Festival come Miglior documentario, in cui, per la prima volta dopo anni di lontananza dalle scene, accetta di raccontare le esperienze e le scelte che hanno caratterizzato la sua carriera di giovanissima e popolare attrice."}
{"id": "1975708", "revid": "438678", "url": "https://it.wikipedia.org/wiki?curid=1975708", "title": "Solomon and Gaenor", "text": "Solomon and Gaenor \u00e8 un film del 1999 diretto da Paul Morrison. Recitato in gallese, ottenne la nomination all'Oscar al miglior film straniero."}
{"id": "1975709", "revid": "122580886", "url": "https://it.wikipedia.org/wiki?curid=1975709", "title": "Commerzbank", "text": "Commerzbank Aktiengesellschaft \u00e8 la quarta pi\u00f9 grande banca della Germania (dopo la Deutsche Bank, DZ Bank e KfW), con sede a Francoforte sul Meno, fondata nel 1870 ad Amburgo.\nStoria.\n1870-1918.\nLa \"Commerzbank\" \u00e8 stata fondata nel 1870 da banchieri privati di Amburgo con il nome di Commerz- und Disconto-Bank (\"Banca commerciale e di sconto\").\nNel 1873 fu fondata la filiale \"London and Hanseatic Bank\" di Londra, che rimase attiva fino alla prima Guerra mondiale. In Germania dopo la sede di Amburgo furono aperte le agenzie di Berlino e Francoforte nel 1897.\nIn conseguenza della fusione avvenuta nel 1905 con la \"Berliner Bank\", il centro operativo fu trasferito a Berlino.\n1819-1945.\nNegli anni Venti la banca si espanse attraverso l'incorporazione di pi\u00f9 di cinquanta banche locali e prese il nome di Commerz- und Privat-Bank AG.\nNel 1931, durante la crisi economica mondiale, molte banche tedesche, fra cui la \"Commerzbank\", si trovarono in a situazione critica. Per salvare le banche il Governo della repubblica di Weimar sotto la presidenza del Reichskanzler Heinrich Br\u00fcning nel 1932 deliber\u00f2 la fusione della \"Commerzbank\" con la \"Barmer Bankverein\".\nMediante un aumento di capitale la maggioranza dell'istituto di credito fu trasferita nelle mani dello Stato e della \"Reichsbank\". Nel 1937 le azioni di propriet\u00e0 dello Stato furono nuovamente trasferite a privati.\nNel 1940 fu ufficialmente adottato il nome con cui la Banca era generalmente chiamata, Commerzbank Aktiengesellschaft, e per marchio fu scelta una lettera \"C\" alata (con riferimento a Mercurio, il dio classico del commercio).\nFra il 1940 e il 1944 la \"Commerzbank\" apr\u00ec numerose filiali nei paesi occupati dal Terzo Reich, fra cui quelle nei Paesi Bassi, in Belgio, in Estonia e in Lettonia.\nIn base alla raccolta, la \"Commerzbank\" nel 1942 scese dal terzo al quarto posto fra le \"Gro\u00dfbanken\".\n1945-2013.\nDopo la seconda Guerra mondiale, durante l'occupazione militare della Germania (1945-48), le \"Gro\u00dfbanken\" furono smembrate. Nella zona di occupazione sovietica (la futura DDR) le attivit\u00e0 e propriet\u00e0 furono espropriate senza indennizzo. Nelle altre tre zone furono costituite banche regionali, che nel caso della \"Commerzbank\" furono la \"Bankverein Westdeutschland\" a D\u00fcsseldorf, la \"Hansa-Bank\" ad Amburgo, la \"Merkur-Bank\" a Hannover, la \"Holsten-Bank\" a Kiel, la \"Mittelrheinische Bank\" a Magonza, la \"Mitteldeutsche Creditbank\" a Francoforte, il \"Bankverein f\u00fcr W\u00fcrttemberg-Baden\" a Stoccarda, la \"Bayerische Disconto-Bank\" a Norimberga e la \"Bremer Handels-Bank\" a Brema.\nIn seguito alla \"Gro\u00dfbankengesetz\" (\"legge sulle grandi banche\") del 1952 le nove banche furono riunite in tre: il \"Bankverein Westdeutschland\" di D\u00fcsseldorf, la \"Commerz- und Disconto-Bank\" di Amburgo e la \"Commerz- und Credit-Bank\" di Francoforte. \nNel 1958 queste tre banche furono riunite per costituire la nuova \"Commerzbank AG\" con sede a D\u00fcsseldorf.\nAlla fine degli anni Sessanta inizi\u00f2 l'espansione internazionale della \"Commerzbank\" con l'apertura nel 1969 della \"Commerzbank International S.A.\" di Lussemburgo. Nel 1970 venne creato il gruppo \"Europartners\", di cui erano membri la Commerzbank, il \"Cr\u00e9dit Lyonnais\" e il \"Banco di Roma\" (dal 1973 anche il \"Banco Hispano Americano\") e nel 1972 venne adottato il marchio delle tre banche.\nFu la prima banca tedesca ad aprire un ufficio a New York, nel 1971, che tuttavia \u00e8 stato notevolmente ridotto nel 2004.\nNel 1990 la sede della \"Commerzbank\" \u00e8 stata trasferita a Francoforte e nel 1992 fin\u00ec la cooperazione del gruppo \"Europartners\".\nNel 2009 la \"Commerzbank\" ha rilevato dalla \"Allianz\" la \"Dresdner Bank\", riducendo a due il numero delle \"Gro\u00dfbanken\" tedesche. La \"Commerz\" \u00e8 divenuta la seconda pi\u00f9 grande banca in Germania.\nNel 2009 \u00e8 stato reso pubblico che il \"Soffin\", fondo straordinario federale per la stabilizzazione dei mercati finanziari (\"Sonderfonds Finanzmarktstabilisierung\") ha sottoscritto un aumento di capitale che l'ha portato a controllare il 25% del capitale della \"Commerzbank\".\nNel 2011 la maggior parte dei fondi ricevuti dal Soffin erano stati restituiti e nel 2013 la partecipazione del Soffin era scesa al 17,15%.\nSalta la fusione con Deutsche Bank.\nAll'inizio del 2019 sono avviate le trattative per attuare il piano di cui si parla da tempo: fondere Deutsche Bank e Commerzbank, le due maggiori banche tedesche ed entrambe con problemi di scarsa redditivit\u00e0 e crediti in sofferenza. Stando al progetto, sarebbe dovuto nascere un mega gruppo bancario da quasi 2.000 miliardi di attivi, secondo in Europa dopo Bnp Paribas, con 2.500 filiali, 845 miliardi di depositi e 141.000 dipendenti. Una fusione, con il governo tedesco indicato come grande sponsor dell'operazione in quanto ha in mano il 15% di Commerzbank, vista da molti come una unione tra due giganti malati nella speranza che insieme si sarebbero sorretti l'un l'altro. Deutsche Bank ha accumulato tra il 2011 e il 2018 sei miliardi di perdite nette con in portafoglio derivati pari 14 volte il Pil tedesco e ha dovuto pagare sempre nello stesso periodo 14,5 miliardi di dollari di multe per essere stata coinvolta in una serie di scandali bancari. La capitalizzazione di Borsa registra un meno 16 miliardi per Deutsche Bank e un meno 10 miliardi per Commerzbank, anch'essa in difficolt\u00e0 finanziarie.\nNel marzo 2019 il ministro delle finanze tedesco, Olaf Scholz, d\u00e0 la fusione per cosa fatta ma i principali azionisti la pensano diversamente e il 25 aprile 2019 l'annuncio con due comunicati separati: salta la fusione a causa principalmente del robusto aumento di capitale previsto di almeno 10 miliardi e dei 30.000 esuberi.\nAzionisti.\nNel dicembre 2018 i maggiori azionisti della banca erano il Governo della Germania (15.6%) e Cerberus Capital Management (5.01%)."}
{"id": "1975712", "revid": "88740", "url": "https://it.wikipedia.org/wiki?curid=1975712", "title": "Neporadza", "text": "Neporadza pu\u00f2 riferirsi a diversi toponimi della Slovacchia:"}
{"id": "1975714", "revid": "857138", "url": "https://it.wikipedia.org/wiki?curid=1975714", "title": "Ni\u017en\u00e1", "text": "Ni\u017en\u00e1 pu\u00f2 riferirsi a diversi toponimi della Slovacchia:"}
{"id": "1975715", "revid": "18884326", "url": "https://it.wikipedia.org/wiki?curid=1975715", "title": "Colpo di Stato di San Marino (1957)", "text": ""}
{"id": "1975716", "revid": "1913206", "url": "https://it.wikipedia.org/wiki?curid=1975716", "title": "Guido Palmerucci", "text": "Alcuni documenti menzionano la sua attivit\u00e0 per il Palazzo dei Consoli di Gubbio e per la Confraternita dei Bianchi di cui era membro anche il padre, Palmerino di Guido.\nGli vengono attribuite numerose opere, molte in diverse Chiese di Gubbio, tra cui:"}
{"id": "1975717", "revid": "287204", "url": "https://it.wikipedia.org/wiki?curid=1975717", "title": "Pata", "text": ""}
{"id": "1975718", "revid": "18884342", "url": "https://it.wikipedia.org/wiki?curid=1975718", "title": "Golpe di San Marino (1957)", "text": ""}
{"id": "1975719", "revid": "118267970", "url": "https://it.wikipedia.org/wiki?curid=1975719", "title": "In assenza di te", "text": "In assenza di te \u00e8 un brano musicale della cantante italiana Laura Pausini.\n\"In assenza di te\" - \"En ausencia de ti\" 1999.\nIl brano.\n\"In assenza di te\" \u00e8 il 2\u00b0 singolo estratto a gennaio 1999 dall'album \"La mia risposta\" del 1998.\nLa musica \u00e8 composta da Antonio Galbiati; il testo \u00e8 scritto da Laura Pausini e Cheope; l'adattamento spagnolo \u00e8 di Badia.\nLa canzone viene tradotta in lingua spagnola con il titolo \"En ausencia de ti\", inserita nell'album \"Mi respuesta\" ed estratta come 2\u00b0 singolo in Spagna e in America Latina.\nI 2 brani vengono trasmessi in radio; vengono realizzati i videoclip.\nNel 1999 i videoclip di \"In assenza di te\" e di \"En ausencia de ti\" vengono inseriti nelle 2 VHS \"Video collection 93-99\".\nNel 2002 il brano \"In assenza di te\" viene inserito nell'album \"From the Inside\" per il mercato giapponese.\nIl video.\nIl videoclip (in lingua italiana e in lingua spagnola) \u00e8 stato diretto dal regista Alberto Colombo.\n\"In assenza di te\" 2003.\nNel 2001 il brano \"In assenza di te\" viene reinserito nella raccolta \"The Best of Laura Pausini - E ritorno da te\".\nIl brano.\nIl brano in lingua italiana viene nuovamente estratto come singolo ed \u00e8 il 6\u00ba ed ultimo singolo estratto a giugno 2003 solo in Francia dall'album \"The Best of Laura Pausini - E ritorno da te\".\nAnche il brano in lingua spagnola \"En ausencia de ti\" viene reinserito nella raccolta \"Lo mejor de Laura Pausini - Volver\u00e9 junto a ti\". Questa versione non viene estratta come singolo in Spagna e in America Latina e pertanto non \u00e8 pubblicata su supporto audio, non viene trasmessa in radio e non \u00e8 presente il videoclip.\nIl brano in lingua italiana viene trasmesso quindi nuovamente in radio in Francia nel 2003; non viene per\u00f2 realizzato un nuovo videoclip.\n\"It's Not Good-Bye\" 2003.\nIl brano.\nNel 2002 il brano \"In assenza di te\" viene tradotto in lingua inglese con il titolo \"It's Not Good-Bye\" ed inserito nell'album \"From the Inside\", pubblicato poi in Italia nel 2003.\nLa musica e il testo sono composti da Antonio Galbiati, Laura Pausini e Cheope; l'adattamento inglese \u00e8 di Shelly Peiken.\nIl brano \"It's Not Good-Bye\" viene estratto come singolo ed \u00e8 il 3\u00b0 singolo estratto nel 2003 solo in America Latina e negli Stati Uniti dall'album \"From the Inside\".\n\"It's Not Good-Bye\" non viene estratto come singolo in Italia e pertanto non viene trasmessa in radio.\nIl brano viene trasmesso quindi in radio in America Latina e Stati Uniti, dove mantiene la prima posizione per molte settimane; non viene realizzato il videoclip del brano.\nPubblicazioni.\n\"In assenza di te\" viene inserita anche nell'album \"The Best of Laura Pausini - E ritorno da te\" del 2001; in una nuova versione nell'album \"20 - The Greatest Hits - USA Edition\"; come \"Bonus Track\" nell'album \"From the Inside Japanese Edition\" del 2003; in versione \"Live\" nel DVD \"Live 2001-2002 World Tour\" del 2002 (video), negli album \"Live in Paris 05\" del 2005 (audio e video), \"San Siro 2007\" del 2007 (\"Medley\" audio e video), \"Laura Live World Tour 09\" e \"Laura Live Gira Mundial 09\" del 2009 (\"Medley Soft\" video).\n\"In assenza di te\" viene inoltre inserita nella compilation \"NRJ Music Awards 2004\" del 2004.\n\"En ausencia de ti\" viene inserita anche nell'album \"Lo mejor de Laura Pausini - Volver\u00e9 junto a ti\" del 2001 e in una versione rinnovata nell'album \"20 - Grandes Exitos\" del 2013.\n\"It's Not Good-Bye\" viene inserita in una versione rinnovata nell'album \"20 - The Greatest Hits - Italian Edition\" del 2013 e nella compilation \"Najlepsza Muzyka! Do Uslyszenia\" (\"The Best Music! Hear From You Soon\") del 2004 pubblicata in Polonia.\nColonna sonora.\nNel 1998 \"In assenza di te\" viene utilizzato come colonna sonora della telenovela brasiliana \"Pecado Capital\". Nel 2016, la versione in inglese, \"It's Not Good-Bye\", \u00e8 parte della colonna sonora della serie televisiva thailandese \"\".\nInterpretazioni dal vivo.\n\"In assenza di te\" viene eseguita in alcune esibizioni dal vivo da Laura Pausini insieme ad altri artisti: nel 2002 in duetto con Gianni Morandi durante il programma televisivo di Rai 1 \"Uno di noi\"; il 6 marzo 2014 in duetto con il gruppo italiano Il Volo, al \"The Theater at Madison Square Garden\" di New York, tappa del \"The Greatest Hits World Tour 2013-2015\".\nCover.\nNel 2000 la cantante italo-brasiliana Deborah Blando realizza una cover di \"In assenza di te\" inserendola nell'album \"Salvatrice\".\nNel 2008 la cantante israeliana Sarit Hadad realizza una cover in lingua ebraica intitolata \"Ha'etsev betok'h\" inserendola nell'album \"Osef hasheket\".\nNel 2010 il sedicenne italiano Donato Santoianni, partecipante del programma televisivo di Rai 1 \"Ti lascio una canzone\" condotto da Antonella Clerici realizza una cover di \"In assenza di te\" inserendola nel suo album \"Swinging pop\". Sempre nello stesso anno viene pubblicato il CD \"Io canto 2\" tratto dal programma televisivo di Canale 5 \"Io canto\" condotto da Gerry Scotti che contiene la cover di \"In assenza di te\" interpretata dalla partecipante sedicenne maltese Danica Muscat.\nNel 2011 il cantante russo Trek realizza una cover in lingua russa inserendola nell'omonimo CD singolo."}
{"id": "1975720", "revid": "991694", "url": "https://it.wikipedia.org/wiki?curid=1975720", "title": "Guiduccio di Palmeruccio", "text": ""}
{"id": "1975722", "revid": "599013", "url": "https://it.wikipedia.org/wiki?curid=1975722", "title": "Pavlice", "text": "Pavlice pu\u00f2 riferirsi a diversi toponimi:"}
{"id": "1975725", "revid": "1305772", "url": "https://it.wikipedia.org/wiki?curid=1975725", "title": "Mello da Gubbio", "text": "\u00c8 considerato uno dei maggiori pittori del periodo immediatamente successivo a Giotto.\nVita.\nSi form\u00f2 tra Gubbio e Siena, dove fu allievo alla bottega di Ambrogio Lorenzetti.\nIl pittore pu\u00f2 essere considerato, a modo suo, un epigono del Lorenzetti o meglio, il propagatore nelle terre che oggi appartengono all'Umbria nord-orientale e alle Marche nord-occidentali, ma che in antico erano integrate nei domini dei conti di Montefeltro, del verbo pittorico senese nell'accezione elegantissima che ebbe a produrre Ambrogio Lorenzetti nella prima met\u00e0 del \u2018300.\nMello \u00e8 poi da considerare il capostipite di una folta genia d'artisti, egli \u00e8 infatti il nonno del noto pittore tardogotico eugubino Ottaviano Nelli."}
{"id": "1975726", "revid": "991694", "url": "https://it.wikipedia.org/wiki?curid=1975726", "title": "Guiduccio Palmeruccio", "text": ""}
{"id": "1975730", "revid": "149485", "url": "https://it.wikipedia.org/wiki?curid=1975730", "title": "Tuffi ai Giochi della XXIV Olimpiade - Piattaforma 10 metri maschile", "text": "La competizione dei tuffi dalla piattaforma 10 metri maschile \u00e8 stata una delle quattro gare di tuffi inclusa nel programma dei Giochi della XXIV Olimpiade disputati a Seul nel 1988.\nLa competizione \u00e8 stata divisa in due fasi:"}
{"id": "1975731", "revid": "599013", "url": "https://it.wikipedia.org/wiki?curid=1975731", "title": "Plave\u010d", "text": "Plave\u010d pu\u00f2 riferirsi a diversi toponimi:"}
{"id": "1975732", "revid": "149485", "url": "https://it.wikipedia.org/wiki?curid=1975732", "title": "Tuffi ai Giochi della XXIV Olimpiade - Trampolino 3 metri femminile", "text": "La competizione dei tuffi dal trampolino 3 metri femminile \u00e8 stata una delle quattro gare di tuffi inclusa nel programma dei Giochi della XXIV Olimpiade disputati a Seul nel 1988.\nLa competizione \u00e8 stata divisa in due fasi:"}
{"id": "1975734", "revid": "287204", "url": "https://it.wikipedia.org/wiki?curid=1975734", "title": "Tuffi ai Giochi della XXIV Olimpiade - Trampolino 3 metri maschile", "text": "La competizione dei tuffi dal trampolino 3 metri maschile \u00e8 stata una delle quattro gare di tuffi inclusa nel programma dei Giochi della XXIV Olimpiade disputati a Seul nel 1988.\nLa competizione \u00e8 stata divisa in due fasi:"}
{"id": "1975735", "revid": "149485", "url": "https://it.wikipedia.org/wiki?curid=1975735", "title": "Tuffi ai Giochi della XXIV Olimpiade - Piattaforma 10 metri femminile", "text": "La competizione dei tuffi dal trampolino 3 metri femminile \u00e8 stata una delle quattro gare di tuffi inclusa nel programma dei Giochi della XXIV Olimpiade disputati a Seul nel 1988.\nLa competizione \u00e8 stata divisa in due fasi:"}
{"id": "1975738", "revid": "857138", "url": "https://it.wikipedia.org/wiki?curid=1975738", "title": "Podhradie", "text": "Podhradie pu\u00f2 riferirsi a diversi toponimi della Slovacchia:"}
{"id": "1975741", "revid": "599013", "url": "https://it.wikipedia.org/wiki?curid=1975741", "title": "Ken Barlow", "text": "\u00c8 il padre di Kelsey, anche lui cestista."}
{"id": "1975742", "revid": "857138", "url": "https://it.wikipedia.org/wiki?curid=1975742", "title": "Podlu\u017eany", "text": "Podlu\u017eany pu\u00f2 riferirsi a diversi toponimi della Slovacchia:"}
{"id": "1975743", "revid": "117854841", "url": "https://it.wikipedia.org/wiki?curid=1975743", "title": "Federico Tedesco", "text": "Tra le opere che gli vengono attribuite si ricordano:"}
{"id": "1975744", "revid": "121836", "url": "https://it.wikipedia.org/wiki?curid=1975744", "title": "Sir Peter Lely", "text": ""}
{"id": "1975745", "revid": "121836", "url": "https://it.wikipedia.org/wiki?curid=1975745", "title": "Sir Antoon van Dyck", "text": ""}
{"id": "1975750", "revid": "121836", "url": "https://it.wikipedia.org/wiki?curid=1975750", "title": "Ritratto di Carlo I in tre posizioni", "text": ""}
{"id": "1975753", "revid": "228587", "url": "https://it.wikipedia.org/wiki?curid=1975753", "title": "Balze", "text": ""}
{"id": "1975754", "revid": "287204", "url": "https://it.wikipedia.org/wiki?curid=1975754", "title": "Tracy Murray", "text": ""}
{"id": "1975756", "revid": "857138", "url": "https://it.wikipedia.org/wiki?curid=1975756", "title": "Pucov", "text": "Pucov pu\u00f2 riferirsi a diversi toponimi:"}
{"id": "1975759", "revid": "287204", "url": "https://it.wikipedia.org/wiki?curid=1975759", "title": "Darius Washington", "text": "Carriera.\nDarius Washington, dopo il periodo di settore giovanile passato negli USA (2004-2006), inizia la carriera da cestista professionista nel 2006 in Europa in Grecia con il Paok Salonicco; la seconda parte della stagione 2006-2007 la disputa in Polonia con il \u010cEZ Nymburk. La stagione 2007-08 la inizia negli USA prima in NBDL con agli Austin Toros e poi passa in NBA con i San Antonio Spurs; per l'ultima parte di stagione, ritorna in Grecia all'Aris Salonicco. 2008-09 in Russia con l'Ural Great Perm. 2009-10 in Turchia con Galatasaray. Dall'estate del 2010 milita nella Lottomatica Virtus Roma nel ruolo di playmaker/guardia.\nDal 2006 ad oggi, nei vari campionati disputati, ha giocato 136 partite segnando 1.556 punti per una media di 11,44 punti/partita (\"statistiche aggiornate al 15 maggio 2011\")"}
{"id": "1975760", "revid": "4711", "url": "https://it.wikipedia.org/wiki?curid=1975760", "title": "Darius Washington Jr.", "text": ""}
{"id": "1975762", "revid": "22475", "url": "https://it.wikipedia.org/wiki?curid=1975762", "title": "Denominazione d'origine protetta", "text": ""}
{"id": "1975764", "revid": "113796398", "url": "https://it.wikipedia.org/wiki?curid=1975764", "title": "Tegola canadese", "text": "La tegola canadese \u00e8 un tipo di manto di copertura, composta da strati di diversi materiali inorganici, e impermeabilizzata attraverso l'applicazione di bitume, e, in alcuni casi, con la parte esterna ricoperta da ardesia.\nPu\u00f2 essere utilizzata con pendenza superiore al 15%. Non viene specificata alcuna pendenza massima in quanto essendo fissata tramite chiodi allo scempiato, non le \u00e8 permesso alcun movimento, \u00e8 dunque applicabile su qualsiasi tipo di copertura a falde. Uno dei vantaggi principali della tegola canadese rispetto alle tegole \u00e8 il peso, infatti 1 m2 di copertura arriva a circa 10kg, mentre la stessa superficie con tegole in laterizio pesa circa 28 kg."}
{"id": "1975765", "revid": "599013", "url": "https://it.wikipedia.org/wiki?curid=1975765", "title": "Lawrence Funderburke", "text": ""}
{"id": "1975769", "revid": "1305772", "url": "https://it.wikipedia.org/wiki?curid=1975769", "title": "4x4", "text": ""}
{"id": "1975770", "revid": "232134", "url": "https://it.wikipedia.org/wiki?curid=1975770", "title": "Los Angeles Time", "text": ""}
{"id": "1975772", "revid": "18885590", "url": "https://it.wikipedia.org/wiki?curid=1975772", "title": "Istituto Nazionale Luce", "text": ""}
{"id": "1975773", "revid": "767487", "url": "https://it.wikipedia.org/wiki?curid=1975773", "title": "C.J. Watson", "text": ""}
{"id": "1975774", "revid": "4711", "url": "https://it.wikipedia.org/wiki?curid=1975774", "title": "C. J. Watson", "text": ""}
{"id": "1975776", "revid": "767487", "url": "https://it.wikipedia.org/wiki?curid=1975776", "title": "Stefano Quantestorie", "text": "Stefano Quantestorie \u00e8 un film del 1993 diretto da Maurizio Nichetti.\nTrama.\nStefano, ragazzo irresoluto e fantasioso come tanti altri, al momento di scegliere che indirizzo dare alla propria vita un po' sogna e un po' si lascia andare, assecondando le aspirazioni dei genitori che lo vorrebbero professore o musicista oppure ufficiale d'aviazione, o ancora carabiniere, e hanno anche in mente il tipo di ragazza che potrebbe essere adatta per lui.\nOrmai quarantenne, per\u00f2, si rende conto che di vita ne ha avuta solo una e si trova a ripensare alle occasioni perdute di viverla in modo diverso: se a diciassette anni fosse partito per l'America; se avesse superato l'esame per diventare carabiniere; se avesse conseguito la laurea; se fosse diventato aviatore; se avesse sposato Angela, Chiara o Costanza..."}
{"id": "1975783", "revid": "1543377", "url": "https://it.wikipedia.org/wiki?curid=1975783", "title": "Duryodhana", "text": "Nel poema epico indiano Mah\u0101bh\u0101rata Duryodhana (\u0926\u0941\u0930\u094d\u092f\u094b\u0927\u0928) \u00e8 il figlio maggiore del re cieco Dhritarashtra, partorito dalla regina Gandhari, il pi\u00f9 grande dei cento fratelli Kaurava e l'antagonista principale dei Pandava. Duryodhana rappresenta un avatar del demone Kali, che impossessandosi di Nala gli ha fatto gettare via il regno al gioco d'azzardo.\nLa nascita.\nQuando la gravidanza della moglie di Dhritarashtra, Gandhari, si prolunga per un periodo stranamente lungo, la donna si percuote il grembo per la frustrazione, invidiosa di Kunti, la moglie del fratello del re, Pandu, che ha gi\u00e0 partorito un maschio, Yudhisthira, il maggiore dei Pandava. In seguito al gesto una dura massa di carne grigia esce dal suo corpo. Gandhari \u00e8 scioccata e sconvolta e invoca Vy\u0101sa, il grande saggio che le ha concesso la benedizione di cento figli, perch\u00e9 ritiri la sua promessa. Vyasa divide la palla di carne in cento pezzi uguali, e li metto quindi in pentole per il \"ghee\", sigillate e seppellite sotto terra per un anno. Alla fine dell'anno viene aperta la prima pentola ed emerge Duryodhana, il cui nome significa \"Difficile da conquistare\", il cui carro porter\u00e0 un vessillo con un cobra incappucciato.\nSviluppo della trama.\nIl corpo di Duryodhana si dice sia stato ricavato dal tuono ed \u00e8 estremamente potente. Egli viene venerato dai suoi fratelli minori, specialmente da Dushasana. Imparando le arti marziali dai suoi \"guru\", Kripa, Drona e Balar\u0101ma, diventa estremamente abile nell'uso della mazza, pari al migliore dei Pandava, Bhima, nel suo utilizzo.\nKarna.\nAlla manifestazione di lotta dove Kaurava e Pandava dimostrano l'abilit\u00e0 acquisita nel combattimento di fronte ai loro maggiori, al loro \"guru\" Drona e alla popolazione tutta del regno, compare un grande e splendente guerriero, Karna, e sfida Arjuna, considerato da Drona il migliore tra i principi guerrieri. Kripa umilia per\u00f2 il nuovo venuto, domandando che accerti la sua casta, se vuole dimostrarsi degno di competere coi principi. Subito Duryodhana ne prende le difese, e lo nomina re di Anga. Karna giura allora fedelt\u00e0 a Duryodhana, che lo ha liberato da una serie infinita di ingiurie e umiliazioni. Nessuno dei due sa che Karna \u00e8 in realt\u00e0 il primo figlio di Kunti, nato dalla precedente unione con S\u016brya. Tra i due ignari fratellastri nasce cos\u00ec un profondo legame. Se c'era una cosa buona nel principe malvagio era certo l'amicizia verso Karna.\nNella battaglia di Kurukshetra Karna rappresenta la maggior speranza di vittoria di Duryodhana, che lo considera superiore ad Arjuna e agli altri fratelli Pandava. Ma Karna sa che al di l\u00e0 dell'abilit\u00e0 in guerra gli sar\u00e0 impossibile avere la meglio del fortissimo Arjuna, protetto del dio Krishna. Quando Karna sar\u00e0 infine ucciso a lungo e intensamente se ne lamenter\u00e0 Duryodhana.\nTendenze maligne.\nSebbene sia amato da tutta la sua famiglia Duryodhana e ancor di pi\u00f9 i suoi fratelli sono considerati da meno dei cinque Pandava, in quanto a virt\u00f9, senso del dovere e rispetto degli capi famiglia. Duryodhana viene allevato dallo zio materno Shakuni, che desidera per il nipote l'ascesa a spese dei cugini. In effetti Shakuni progetta la maggior parte dei piani messi in atto da Duryodhana per umiliare e uccidere i Pandava.\nA maggior ragione Duryodhana odia i Pandava in quanto sa che il maggiore dei cinque per et\u00e0, Yudhisthira, \u00e8 uno dei candidati principali al trono di Hastinapura, mentre il maggiore per forza, Bhima, domina ogni gara di forza e abilit\u00e0 coi Kaurava grazie al suo strapotere fisico. Una volta Duryodhana cerca di uccidere Bhima facendogli mangiare un pasto avvelenato, ma l'eroe si salva grazie all'incredibile tempra e alle benedizioni dei N\u0101ga.\nUn'altra volta Duryodhana partecipa ad un piano di Shakuni per bruciare vivi i Pandava all'interno di una casa fatta costruire apposta dall'architetto Purochana. Nella casa sono\nnascosti nei muri vari combustibili, come il grasso di animale o il fieno, e i Pandava vi si rifugiano durante un viaggio per partecipare alla festa di Varnavata. Ma mentre Purochana morir\u00e0 nell'incendio, i Pandava si salveranno grazie alla brillante contromossa di Vidura.\nL'usurpazione del trono.\nQuando i principi ereditari diventano maggiorenni, a Yudhisthira viene affidata met\u00e0 del regno, col titolo di re di Indraprastha, per evitare uno scontro tra Pandava e Kaurava per il dominio di tutto il paese di Kuru. Duryodhana diventa da parte sua reggente di Hastinapura, ma grazie all'et\u00e0 avanzata e alla cecit\u00e0 del re suo padre pu\u00f2 accumulare poteri e influenza, governando con un gruppo di fedeli consiglieri che comprendono lo zio Shakuni, il fratello Dushasana e l'amico Karna.\nL'invidia di Duryodhana risorge quando la notizia della prosperit\u00e0 di Indraprastha offusca la prosperit\u00e0 di Hastinapura. Quando Yudhisthira compie il \"Rajasuya\", il sacrificio che lo rende \"imperatore del mondo\", Duryodhana schiuma di rabbia, ancor pi\u00f9 umiliato dalle beffe che subisce dalla moglie dei Pandava, Draupadi, una volta che viene sorpreso a corte mentre dorme in una vasca piena d'acqua.\nIl complotto dei dadi e l'umiliazione di Draupadi.\nConsapevole che i Kaurva non possono competere sul piano militare con i Pandava, Shakuni concepisce un piano per rubare a Yudhisthira il regno e la ricchezza grazie ad una partita di dadi, un gioco che Shakuni conosce da esperto, mentre di cui Yudhisthira \u00e8 un principiante. Il maggiore dei Pandava come era prevedibile accetta la sfida e scommette perdendo ogni volta prima il regno, poi la ricchezza, quindi i suoi stessi fratelli e la moglie, sempre nel disperato tentativo di recuperare. Rovinati i nemici Duryodhana vuole umiliarli e convince Dushasana a trascinare a corte Draupadi e spogliarla davanti a tutti, in quanto sua propriet\u00e0. Solo la protezione mistica di Krishna impedisce l'umiliazione, rendendo il \"sari\" della moglie dei Pandava inesauribile. Quando Duryodhana allora la fa sedere sulle sue cosce, Bhima, costretto con gli altri fratelli all'esilio giura che al suo ritorno spezzer\u00e0 le cosce dell'odiato cugino.\nIntervengono allora il re Dhritarashtra e il suo consigliere Vidura, che impongono a Duryodhana di ristabilire il regno di Yudhisthira. Ma la partita di dadi viene ripetuta e stavolta Shakuni mette in atto trucchi che non possono far vincere il Pandava, che di nuovo perde tutto e viene costretto a tredici anni di esilio dalla corte, dodici da passare nella foresta e il tredicesimo comunque in incognito, pena il rinnovo dell'esilio stesso.\n\"Imperatore del mondo\".\nDurante l'esilio Duryodhana, non sazio, cerca di umiliare Yudhisthira anche nella foresta dell'esilio. Ma coinvolto in una guerra contro il re dei Gandharva, Chitrasena, viene catturato e umiliato a sua volta. Il nobile Yudhisthira chiede allora ad Arjuna e Bhima di salvare il cugino. Deciso a morire intanto Duryodhana decide di digiunare fino alla morte. Durante il digiuno egli viene rapito da un gruppo di potenti esseri, Daitya e Danava, che gli rivelano che la sua nascita \u00e8 il risultato della loro ascesi (\"tapasya\") e che la sua missione \u00e8 distruggere i disegni dei Deva e di Krishna sulla terra. Confortato dalla notizia che molti potenti demoni si sono incarnati nei suoi alleati per renderlo invincibile, Duryodhana ritorna ad Hastinapura. Karna viene inviato al comando di una campagna di conquista universale per sottomettere i principi della terra a Duryodhana. Ottenuti tributi e giuramenti di alleanza da tutti i re del mondo Karna assiste Duryodhana nell'esecuzione del \"Vaishnava\", sacrificio a Vishnu. Duryodhana si incorona \"imperatore del mondo\", come aveva fatto a suo tempo Yudhisthira col sacrificio \"Rajasuya\".\nLa battaglia di Kurukshetra.\nAlla fine dell'esilio Duryodhana rifiuta di restituire il regno a Yudhisthira, contro il consiglio di Bhishma, Drona, Vidura e dello stesso Krishna, che tenta anzi di rapire. Sebbene Dhritarashtra critichi a sua volta il figlio, egli in cuor suo preferisce che l'imperatore rimanga proprio Duryodhana. \nDiventata inevitabile la guerra Duryodhana ottiene l'aiuto di potenti re ed eserciti. Leggendari guerrieri come Bhisma, Drona, Kripa, Ashwathama e Shalya, pur criticando la sua condotta, sono costretti a combattere per il principe malvagio. Alla fine le forze di Duryodhana sono molto superiori a quelle dei Pandava. Durante la guerra Duryidhana incita a pi\u00f9 riprese Bhisma e Drona, anche se la sua maggior speranza \u00e8 riposta, come detto, in Karna. Chiede proprio a Karna di catturare vivo Yudhisthira, per ricattare i Pandava e piegarli alla resa, o di sfidarlo nuovamente a giocarsi tutto. Partecipa quindi al brutale e immorale assassinio del figlio di Arjuna, Abhimanyu.\nMa i piani di Duryodhana vengono frustrati quando i Pandava eliminano le due leggende di Kuru. In un giorno solo Arjuna uccide un milione di soldati Kuru e vendica il figlio uccidendo Jayadratha, re di Sindhu. Tutto solo anche Bhima non \u00e8 da meno e fa strage dei Kaurava, aumentando il dolore di Duryodhana. L'apice della guerra \u00e8 il duello drammatico tra Arjuna e Karna, dove quest'ultimo ha la peggio. persa ogni speranza e dopo alcuni tentativi disperati Duryodhana fugge dal campo di battaglia e si nasconde in un lago, dove sopravvive grazie al suo \"yoga\". Solo dopo le esortazioni di Ashwathama e Kripa ad affrontare con coraggio il suo destino egli si risolve a riemergere dalle acque.\nLa benedizione di Gandhari e il duello con Bhima.\nLa regina Gandhari \u00e8 distrutta alla notizia che dei suoi cento figli sopravvive il solo Duryodhana e trascurando la sua natura cattiva e la sua ingiusta causa decide di aiutarlo. Chiede al figlio di fare un bagno e quando questi si spoglia nudo decide di usare il potere mistico accumulato nei suoi occhi, bendati da anni in ossequio alla cecit\u00e0 del marito Dhritarashtra, per rendere invulnerabile ogni parte del suo corpo. Ma il dio Krishna, di ritorno da una visita alla regina, di cui sa le intenzioni, vede Duryodhana avanzare nudo verso la tenda della madre e lo ammonisse a rendersi presentabile. Duryodhana allora si copre vergognosamente l'inguine, che rimarr\u00e0 quindi il suo punto debole nello scontro imminente.\nFaccia a faccia coi Pandava e Krishna il giusto Yudhisthira offre al cugino la possibilit\u00e0 di scegliere il suo avversario tra i cinque fratelli. Gli altri si terranno in disparte e accetteranno l'esito del duello. Anche se i Pandava hanno vinto la guerra, essi in caso di sconfitta cederanno il regno al loro nemico se questi vincer\u00e0 uno di loro in duello.\nFolle per l'orgoglio Duryodhana sceglie come avversario l'arcinemico Bhima, al posto di uno qualsiasi degli altri Pandava, che avrebbe vinto facilmente con la sua mazza. Duryodhana e Bhima hanno entrambi una forza sovrumana, un'abilit\u00e0 con la mazza maturata sotto gli insegnamenti di Balar\u0101ma e combattono allo stesso livello. Lo scontro si protrae per giorni e Duryodhana sembra aver sfiancato Bhima. A questo punto interviene Krishna che ricorda a Bhima il suo giuramento di spezzare le cosce di Duryodhana, sulle quali Draupadi era stata costretta a umiliarsi. Allora Bhima colpisce con la mazza brutalmente le cosce di Duryodhana, rimaste escluse dalla benedizione di Gandhari, e lo atterra mortalmente ferito. Duryodhana lamenta la mossa di Bhima, che ha colpito sotto la vita, contro le regole del combattimento con la mazza. Ma Bhima lo riprende aspramente: anche l'umiliazione di Draupadi, i progetti omicidi e l'assassinio di Abhimanyu erano contro il dharma. Non \u00e8 possibile appellarsi alla giustizia e ai valori religiosi dopo una vita passata a negarli.\nMorte e Paradiso.\nDuryodhana muore lentamente e viene cremato dai Pandava. Quando Yudhisthira ascende allo Swarga vede Duryodhana assiso in trono. Il buon Yudhisthira si arrabbia e non capisce come nonostante i suoi peccati Duryodhana abbia meritato un posto in paradiso. Indra gli spiega allora che il malvagio cugino ha gi\u00e0 servito all'inferno, riuscendo a distinguersi come re buono e potente.\nAltri riferimenti.\nLa minoranza moderata degli studiosi indiani vede in Duryodhana un re capace e potente, capace di governare con giustizia, ma malvagio per la sua volont\u00e0 di annientare i cugini e disprezzare orgogliosamente la tradizione. Come il demone Ravana \u00e8 potente e glorioso, ben istruito nella conoscenza della religione, ma incapace di mettere in pratica i valori morali nella vita quotidiana. Ma la maggioranza vede in Duryodhana solo un malvagio vanaglorioso.\nDuryodhana viene spesso paragonato al greco Achille, anch'egli eroe invulnerabile in un solo punto (cfr. l'amico/nemico dell'eroe irlandese C\u00fa Chulainn, Ferdiad).\nNel Kumaon (Uttranchal) diversi templi meravigliosamente intarsiati sono dedicati a Duryodhana, venerato qui come una divinit\u00e0 minore, emblema del buon governo. In effetti nel Mah\u0101bh\u0101rata le trib\u00f9 montanare di Kumaon combattono dalla parte di Duryodhana."}
{"id": "1975787", "revid": "599013", "url": "https://it.wikipedia.org/wiki?curid=1975787", "title": "Bill Edwards", "text": ""}
{"id": "1975790", "revid": "767487", "url": "https://it.wikipedia.org/wiki?curid=1975790", "title": "Domani si balla!", "text": "Domani si balla! \u00e8 un film del 1982 diretto da Maurizio Nichetti.\n\u00c8 l'ultimo film di Paolo Stoppa, che morir\u00e0 sei anni dopo le riprese.\nTrama.\nAlieni da un altro pianeta inviano un segnale ipnotico attraverso un canale TV, il segnale fa ballare la gente fino a far scordare loro le proprie paure. La stazione TV non gradisce e prova a fermare il segnale in modo da poter prendere il controllo sulla gente.\nLuoghi del film.\nLe scene nel palazzo di Etere TV sono state girate a Pieve Emanuele ed in particolare nel palazzo del comune.\nDistribuzione.\nEdizioni home video.\nIl film \u00e8 stato distribuito per la prima volta in home video nel dicembre 2018, in un'edizione DVD realizzata da Penny Video e Centro Studi Cinematografici."}
{"id": "1975791", "revid": "113745742", "url": "https://it.wikipedia.org/wiki?curid=1975791", "title": "Festival di Cannes 1983", "text": "La 36\u00aa edizione del Festival di Cannes si \u00e8 svolta a Cannes dal 7 al 19 maggio 1983.\nLa giuria presieduta dallo scrittore statunitense William Styron ha assegnato la Palma d'oro per il miglior film a \"La ballata di Narayama\" di Sh\u014dhei Imamura.\n\u00c8 stato inaugurato il nuovo Palais des Festivals per le proiezioni della selezione ufficiale, mentre il vecchio Palais \u00e8 stato destinato alla Quinzaine des R\u00e9alisateurs."}
{"id": "1975795", "revid": "2016584", "url": "https://it.wikipedia.org/wiki?curid=1975795", "title": "Mauro Marinello", "text": "Biografia.\nHa iniziato ad occuparsi di televisione nel 1978 presso emittenti private. Trasferitosi a Milano, dal 1984 al 1994 la sua attivit\u00e0 \u00e8 quella di operatore chyron, operatore al graphic computer e di mixer video. Tra gli eventi a cui collabora in questi anni ci sono: Telegatto '93, Festivalbar (dal 1992 al 2002), Premio Italiano della Musica (PIM), Gal\u00e0 della pubblicit\u00e0, Il processo di Biscardi, Zelig.\nDal 2000 inizia a curare la regia di eventi sportivi e di programmi televisivi, come: Campionato di calcio serie A, Champions League, Aaa Cercasi Uomo (Fox Life), Gal\u00e0 della pubblicit\u00e0 (2005), Ramazzotti Stileliberotour, Ramazzotti Tour Nove.\nDalla stagione 2005-2006 approda alla regia di \"Striscia la notizia\". \nNell'estate 2006 e 2007 cura la regia di \"Cultura moderna\" e nel 2008 la quarta edizione di \"Veline\".\nNell'estate del 2009 ha diretto Juliana Moreira e il Gabibbo in \"Paperissima Sprint Estate\", nell'estate 2010 ha curato la regia di \"Velone\" condotto da Enzo Iacchetti e nelle estati 2011, (2013 - 2017) le edizioni di Paperissima sprint condotte dal Gabibbo, Giorgia Palmas, Vittorio Brumotti, Maddalena Corvaglia.\nNell'estate 2012 ha diretto la sua seconda edizione di Veline condotta nuovamente da Ezio Greggio."}
{"id": "1975796", "revid": "300067", "url": "https://it.wikipedia.org/wiki?curid=1975796", "title": "Panagi\u014dt\u012bs Fasoulas", "text": "\u00c8 il padre di Mariella Fasoula."}
{"id": "1975798", "revid": "125862335", "url": "https://it.wikipedia.org/wiki?curid=1975798", "title": "Sci alpino ai Giochi olimpici", "text": "Lo sci alpino fa parte del programma dei Giochi olimpici invernali fin dall'edizione del 1936 che vide disputare solo le gare di combinata, sia maschile che femminile.\nNelle edizioni dal 1948 al 1980 oltre ad assegnare le medaglie olimpiche, le competizioni valevano anche ai fini dei Mondiali di sci alpino, manifestazione che si svolgeva ogni due anni. Solo le medaglie della combinata erano riconosciute esclusivamente per i Campionati del mondo. Dal 1985 i Mondiali, pur rimanendo a cadenza biennale, si disputano negli anni dispari, tranne nell'edizione spagnola della Sierra Nevada che a causa di problemi climatici si tenne nel 1996 pur non influendo sul Mondiale.\nSpecialit\u00e0.\nFanno parte del programma dei giochi olimpici invernali le seguenti discipline, disputate sia al maschile che al femminile, entrate a far parte dei giochi in momenti diversi:\nLa combinata alpina \u00e8 entrata nel programma olimpico prima delle due discipline che la costituiscono (discesa libera e slalom speciale), che si disputano ai Giochi olimpici dal 1948.\nMedagliere complessivo per nazioni.\nAggiornato a . In \"corsivo\" le nazioni (o squadre) non pi\u00f9 esistenti.\nAlbo d'oro.\nMaschile.\nCombinata alpina.\nIn \"corsivo\" le competizioni valide solo come Campionato mondiale, senza assegnazione di medaglie olimpiche.\nFemminile.\nCombinata alpina.\nIn \"corsivo\" le competizioni valide solo come Campionato mondiale, senza assegnazione di medaglie olimpiche.\nAtleti plurimedagliati.\nLa lista riguarda gli atleti che sino a hanno conquistato il maggior numero di medaglie olimpiche nello sci alpino ed \u00e8 ordinata per numero di medaglie totali."}
{"id": "1975799", "revid": "102550317", "url": "https://it.wikipedia.org/wiki?curid=1975799", "title": "Attila V\u00e1ri", "text": ""}
{"id": "1975801", "revid": "117982574", "url": "https://it.wikipedia.org/wiki?curid=1975801", "title": "Luigi Marmiroli", "text": "Carriera.\nInizi.\nNasce a Fiorano Modenese, in una cascina nell\u2019area dove sorger\u00e0, negli anni settanta, la \u201cpista di Fiorano\u201d della Ferrari Automobili e dove svolger\u00e0 il suo primo lavoro da neolaureato. Ferrari dal 1947 prova le sue vetture sulle strade, allora polverose, dei primi contrafforti dell\u2019Appennino modenese. Al riguardo Marmiroli ha pi\u00f9 volte dichiarato di sentire ancora il rombo in lontananza dei motori e l\u2019acre odore dell\u2019olio di ricino impiegato nei motori dell\u2019epoca.\nFerrari Automobili.\nLaureato in ingegneria meccanica alla Universit\u00e0 di Padova, in seguito ad una breve esperienza in una azienda metalmeccanica, nel settembre 1970, dopo un indimenticabile colloquio col Commendatore Enzo Ferrari, viene assunto all\u2019Ufficio Studi Gestione Sportiva della Scuderia Ferrari. Il compito \u00e8 quello di introdurre per la prima volta il calcolo elettronico-scientifico a supporto della progettazione. Questa funzione lo mette a fianco degli storici progettisti della Ferrari, motoristi, telaisti, cambisti, carrozzai, ecc. e mentre piano piano piano sostituisce il loro regolo calcolatore con software appositamente costruiti assorbe, oltre al loro impareggiabile sapere, la passione per l\u2019automobile e l\u2019amore per il marchio Ferrari. Li ricorda tutti con affetto e riconoscenza: Rocchi, Salvarani, Marchetti, Maioli, Bussi, Caliri e Mauro Forghieri. \u00c8 l\u2019epoca delle Ferrari 312B, Ferrari 512S, 312B2, Ferrari 312PB, Ferrari 312B3, Ferrari 312T, Ferrari 312T2 e Ferrari 312 \u201cSpazzaneve\u201d.\nFly-Studio (Modena).\nNel Luglio 1976 esce dalla Ferrari con l\u2019ing. Caliri e fonda in un palazzo storico di Modena il Fly-Studio per la progettazione, calcolazione, disegnazione e gestione sui circuiti internazionali di vetture da competizione: Formula 1, Formula 2, Formula 3, Sport Prototipi ecc. I principali clienti sono: Autodelta e Alfa Romeo, Fittipaldi Coopersucar, Ensign, ATS,Teams privati Porsche. Per la Minardi, nella quale entrano anche come azionisti, prendono la direzione tecnica e progettano la Minardi GM75, Minardi Fly M281 e Minardi-Ferrari M262. \nAlfa Romeo.\nSin dal 1977 \u00e8 consulente dell\u2019Autodelta, diretta dall\u2019ing. Carlo Chiti per i motori 12V 180\u00b0 (fornito alla Brabham F1 di Gordon Murray), 12V 60\u00b0 e 8V 90\u00b0 Turbo. Le vetture sono le Alfa-Alfa Formula 1: 177, 179, 179 B, 179 C e Alfa-Euroracing 182, 183T, 184T. Nel 1983 assume la direzione tecnica della Alfa Romeo-Euroracing. Modifica la 183T e l\u2019anno successivo progetta integralmente la nuova 184T. I piloti sono Mauro Baldi e Andrea De Cesaris per la 183T sponsorizzata Malboro, Riccardo Patrese ed Eddy Cheever per la 184T con sponsorizzazione Benetton.\nNel 1985, dopo l'abbandono da parte di Chiti, anche Marmiroli lascia l'Alfa Romeo.\nLamborghini Automobili.\nMarmiroli viene assunto il 1 gennaio 1985 dall\u2019azionista Patrick Mimran con la mission di progettare un nuovo modello destinato a rimpiazzare la favolosa Countach, nata nel 1974 . Spende sei mesi per entrare nella filosofia Lamborghini studiando le vetture storiche progettate da Gian Paolo Dallara e Paolo Stanzani ed incontrando il fondatore Ferruccio Lamborghini ritirato nella tenuta agricola di Panicale. Nell\u2019aprile 1987 compie i primi giri il prototipo P132 (futura Diablo) con stile di Marcello Gandini. Il progetto poi modificato leggermente dal centro Stile della Chrysler, nuovo azionista dal settembre 1987, viene presentato ufficialmente a Montecarlo a fine gennaio del 1990. Nei dieci anni di vita ben 17 versioni della Diablo vengono progettate (Diablo SE 30, celebrativa del 30\u00ba anniversario della nascita Lamborghini, Diablo VT la prima supercar a quattro ruote motrici, Diablo Se Jota, Diablo Jgtc Japan, Diablo Roadster, Diablo SV, Diablo SVR primo challenge per le supercar, FIA GT1,GT2 etc\u2026)\nLascia la Direzione Tecnica della Lamborghini a fine del 1996. Il suo periodo, nonostante il cambiamento di tre azionisti, F.lli Mimran, Chrysler Automobile e Tomy Suarto, \u00e8 ritenuto uno dei periodi pi\u00f9 creativi della storia dell\u2019Azienda. La lista \u00e8 significativa:\nRitorno al Fly-Studio.\nNel 1987 ricrea il Fly-Studio e progetta una supercar creando una collaborazione internazionale. La Gigliato Aerosa con:\nLa vettura presentata prima a Tokio alla stampa giapponese e poi al Salone di Francoforte nel 1997, per problemi economici non andr\u00e0 in produzione.\nMarmiroli continua la consulenza a case automobilistiche internazionali, a racing teams e privati investitori, progetta diversi quadricicli soprattutto in versione elettrica e veicoli commerciali performanti, coinvolge numerose aziende in progetti di ricerca finanziati dal Ministero dell\u2019Economia, svolge attivit\u00e0 di professore aggiunto a diverse Universit\u00e0 e partecipa ai Saloni Internazionali dell\u2019Automobile oltre a vari meeting del settore, anche come relatore."}
{"id": "1975803", "revid": "767487", "url": "https://it.wikipedia.org/wiki?curid=1975803", "title": "Honolulu Baby", "text": "Honolulu Baby \u00e8 un film del 2001 diretto da Maurizio Nichetti. Il regista ritorna ad interpretare in questo film l'ingegnere Colombo, protagonista di \"Ratataplan\", sua pellicola d'esordio.\nTrama.\nAlberto Colombo \u00e8 ingegnere ed \u00e8 sposato con Margherita, una donna in carriera. Per evitare il licenziamento dopo anni di servizio nella sua azienda, Colombo accetta di trasferirsi in Sudamerica nella remota Melancias, allo scopo di costruire un oleodotto.\nArrivato sul luogo, Alberto scopre come la cittadina sia abitata da sole donne, tutte in preda ad un notevole appetito sessuale: \u00e8 impossibile per lui resistere alla tentazione ed in breve tempo ne mette incinte diverse. Trascorsi pi\u00f9 di nove mesi e diventato padre, Alberto riesce, dopo diverse peripezie, a compiere il lavoro per cui era stato designato, riguadagnando cos\u00ec la stima della sua azienda e ottenendo il visto per il ritorno a casa. Poco tempo dopo Colombo riceve per\u00f2 l'ordine di tornare nuovamente in Sudamerica, con lo stipendio triplicato; questa volta per\u00f2 parte in compagnia della moglie.\nMa nel frattempo le cose a Melancias sono cambiate: ad attendere la coppia questa volta ci sono soltanto uomini.\nCosti e incassi.\nIl film ottenne un finanziamento pubblico di 4 miliardi e 510 milioni di lire (circa 2.329.000 euro) e incass\u00f2 44.964 euro, pari a circa 87 milioni di lire."}
{"id": "1975805", "revid": "1784938", "url": "https://it.wikipedia.org/wiki?curid=1975805", "title": "Consiglio degli Anziani (Francia)", "text": "Il Consiglio degli Anziani (in francese: \"Conseil des Anciens\") era un'assemblea legislativa francese che, assieme al Consiglio dei Cinquecento, fu istituita dalla Costituzione del 1795, voluta dai Termidoriani. Concorreva, col Consiglio dei Cinquecento, alla preparazione delle leggi e su proposta di questi, nominava i cinque membri del Direttorio.\nStoria.\nIl Consiglio degli Anziani era composto da 250 membri, rinnovati per un terzo ogni anno. Essi dovevano avere i seguenti requisiti:\nNel 1799, la maggioranza dei suoi membri era favorevole al colpo di Stato del 18 brumaio che diede pieni poteri al Generale Napoleone Bonaparte.\nIl Consiglio fu soppresso il 10 novembre 1799."}
{"id": "1975806", "revid": "599013", "url": "https://it.wikipedia.org/wiki?curid=1975806", "title": "San Bellino", "text": ""}
{"id": "1975808", "revid": "300067", "url": "https://it.wikipedia.org/wiki?curid=1975808", "title": "D\u012bm\u012btr\u012bs Vergin\u012bs", "text": ""}
{"id": "1975811", "revid": "155136", "url": "https://it.wikipedia.org/wiki?curid=1975811", "title": "Pubblica accusa", "text": ""}
{"id": "1975812", "revid": "155136", "url": "https://it.wikipedia.org/wiki?curid=1975812", "title": "Auditori vecchi alle Sentenze", "text": ""}
{"id": "1975814", "revid": "155136", "url": "https://it.wikipedia.org/wiki?curid=1975814", "title": "Auditori nuovi alle Sentenze", "text": ""}
{"id": "1975815", "revid": "155136", "url": "https://it.wikipedia.org/wiki?curid=1975815", "title": "Auditori nuovissimi alle Sentenze", "text": ""}
{"id": "1975819", "revid": "298229", "url": "https://it.wikipedia.org/wiki?curid=1975819", "title": "Maria Poiani Panigati", "text": "Carriera.\nHa nuotato alle paralimpiadi di Sydney del 2000 arrivando in finale nei 400\u00a0m stile libero. Nel 2007, ai mondiali IBSA di Rio de Janeiro, ha vinto due medaglie d'oro nei 50 e nei 100 metri stile libero, due d'argento nei 100\u00a0m rana e nei 200\u00a0m misti e un bronzo nei 200\u00a0m stile libero.\nL'anno successivo, convocata alle Paralimpiadi di Pechino ha vinto la medaglia d'oro nei 50 metri stile libero categoria S11 precedendo la compagna Cecilia Camellini e nuotando la distanza in 31\"39. Nella batteria ha stabilito il nuovo primato mondiale per la specialit\u00e0 con il tempo di 31\"21. \u00c8 stata anche finalista nei 100\u00a0m stile libero in cui \u00e8 arrivata quinta."}
{"id": "1975820", "revid": "180559", "url": "https://it.wikipedia.org/wiki?curid=1975820", "title": "Zolt\u00e1n Sz\u00e9csi", "text": ""}
{"id": "1975821", "revid": "80339", "url": "https://it.wikipedia.org/wiki?curid=1975821", "title": "Udmurzia", "text": ""}
{"id": "1975823", "revid": "102550482", "url": "https://it.wikipedia.org/wiki?curid=1975823", "title": "Bulcs\u00fa Sz\u00e9kely", "text": ""}
{"id": "1975824", "revid": "486946", "url": "https://it.wikipedia.org/wiki?curid=1975824", "title": "ICCU", "text": ""}
{"id": "1975826", "revid": "180559", "url": "https://it.wikipedia.org/wiki?curid=1975826", "title": "Tam\u00e1s M\u00e4rcz", "text": "Cresciuto nel KSI, disputa le sue prime stagioni da professionista nel Budapest VSC, prima di trasferirsi in Italia nel 2000, tra le file del Savona, dove trascorre cinque stagioni. Tra il 2005 e il 2009 disputa quattro stagioni tra Chiavari, Eger, Nervi e Pro Recco, andando anche a rinforzare la rosa della squadra maltese dei Sirens in occasione del campionato dell'arcipelago che, da tradizione, si svolge nei mesi estivi.\nNel 2009 passa all'Acquachiara, con cui disputa le ultime quattro stagioni della sua carriera. Nel suo palmar\u00e8s vanta quattro titoli nazionali ungheresi e due italiani, oltre a tre Coppe d'Ungheria, una Coppa Italia, una Coppa LEN e una Supercoppa Europea.\nDal 2013 \u00e8 allenatore del Budapest VSC. Dal 2014 \u00e8 vice-allenatore della nazionale maschile ungherese, incarico che ricopre in contemporanea al proprio ruolo di allenatore di club."}
{"id": "1975829", "revid": "599013", "url": "https://it.wikipedia.org/wiki?curid=1975829", "title": "Tam\u00e1s Moln\u00e1r", "text": ""}
{"id": "1975830", "revid": "599013", "url": "https://it.wikipedia.org/wiki?curid=1975830", "title": "Barnab\u00e1s Steinmetz", "text": ""}
{"id": "1975835", "revid": "700397", "url": "https://it.wikipedia.org/wiki?curid=1975835", "title": "Marcello Baldi", "text": "Biografia.\nNato a Telve, in Valsugana, in giovent\u00f9 frequent\u00f2 la facolt\u00e0 di Lettere, ma abbandon\u00f2 gli studi prima del completamento, dedicandosi alla carriera cinematografica.\nLe sue prime esperienze furono in qualit\u00e0 di assistente di Antonio Covi e Vincenzo Sorelli, documentaristi, e successivamente di Romolo Marcellini, regista, con il quale collabor\u00f2 anche in seguito. Negli anni '40 lavor\u00f2 presso il Centro Cattolico Cinematografico, occupandosi soprattutto di filmati di attualit\u00e0. In seguito collabor\u00f2, come assistente, con il regista Lionello De Felice, e torn\u00f2 a lavorare con Romolo Marcellini per il film \"Guerra alla guerra\", uscito nel 1946: di questo film realizz\u00f2 il montaggio, e gir\u00f2 personalmente alcune delle scene.\nA seguito della spedizione italiana al K2 del 1954, fu incaricato di realizzare il film ufficiale \"Italia K2\". Per farlo, si avvalse del materiale girato in Pakistan da Mario Fantin, componente della spedizione; integr\u00f2 poi il materiale pakistano con sequenze da lui stesso girate in Italia, e realizz\u00f2 il montaggio finale. Il film usc\u00ec nel 1955.\nNegli anni successivi si dedic\u00f2 soprattutto alla regia di film a soggetto religioso e didattico, come ad esempio \"Saul e David\" del 1965; si occup\u00f2 comunque anche di altri generi cinematografici. A partire dagli anni '70 lavor\u00f2 anche per la televisione, realizzando, tra le altre opere, il documentario \"\", del 1972.\nPer la televisione ha realizzato \"Sapore di gloria\" (1988) con Giulio Base, Cinzia De Ponti, Nanni Svampa, Fabiana Udenio, Ambra Orfei.\nNegli ultimi anni di vita era ritornato in Trentino; poco prima della morte stava lavorando ad un nuovo film insieme al figlio Dario."}
{"id": "1975836", "revid": "28592", "url": "https://it.wikipedia.org/wiki?curid=1975836", "title": "Signori della Notte al Criminal", "text": ""}
{"id": "1975837", "revid": "28592", "url": "https://it.wikipedia.org/wiki?curid=1975837", "title": "Signori della Notte al Civil", "text": ""}
{"id": "1975847", "revid": "1543377", "url": "https://it.wikipedia.org/wiki?curid=1975847", "title": "Angelo il custode", "text": "Angelo il custode \u00e8 una serie televisiva andata in onda nel 2001 diretta da Gianfrancesco Lazotti. Protagonista \u00e8 Lino Banfi: interpreta un emigrato in Argentina che deve ritornare al paese natale per dimostrare alla burocrazia italiana di essere ancora vivo.\nTrama.\nAngelo De Vita, emigrato da anni in Argentina, \u00e8 costretto a rientrare in Italia a causa di un errore burocratico per cui risulta deceduto.\nQui ritrova dopo tanti anni Elisa Anselmi, una sua vecchia fiamma che attualmente, dopo essersi separata dal marito Rocco, gestisce insieme al figlio Adriano un circolo ricreativo. In attesa di risolvere i suoi problemi burocratici, Angelo accetta di lavorare come custode del circolo e diviene ben presto un vero e proprio angelo custode per Elisa e la sua famiglia, aiutando Adriano a riavvicinarsi alla moglie Simona e i loro due figli Sara e Ghigo a risolvere i loro problemi.\nAngelo riceve spesso in sogno la visita del suo defunto amico Giovannino deciso a rivelargli un importante segreto, che alla fine si riveler\u00e0 riferirsi a una cospicua eredit\u00e0 che avrebbe lasciato all'amico: si scoprir\u00e0 cos\u00ec che a far dichiarare morto Angelo erano stati i figli dello stesso Giovannino, con l'intento di accaparrarsela.\nProprio grazie all'eredit\u00e0, e con l'aiuto di Rocco, Angelo far\u00e0 in modo che Elisa non sia costretta a vendere il circolo, e decider\u00e0 di restare con lei e non far pi\u00f9 ritorno in Argentina."}
{"id": "1975848", "revid": "122246", "url": "https://it.wikipedia.org/wiki?curid=1975848", "title": "Gruppo Sportivo Oratorio Pallavolo Femminile Villa Cortese", "text": "Il Gruppo Sportivo Oratorio Pallavolo Femminile Villa Cortese \u00e8 stata una societ\u00e0 pallavolistica femminile italiana con sede a Villa Cortese.\nStoria.\nIl Gruppo Sportivo Oratorio Pallavolo Femminile Villa Cortese viene fondato a Villa Cortese nel 1978: nel 1985, grazie al primo posto nella Terza Divisione la squadra viene promossa in Seconda Divisione; la promozione in Prima Divisione avviene invece nel 1987 e disputa tale campionato per quattro stagioni, prima di retrocedere nuovamente in Seconda Divisione nel 1991. Nel 1996 torna in Prima Divisione, mentre nel 1999 arriva per la prima volta in Serie D.\nCon l'acquisto del titolo sportivo, il club viene ammesso in Serie C, dove resta per quattro stagioni; seguono quindi quattro promozioni consecutive che portano la squadra ad arrivare in Serie A1: precisamente nella stagione 2006-07 vince la Serie B2, in quella 2007-08 vince la Serie B1 e in quella 2008-09 conclude la \"regular season\" al secondo posto, ma vince poi i play-off promozione.\nL'esordio nel massimo campionato italiano avviene nella stagione 2009-10: il Gruppo Sportivo Oratorio Pallavolo Femminile Villa Cortese vince al debutto la Coppa Italia e riesce a raggiungere la finale dei play-off scudetto, sconfitta dal Robursport Volley Pesaro; gli stessi risultati, a cui si aggiunge anche il primo posto al termine della \"regular season\", vengono raggiunti anche nell'annata successiva, oltre alla partecipazione alla Champions League, dove viene eliminata ai play-off a 12. Nella stagione 2011-12 raggiunge per la terza volta consecutiva la finale dei play-off scudetto, ancora battuta, e si qualifica per la \"Final Four\" di Champions League, chiudendo poi al quarto posto.\nAd inizio del campionato 2012-13 la societ\u00e0 annunicia il nuovo main sponsor, Asystel, dalla rinunciataria Asystel Volley, da cui ottiene anche alcune giocatrici: la squadra perde per la terza volta di fila la Supercoppa italiana, arriva alla finale di Coppa Italia, poi vinta dal River Volley, e viene eliminata ai quarti di finale nei play-off scudetto e ai play-off a 12 in Champions League; al termine della stagione, dopo che si erano verificati diversi cambiamenti a livello societario a campionato in corso, si decide di cedere il titolo sportivo e di ripartire dalla Serie B1: tuttavia il club viene sciolto e rifondato da parte della dirigenza della vecchia societ\u00e0 che riparte dalla Serie D."}
{"id": "1975850", "revid": "155136", "url": "https://it.wikipedia.org/wiki?curid=1975850", "title": "Supremo Tribunale della Quarantia", "text": ""}
{"id": "1975852", "revid": "1974657", "url": "https://it.wikipedia.org/wiki?curid=1975852", "title": "Giorgio Oppo", "text": "Biografia.\n\u00c8 stato uno dei pi\u00f9 grandi giuristi italiani, valente civilista, prima che studioso del diritto commerciale. Allievo di Alberto Asquini, vinse il concorso a cattedra in diritto civile nel 1947 e nel 1948 fu chiamato alla facolt\u00e0 di giurisprudenza dell'Universit\u00e0 di Padova, dove insegn\u00f2 diritto agrario, prima cattedra che si aggiudic\u00f2 nel corso della sua lunga carriera universitaria, e in seguito diritto commerciale, tenendo contemporaneamente gli insegnamenti di diritto processuale civile presso lo stesso ateneo e, dal 1951, l'incarico di diritto commerciale e diritto della navigazione presso la facolt\u00e0 di economia e commercio dell'Universit\u00e0 di Venezia. Nel 1963 fu chiamato alla facolt\u00e0 di giurisprudenza dell'Universit\u00e0 \"La Sapienza\" di Roma per insegnarvi diritto industriale e, dal 1968 al 1991, diritto commerciale. \u00c8 proverbiale la polemica che Emilio Betti indirizzo\u2019 verso di lui nella sua Teoria generale delle obbligazioni, con riferimento ad aspetti estremamente tecnici, quali quello della natura giuridica dell\u2019adempimento dell\u2019obbligazione naturale. \nOppo fu anche uno dei fondatori e direttore della \"Rivista di diritto civile\" e, dal 1966, socio dell'Accademia dei Lincei, di cui presiedette il collegio dei revisori dei conti. Fu inoltre socio dell'Accademia nazionale di scienze, lettere e arti (Modena).\nAvvocato di fama, autore di una copiosa produzione scientifica oggi raccolta nei sette volumi degli \"Scritti giuridici\" (Cedam), prese parte a numerose commissioni ministeriali. Nel 1958 fu chiamato a far parte della commissione istituita presso il ministero dell'Industria e presieduta da Francesco Santoro Passarelli, con l'incarico di mettere a punto una riforma delle norme del codice civile del 1942 in materia societaria. I lavori si conclusero nel 1964, ma il cammino della riforma fu proseguito da una commissione presieduta da Alfredo de Gregorio e poi da una seconda presieduta dal magistrato Dino Marchetti, ed ebbero come sbocco la legge 7 giugno 1974, n. 216: \"Conversione in legge, con modificazioni, del decreto-legge 8 aprile 1974, n. 95\". Nel 1990 fu nominato presidente della commissione ministeriale incaricata di redigere lo schema di provvedimento di recepimento della dodicesima Direttiva del Consiglio delle Comunit\u00e0 europee del 21 dicembre 1989, n. 89/667/CEE in materia di diritto delle societ\u00e0, relativa alle societ\u00e0 a responsabilit\u00e0 limitata con un unico socio (attuata con D.Lgs. 3 marzo 1993, n. 88).\nAneddoti.\nOltre che per il suo aspetto bonario, Oppo era molto popolare in facolt\u00e0 per una sua consuetudine: agli studenti che chiedevano di sostenere l'esame con lui, poneva una domanda a piacere. Uomo dalla battuta pronta, era anche molto caustico, e a farne le spese erano soprattutto i colleghi provenienti da altre scuole giuridiche, spesso presi in castagna nel cadere in topiche marchiane. Una delle sue bestie nere era la cattiva fattura delle norme pi\u00f9 recenti in materia privatistica.\nCattolico praticante, fu dolorosamente segnato dalla morte dell'unico figlio Andrea."}
{"id": "1975853", "revid": "400694", "url": "https://it.wikipedia.org/wiki?curid=1975853", "title": "Mancagallina", "text": "La Mancagallina, nota anche come Mangagallina \u00e8 una strada della provincia di Cosenza . La strada \u00e8 stata costruita dalla Guardia Forestale alla fine degli anni ottanta e collega Parantoro (frazione di Montalto Uffugo) con il rifugio forestale \"Mangia &amp; Bevi\". \u00c8 conosciuta dagli escursionisti e dai cicloamatori calabresi, per la sua durezza e per la bellezza dei boschi di castagno che attraversa. Le pendenze della strada in alcuni lunghi rettilinei arrivano anche al 15%."}
{"id": "1975854", "revid": "156341", "url": "https://it.wikipedia.org/wiki?curid=1975854", "title": "Universit\u00e0 di Kansas", "text": ""}
{"id": "1975858", "revid": "219110", "url": "https://it.wikipedia.org/wiki?curid=1975858", "title": "Intel Switchable Graphics", "text": "Intel Switchable Graphics \u00e8 una tecnologia annunciata da Intel ad agosto 2008 e sviluppata allo scopo di aumentare l'efficienza energetica delle proprie piattaforme mobile Centrino 2 e Centrino 2 vPro Montevina e viene integrata all'interno del chipset Cantiga.\nSi tratta, in buona sostanza, di un'incarnazione proprietaria della tecnologia Hybrid SLI sviluppata da nVidia e che, al pari della soluzione concorrente, consente di passare dalla scheda video discreta a quella integrata del notebook semplicemente utilizzando un interruttore fisico sulla macchina o un comando via software, senza la necessit\u00e0 di riavviare l'intero sistema.\nGli scopi di tale tecnologia sono gli stessi della soluzione nVidia, ovvero consentire l'utilizzo della scheda discreta solo quando ne viene richiesta la potenza, consentendo l'utilizzo del tradizionale comparto video integrato nel chipset durante il normale utilizzo del notebook, andando a migliorare l'efficienza energetica e i consumi dell'intera piattaforma.\nPrincipi di funzionamento.\nCome detto, nella propria dimostrazione, Intel ha dimostrato grazie ad un sistema Sony Vaio basato sulla piattaforma Centrino 2 Montevina con scheda video discreta prodotta da nVidia, come sia possibile \"passare\" dalla scheda video integrata nel chipset a quella esterna semplicemente utilizzando un interruttore fisico.\nDurante l'utilizzo della scheda discreta il consumo del sistema era intorno ai 25 W, mentre utilizzando la scheda integrata, essi variavano tra i 9 W e i 16 W. Si tratta di differenze che secondo Intel dovrebbero consentire fino a 1 ora di autonomia in pi\u00f9 rispetto ai sistemi dotati della sola scheda discreta.\nDifferenze tra Switchable Graphics e Hybrid SLI.\nSebbene gli obiettivi delle due tecnologie concorrenti siano di fatto gli stessi, la soluzione Intel ha comunque due grossi limiti rispetto a quella sviluppata da nVidia: innanzitutto, a differenza della soluzione concorrente in cui il passaggio tra le 2 sezioni video \u00e8 automatico in base al carico di lavoro richiesto in ogni momento al comparto grafico da parte delle applicazioni, nella soluzione Intel esso \u00e8 solo manuale (attraverso i due metodi sopracitati) e inoltre Switchable Graphics non consente il funzionamento simultaneo delle 2 sezioni video, in modo da migliorare ulteriormente le prestazioni, ma solo un funzionamento alternativo.\nHybrid SLI infatti prevede 2 differenti modalit\u00e0 di funzionamento denominate \"Power Saving Mode\" e \"Max Performance Mode\". In modalit\u00e0 Power Saving Mode, il funzionamento \u00e8 molto simile a quello operato dalla soluzione Intel (a parte il passaggio automatico operato dalla tecnologia nVidia); si ottiene il massimo risparmio energetico grazie allo spegnimento della soluzione discreta, pi\u00f9 potente, in favore di quella integrata. Quando dovesse essere necessaria maggior potenza, verr\u00e0 attivata invece la soluzioni discreta, in grado di offrire indubbiamente maggiori prestazioni 3D, ma a fronte di maggiori consumi. Nel caso in cui servisse la potenza massima entrerebbe in funzione la modalit\u00e0 Max Performance Mode, in cui le 2 soluzioni video lavorerebbero in parallelo mediante la tecnologia SLI (anzi Hybrid SLI).\nSwitchable Graphics anche con schede ATI.\nA fine ottobre 2008, AMD ha annunciato di aver raggiunto un accordo con Intel al fine di rendere la tecnologia Switchable Graphics compatibile anche con le proprie soluzioni video che vengono commercializzate ancora con il marchio ATI. Le prime schede ATI a poter essere abbinate a tale tecnologia dovrebbero essere le Radeon HD delle serie 3600 e 3400 ma sar\u00e0 necessaria la presenza di Windows Vista e di un BIOS specificatamente modificato allo scopo."}
{"id": "1975859", "revid": "767487", "url": "https://it.wikipedia.org/wiki?curid=1975859", "title": "Best\uff5eFan's Selection\uff5e", "text": "X JAPAN BEST\uff5eFAN'S SELECTION\uff5e \u00e8 una compilation degli X Japan uscita nel 2001 per l'etichetta Polydor. Contiene 12 brani scelti dalla band tramite un sondaggio tra 49 brani. Il sondaggio \u00e8 stato fatto online seguendo le votazioni dei fan.\nRisultati del sondaggio.\nLe canzoni sono state scelte tramite votazione dai fan e i risultati, riportati nel booklet dell'album, sono stati i seguenti.\nIl totale dei voti \u00e8 stato 201,434."}
{"id": "1975869", "revid": "2033568", "url": "https://it.wikipedia.org/wiki?curid=1975869", "title": "Vincenzo Florio (senatore)", "text": "A lui \u00e8 intitolato lo scalo civile dell'Aeroporto di Trapani-Birgi.\nBiografia.\nGiovinezza.\nNato nel 1799 da Paolo Florio e Giuseppina Saffiotti, sposa Giulia Portalupi con la quale ha tre figli: Ignazio, poi senatore, Angelina e Giuseppina. Trasferitosi pochi mesi dopo la nascita a Palermo dove il padre apr\u00ec una fiorente drogheria, Vincenzo Florio intraprese numerose iniziative industriali, tra cui nel 1832 la fondazione a Marsala delle Cantine Florio per la produzione del vino Marsala, le tonnare di Favignana per la pesca e l'inscatolamento del tonno dal 1841, e l'acquisizione nello stesso anno della Fonderia Oretea.\nCarriera imprenditoriale.\nNel 1840 venne costituita a Palermo la \"Anglo-Sicilian Sulphur Company Limited\", societ\u00e0 tra il Florio e gli inglesi Benjamin Ingham e Agostino Porry per la produzione e la commercializzazione di acido solforico e derivati dello zolfo.\nFu anche banchiere dal 1845 (Banco Florio), ed entr\u00f2 a far parte del consiglio di amministrazione della Banca Nazionale e nel 1861 fu presidente della sede di Palermo.\nCon l'Ingham fond\u00f2 nel 1840 la Societ\u00e0 dei battelli a vapore siciliani, che nel 1841 var\u00f2 il battello a vapore \"Palermo\" per la tratta Palermo-Napoli.\nDurante la rivoluzione siciliana del 1848 era stato membro della Guardia Nazionale.\nNel 1862 fu firmata la convenzione tra il governo italiano e la Compagnia Florio navale per il servizio postale e commerciale per la Sicilia e la linea da e per Napoli. Dal 1863 al 1867 fu presidente della Camera di commercio di Palermo.\nUltimi anni e morte.\nNel 1864 fu nominato senatore del Regno.\n\u00c8 morto quattro anni dopo ed \u00e8 sepolto nel Cimitero di Santa Maria di Ges\u00f9 a Palermo.\nNella cultura di massa.\nVincenzo Florio \u00e8 il protagonista principale de I leoni di Sicilia, romanzo storico di Stefania Auci che ripercorre tutta la sua vita, dall'arrivo a Palermo insieme ai genitori ed allo zio nel 1799, fino alla morte nel 1868."}
{"id": "1975874", "revid": "486946", "url": "https://it.wikipedia.org/wiki?curid=1975874", "title": "CSKA", "text": ""}
{"id": "1975875", "revid": "729019", "url": "https://it.wikipedia.org/wiki?curid=1975875", "title": "Stazione di Venzone", "text": "La stazione di Venzone \u00e8 una fermata ferroviaria della linea Pontebbana posta nel comune di Venzone in provincia di Udine.\nStoria.\nLa fermata originaria, venne aperta il 18 dicembre 1876 in contemporanea con la tratta Carnia-Gemona della linea Udine\u2013Tarvisio. Nel 1992 a seguito del raddoppio della linea, fu costruita una nuova fermata mentre il vecchio impianto fu abbattuto poco dopo.\nInizialmente la stazione era dotata di servizi igienici e sala di aspetto, ma gi\u00e0 negli anni 2000 i servizi sono stati eliminati.\nInoltre la biglietteria automatica, per la quale era stato gi\u00e0 predisposto il cablaggio nel 2005, non \u00e8 mai stata realizzata.\nMovimento.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con le Regioni interessate, nonch\u00e9 dagli autobus del servizio integrato Udine-Tarvisio e da servizi della Societ\u00e0 Ferrovie Udine-Cividale (FUC). La fermata degli autobus si trova a 150 metri dalla stazione ferroviaria."}
{"id": "1975887", "revid": "212348", "url": "https://it.wikipedia.org/wiki?curid=1975887", "title": "Variante Alapin", "text": ""}
{"id": "1975888", "revid": "729019", "url": "https://it.wikipedia.org/wiki?curid=1975888", "title": "Stazione di Pontebba", "text": "La stazione di Pontebba \u00e8 una stazione ferroviaria della linea Pontebbana.\nStoria.\nLa stazione italiana di Pontebba venne inaugurata il 25 luglio 1879, quando venne aperto il tratto che la collegava con la stazione di Chiusaforte, provenendo da Udine. Qualche mese pi\u00f9 tardi, l'11 ottobre 1879, venne completato il tratto ferroviario da Pontefel (il villaggio allora in territorio austroungarico) a Tarvisio.\nL'attuale stazione di Pontebba, \u00e8 l'originaria stazione di \"Pontafel\" e fu stazione di confine fino al 1918. La stazione italiana di Pontebba era invece posta a sud del torrente Pontebbana (che segnava il confine), sulla strada che ancora oggi porta il nome di \"viale Stazione\".\nNegli anni sessanta del XX secolo la ferrovia Pontebbana fu interessata da lavori di potenziamento; nella stazione di Pontebba il fascio merci venne ampliato fino a raddoppiarne la capacit\u00e0, e venne eretto un nuovo fabbricato viaggiatori. I nuovi impianti furono inaugurati nel novembre 1969. Questi lavori erano figli del fatto che la stazione di confine di Tarvisio non disponeva di spazi sufficienti per effettuare le operazioni doganali tipiche di una linea di confine. Anche gran parte delle operazioni di smistamento dei treni merci venivano svolte in questo impianto.\nLa odierna conformazione del piano binari tuttavia \u00e8 costituita da soli 4 binari per il servizio passeggeri mentre tutto il restante fascio merci con annessi tronchi di ricovero e manovra \u00e8 stato smantellato e ora in stato di degrado.\nMovimento.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con le Regioni interessate, nonch\u00e9 dagli autobus del servizio integrato Udine-Tarvisio e da servizi della Societ\u00e0 Ferrovie Udine-Cividale (FUC).\nServizi.\nLa stazione dispone dei seguenti servizi:"}
{"id": "1975893", "revid": "1272592", "url": "https://it.wikipedia.org/wiki?curid=1975893", "title": "Tripodi", "text": ""}
{"id": "1975894", "revid": "116141476", "url": "https://it.wikipedia.org/wiki?curid=1975894", "title": "The Crystal Ship", "text": "The Crystal Ship \u00e8 una canzone del gruppo rock The Doors che compare nel loro album omonimo del 1967. La canzone compare come B-side del singolo \"Light My Fire\". La canzone narra la fine di un amore, ispirata dalla storia che il cantante Jim Morrison ebbe con Mary Werbelow. In origine questa avrebbe dovuto essere la prima canzone lunga del gruppo, in particolare grazie alle improvvisazioni di Ray Manzarek e di Robby Krieger, ma fu cambiata da \"When The Music's Over\".\nIl coautore John Densmore ha dichiarato: \"Jim scrisse The Crystal Ship per Mary Werbelow nel 1964, una ragazza con cui si stava per lasciare, la canzone si trovava nel suo famoso quaderno di poesie che aveva quando ci formammo. (sic). . . . Era una canzone d'addio per un amore che stava per finire.\"\nI Duran Duran hanno fatto una cover della canzone, inserita nel loro album di cover \"Thank You\" (1995). Fu anche eseguita dal pianista George Winston per il suo album \"Night Divides the Day - The Music of the Doors\".\nLa Heavy metal band Nevermore ha pubblicato una cover della canzone, presente come bonus track del loro settimo album in studio The Obsidian Conspiracy del 2010"}
{"id": "1975895", "revid": "44939", "url": "https://it.wikipedia.org/wiki?curid=1975895", "title": "Gerl", "text": ""}
{"id": "1975897", "revid": "729019", "url": "https://it.wikipedia.org/wiki?curid=1975897", "title": "Who Am I (What's My Name)?", "text": "Who Am I (What's My Name)? \u00e8 il singolo di debutto da solista del rapper Snoop Doggy Dogg, estratto come primo singolo dal suo primo album \"Doggystyle\".\nIl video prodotto per il brano, diretto da Fab 5 Freddy \u00e8 stato girato a Long Beach (California) e figura cameo di Dr. Dre e Kurupt. La canzone ebbe un notevole successo arrivando fino alla posizione numero otto della \"Billboard Hot 100\".\nLa canzone, prodotta da Dr. Dre, figura un campionamento di \"(Not Just) Knee Deep\" di Funkadelic nella linea di basso, \"Atomic Dog\" di George Clinton nel ritornello. Alla parte vocale hanno inoltre contribuito Jewell e Tony Green.\nIl rapper Jay-Z, in seguito cambi\u00f2 un verso della prima parte della canzone per utilizzarlo nel suo brano \"Jigga My Nigga\"."}
{"id": "1975898", "revid": "3082", "url": "https://it.wikipedia.org/wiki?curid=1975898", "title": "Alfred P. Sloan", "text": ""}
{"id": "1975899", "revid": "729019", "url": "https://it.wikipedia.org/wiki?curid=1975899", "title": "Stazione di Ugovizza-Valbruna", "text": "La stazione di Ugovizza-Valbruna \u00e8 una stazione ferroviaria della linea Pontebbana posta a servizio del comune di Malborghetto Valbruna, rientrante per\u00f2 all'interno del territorio comunale di Tarvisio.\nMovimento.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con le Regioni interessate, nonch\u00e9 dagli autobus del servizio integrato Udine-Tarvisio e da servizi della Societ\u00e0 Ferrovie Udine-Cividale.\nServizi.\nLa stazione dispone dei seguenti servizi:"}
{"id": "1975901", "revid": "155613", "url": "https://it.wikipedia.org/wiki?curid=1975901", "title": "Barriera Fiorentina", "text": "La Barriera Fiorentina - nota anche come barriera Garibaldi - \u00e8 un varco posto lungo le Mura Leopoldine di Livorno, in corrispondenza della strada che un tempo costituiva il principale collegamento tra la citt\u00e0 labronica e Pisa (attuale asse via Garibaldi - via Provinciale Pisana).\nStoria.\nNel 1835, con l'ampliamento del porto franco di Livorno, fu innalzata una nuova cinta doganale in sostituzione dell'antico perimetro costituito dal Fosso Reale e dalle fortificazioni buontalentiane.\nLa Barriera Fiorentina, progettata dall'architetto Carlo Reishammer, fu la prima ad essere costruita; il complesso fu terminato nel settembre del 1837.\nAl varco erano associati due edifici: uno per la gabellazione delle merci in entrata e l\u2019altro alla percezione del dazio sulle merci in uscita. Essa si inseriva lungo il principale asse di collegamento della citt\u00e0, tanto che, a differenza delle porte, la barriera restava aperta anche durante le ore notturne.\nNel 1849 sub\u00ec l'assedio delle truppe austriache che inflissero alcuni danni al dispositivo di controllo e alle mura attigue. Nel 1889 fu ridenominata Barriera Garibaldi, mentre, nei primi anni del XX secolo, il tratto della cinta immediatamente a sud della struttura fu demolito con l'apertura degli ampi viali di circonvallazione.\nNegli anni antecedenti la seconda guerra mondiale le aree intorno alla barriera furono oggetto di un'intensa attivit\u00e0 edilizia, con la costruzione di alloggi popolari realizzati su progetto di Ghino Venturi. Tale area risultava servita da collegamenti su ferro quali la ferrovia Pisa-Tirrenia-Livorno e la rete tranviaria urbana.\nDescrizione.\nLa barriera \u00e8 costituita da due edifici simmetrici, un tempo collegati da una cancellata e poi da una tettoia in ferro (scomparsa), dove trovavano posto gli uffici dei doganieri. I fronti sono caratterizzati da due ordini di aperture rettangolari, mentre la facciata rivolta verso l'esterno \u00e8 alleggerita mediante un finestrone semicircolare di derivazione termale.\nInoltre, ciascun blocco \u00e8 affiancato da un capannone a pianta rettangolare, il cui ingresso \u00e8 sottolineato da un grande frontone che inquadra il portale d'accesso a tutto sesto.\nSul lato interno, in corrispondenza dell'asse stradale, \u00e8 situato un obelisco dove sono impresse due epigrafi con le lodi a Leopoldo II di Toscana che aveva decretato l'ampliamento del porto franco di Livorno e con cui sono illustrati i vantaggi che la citt\u00e0 aveva tratto dall'avvenuto ampliamento."}
{"id": "1975902", "revid": "131358", "url": "https://it.wikipedia.org/wiki?curid=1975902", "title": "Zona Mista", "text": ""}
{"id": "1975906", "revid": "729019", "url": "https://it.wikipedia.org/wiki?curid=1975906", "title": "Stazione di Aviano", "text": "La stazione di Aviano \u00e8 una delle stazioni ferroviarie del Friuli-Venezia Giulia, in provincia di Pordenone, che si trova sulla linea ferroviaria Sacile - Pinzano.\nStoria.\nLa stazione venne inaugurata il 28 ottobre 1930 quando venne aperto il tratto ferroviario che collegava la stazione di Sacile con la stazione di Pinzano.\nLe cronache dell'epoca descrivono cos\u00ec l'intervento \"Ad Aviano le accoglienze sono di un'entusiarmo indescrivibile. Lungo le pensiline \u00e8 allineata tutta la popolazione, vecchi e bambini compresi\".\nNel 1916 erano iniziati i lavori di costruzione della ferrovia per Pordenone, interrotti poi nel 1920 e mai pi\u00f9 ripresi.\nStrutture e impianti.\nIl fabbricato viaggiatori si compone di due livelli. L'edificio \u00e8 in muratura ed \u00e8 tinteggiato di rosa. La struttura \u00e8 composta da quattro aperture monofore sia al piano terra sia al primo piano.\nLa stazione disponeva di uno scalo merci con annesso magazzino: oggi (2010) lo scalo \u00e8 stato in gran parte smantellato mentre il magazzino \u00e8 stato convertito a deposito. L'architettura del magazzino \u00e8 molto simile a quella delle altre stazioni ferroviarie italiane.\nIl piazzale \u00e8 composto da due binari. Nel dettaglio:\nEntrambi i binari sono dotati di banchine collegate fra loro da un attraversamento a raso.\nDal Maggio 2019, l'area \u00e8 in comodato al Comune di Aviano\nMovimento.\nIl servizio passeggeri regionale \u00e8 svolto da Trenitalia lungo la relazione Sacile \u2013 Pinzano \u2013 Gemona. Dal luglio 2012 al 9 dicembre 2017, il servizio ferroviario \u00e8 stato sostituito da autocorse; dal 10 dicembre 2017, il servizio nella stazione \u00e8 ripreso, grazie alla parziale riapertura della ferrovia, tra Sacile e Maniago.\nDal 2018, tramite Fondazione Fs, sono previsti viaggi speciali rientranti nel progetto \"binari senza tempo\".\nInterscambi.\nIn via Pordenone \u00e8 presente una fermata autobus; situata a 400m dalla stazione FS."}
{"id": "1975907", "revid": "124867272", "url": "https://it.wikipedia.org/wiki?curid=1975907", "title": "Florio", "text": "I Florio furono, tra l'Ottocento e l'inizio del Novecento tra le famiglie pi\u00f9 ricche d'Italia, di tradizione industriale, protagonista del periodo della cosiddetta \"Belle \u00e9poque\". La famiglia arriv\u00f2 a disporre di una flotta di novantanove navi. Aveva un impero aziendale che spaziava dalla chimica al vino, dal turismo all'industria del tonno.\nLa vicenda storica della famiglia, di origini calabresi precisamente da Bagnara Calabra, si svolse nella ricca Palermo degli anni a cavallo fra il XIX e il XX secolo.\nStoria.\nOrigini.\nI Florio erano originari di Bagnara Calabra, cittadina affacciata sullo Stretto di Messina in provincia di Reggio Calabria, ma dopo il disastroso terremoto che colp\u00ec la loro terra nel 1783, Paolo Florio (1772 - 1807), padre del futuro senatore Vincenzo Florio, part\u00ec nel 1799 alla volta della Sicilia. Qui Paolo Florio apr\u00ec, in via dei Materassai, nei primi anni del 1800 un negozio di spezie, prodotti coloniali e chinino, che serviva a curare la malaria, che in breve tempo divenne uno dei pi\u00f9 floridi di Palermo.\nQuando nel 1807 Paolo Florio mor\u00ec, il figlio Vincenzo era ancora troppo piccolo per succedergli nella gestione del negozio, cos\u00ec fu chiamato il fratello minore di Paolo, Ignazio (1776-1828), il quale gest\u00ec con grande capacit\u00e0 l'attivit\u00e0 iniziata dal fratello. Ad Ignazio venne inoltre affidato il nipote, che avvi\u00f2 all\u2019attivit\u00e0 di famiglia, facendogli fare anche un viaggio in Inghilterra sotto la tutela del rivale in affari ed amico Benjamin Ingham, perch\u00e9 si impratichisse e facesse nuove esperienze.\nProprio Ignazio aveva compreso la necessit\u00e0 di espandere gli ambiti di interesse della famiglia oltre la semplice drogheria, e tale intuizione avrebbe condotto a infinite ricchezze i Florio. In particolare, egli si avvicin\u00f2 alle tonnare e prese in affitto quella di San Nicola e quella di Vergine Maria.\nQuando Ignazio mor\u00ec, Vincenzo, che aveva all'epoca 29 anni, successe allo zio nell'attivit\u00e0 paterna.\nXIX secolo.\nVincenzo Florio nato a Bagnara nel 1799 e trasferitosi quando aveva pochi mesi d'et\u00e0 a Palermo, nella drogheria del padre, quando nel 1828 successe allo zio, intraprese numerose iniziative industriali, tra cui nel 1833 quella dei vini Marsala, e quella del tabacco e del cotone.\nVincenzo acquis\u00ec tra le altre tonnare anche quella dell\u2019Arenella.\nFond\u00f2 nel 1840 la \"Societ\u00e0 dei battelli a vapore\", che avrebbe coperto numerosi collegamenti fino ad arrivare anche in America. I contatti dei Florio con le terre lontane e gli stranieri sono ben noti, tanto che proprio Vincenzo fond\u00f2 con alcuni imprenditori inglesi la \"Anglo-Sicilian Sulphur Company\". Fu nominato senatore del regno d'Italia. Mor\u00ec a Palermo nel 1868.\nAlla morte di Vincenzo nel 1868 successe nella gestione dell'industria paterna il figlio Ignazio \"Senior\" (Palermo 1838 - 1891), che con grande maestria e disponibilit\u00e0 economiche accrebbe e potenzi\u00f2 il giro degli affari creato e mandato avanti dal padre.\nIgnazio nel 1874 acquist\u00f2, al prezzo di lire 2.700.000, le isole di Favignana e Formica. Su quest'isola organizz\u00f2 una grande tonnara con stabilimento conserviero (Tonnara di Favignana), sperimentando un nuovo metodo di produzione.\nInfatti, anzich\u00e9 produrre tonno sotto sale, come consuetudine del tempo, si appront\u00f2 per la prima volta la conservazione del tonno sott'olio e il relativo inscatolamento nelle latte. L'azienda fu in grado di dar lavoro a un gran numero di operai e di far affermare i suoi prodotti nel mondo.\nLe Flotte Riunite Florio divennero la prima compagnia di navigazione italiana.\nIn seguito divenne, come il padre, senatore del Regno d'Italia.\nXX secolo.\nNel 1891 Ignazio Florio mor\u00ec lasciando tre figli dei quali il pi\u00f9 grande era Ignazio \"Junior\", il quale succedette al padre nella gestione dell'industria di famiglia, continuandone per diversi anni con successo le varie attivit\u00e0 familiari.\nAnche lui, come i suoi predecessori, riusc\u00ec a intraprendere nuove attivit\u00e0, che esistono tutt\u2019oggi: Villa Igiea, luogo inizialmente dedito ai malati di tubercolosi ed oggi hotel prestigioso che porta il nome della figlia, e i cantieri navali. Inoltre diede vita al quotidiano \"L'Ora\", il cui primo numero usc\u00ec il 22 aprile 1900.\nA fianco di Ignazio si innalzava la moglie, Donna Franca, che seppur non fosse una Florio di nascita dimostr\u00f2 nel tempo di averne le caratteristiche. \nInoltre Ignazio si rivel\u00f2 un autentico mecenate a Palermo, finanziando e seguendo i lavori di diverse opere, che fecero della citt\u00e0 siciliana un punto di riferimento importante del \"jet set\" internazionale dell'epoca tra i quali ricordiamo l'imperatore tedesco Guglielmo II, che amava spesso soggiornare in Sicilia dai Florio. \nNel 1906 il fratello d'Ignazio, Vincenzo jr, ormai cresciuto e diventato un eccellente affarista, si rivel\u00f2 pure un grande sportivo e organizzatore di eventi.\nTra gli eventi che avvi\u00f2 e che port\u00f2 lustro alla Sicilia ci fu la famosa corsa automobilistica \"Targa Florio\". A lui si devono anche il \"Giro Aereo di Sicilia\" e il \"Corso dei Fiori\".\nDecadenza.\nIgnazio Florio Jr. port\u00f2 la famiglia ad una graduale decadenza che si concluse con la liquidazione della gran parte dei beni. Ci\u00f2 si dovette forse alle numerose spese sostenute da quest'ultimo o alla cattiva gestione dei beni, una vera e propria sindrome di Buddenbrook.\nLa tradizione sicilanistica invece adduce il motivo ad un pactum sceleris tra l'allora presidente del consiglio Giolitti e i grandi gruppi industriali del Nord, come Rubattino.\nEpoca recente.\n Gli unici discendenti diretti dei Florio sono i figli di Giulia, figlia di Ignazio Florio jr, che spos\u00f2 il marchese Achille Belloso Afan de Rivera. Tra questi \u00e8 Costanza Afan de Rivera. \nDifatti i fratelli di Ignazio non ebbero discendenza; Giulia Florio, che spos\u00f2 Pietro Lanza di Trabia, ebbe cinque figli, ma ne perse due, Ignazio e Manfredi in guerra, e successivamente anche il figlio Giuseppe nel 1927 stroncato da una febbre tifoide; la figlia Giovanna, invece, spos\u00f2 Ugo Moncada di Patern\u00f2 e la figlia Sofia spos\u00f2 Giangiacomo Borghese. \nVincenzo Florio non ebbe figli n\u00e9 dalla prima moglie, Annina Alliata di Monterale, che mor\u00ec molto giovane, n\u00e9 dalla seconda, la francese Lucie Henry. \nLa tomba della famiglia Florio fu progettata dall'architetto Giuseppe Damiani Almeyda e si trova nel Cimitero di Santa Maria di Ges\u00f9 a Palermo. Sulla tomba si trova la statua di un leone che beve, simbolo della famiglia, realizzato dallo scultore Benedetto De Lisi."}
{"id": "1975910", "revid": "599013", "url": "https://it.wikipedia.org/wiki?curid=1975910", "title": "Gergely Kiss", "text": "Nella sua lunga carriera ha militato in numerose squadre del proprio Paese, disputando anche tre campionati italiani con Posillipo, Canottieri Napoli e Bologna, e due stagioni nel club montenegrino del Primorac."}
{"id": "1975911", "revid": "729019", "url": "https://it.wikipedia.org/wiki?curid=1975911", "title": "Stazione di Budoia-Polcenigo", "text": "La stazione di Budoia-Polcenigo \u00e8 una stazione ferroviaria posta al km 10+419 della ferrovia Sacile-Pinzano a servizio dei comuni di Budoia e di Polcenigo, in provincia di Pordenone (Friuli-Venezia Giulia).\nStoria.\nLa stazione venne inaugurata il 28 ottobre 1930 quando venne aperto il tratto ferroviario che collegava la stazione di Sacile con la stazione di Pinzano.\nStrutture e impianti.\nLa stazione \u00e8 composta da 2 binari e da un modesto scalo merci.\nIl servizio passeggeri regionale \u00e8 svolto da Trenitalia lungo la relazione Sacile \u2013 Pinzano \u2013 Gemona.\nDal luglio 2012 al 9 dicembre 2017, il servizio ferroviario \u00e8 stato sostituito da autocorse a causa di una frana che ha interrotto i binari nei pressi di Meduno; dal 10 dicembre 2017, il servizio nella stazione \u00e8 ripreso, grazie alla parziale riapertura della ferrovia, tra Sacile e Maniago."}
{"id": "1975912", "revid": "599013", "url": "https://it.wikipedia.org/wiki?curid=1975912", "title": "Ed Stokes", "text": "Carriera.\nDopo essere uscito dall'Universit\u00e0 dell'Arizona, i Miami Heat lo scelgono con la 35\u00aa chiamata del draft NBA 1993 e lo girano ai Washington Bullets, senza comunque fargli collezionare presenze all'attivo.\nStokes approda cos\u00ec in Europa, continente in cui si svolger\u00e0 gran parte della sua carriera. Gioca un anno in Grecia al Panionios, poi inizia la stagione successiva all'Olimpia Milano dove per\u00f2 gioca solo 8 partite a causa della rottura del tendine d'achille sinistro. Torna nel campionato greco, in questo caso all'Aris Salonicco, quindi scende in campo nella lega portoricana. Nel dicembre 1996 \u00e8 tesserato dalla Telemarket Roma, squadra della massima serie, che lo chiama fino al termine della stagione per rimpiazzare il tagliato Ian Lockhart. In 14 partite di regular season segna 8,8 punti e cattura 9,9 rimbalzi con un minutaggio medio di 27,9 minuti a gara. Ai play-off la formazione capitolina esce contro la Kinder Bologna ai quarti di finale.\nDopo una nuova parentesi a Portorico, Stokes debutta in NBA con i Toronto Raptors, seppur per 4 gare.\nSuccessivamente l'Olimpia Pistoia lo ingaggia per la seconda parte del campionato di A1, ma alla sua sesta partita con i toscani \u2013 nella trasferta di Verona \u2013 si rompe nuovamente il tendine d'achille, lo stesso infortunio del periodo milanese, ma questa volta nel piede destro.\nLa sua carriera continua a Cipro dove ha vinto il campionato, quindi approda in Portogallo e in Argentina, per poi iniziare l'annata 2001-02 nella Pro A francese con il Le Havre. Nel febbraio 2001 firma fino alla fine della stagione con i Crabs Rimini, squadra della Legadue italiana con cui mette a referto 4,9 punti e 8,6 rimbalzi in 20,8 minuti."}
{"id": "1975913", "revid": "102549932", "url": "https://it.wikipedia.org/wiki?curid=1975913", "title": "Zolt\u00e1n K\u00f3sz", "text": ""}
{"id": "1975915", "revid": "729019", "url": "https://it.wikipedia.org/wiki?curid=1975915", "title": "Stazione di Montereale Valcellina", "text": "La stazione di Montereale Valcellina \u00e8 una delle stazioni ferroviarie del Friuli-Venezia Giulia, in provincia di Pordenone, che si trova sulla linea ferroviaria Sacile - Pinzano.\nStoria.\nLa stazione venne inaugurata il 28 ottobre 1930 quando venne aperto il tratto ferroviario che collegava la stazione di Sacile con la stazione di Pinzano.\nMovimento.\nIl servizio passeggeri regionale \u00e8 svolto da Trenitalia lungo la relazione Sacile \u2013 Pinzano \u2013 Gemona. Dal luglio 2012 al 9 dicembre 2017, il servizio ferroviario \u00e8 stato sostituito da autocorse; dal 10 dicembre 2017, il servizio nella stazione \u00e8 ripreso, grazie alla parziale riapertura della ferrovia, tra Sacile e Maniago."}
{"id": "1975919", "revid": "1442080", "url": "https://it.wikipedia.org/wiki?curid=1975919", "title": "Rub\u00e9n Pagnanini", "text": "Soprannominato \"El Gato\" (in italiano \"Il gatto\"), a livello di squadre di club ha vestito le maglie di Estudiantes, Independiente ed Argentinos Juniors, vincendo due campionati Nacional con l'Independiente nel 1977 e nel 1978.\nCampione del mondo con l' nel Mondiale del 1978, pur non scendendo mai in campo durante il torneo.\nNel 2007 ha allenato per un breve periodo La Emilia, squadra militante nel Torneo Argentino B (campionato argentino di 4\u00ba livello)."}
{"id": "1975930", "revid": "1573940", "url": "https://it.wikipedia.org/wiki?curid=1975930", "title": "Perfect Best", "text": "Perfect Best \u00e8 una raccolta di canzoni del gruppo giapponese X Japan pubblicato il 24 febbraio del 1999.\nL'album contiene canzoni che vanno dall'album \"Vanishing Vision\" a \"Dahlia\", in pi\u00f9 sono incluse alcune tracce da \"Live Live Live Tokyo Dome 1993-1996\". Tutte le canzoni sono state scritte da Yoshiki."}
{"id": "1975933", "revid": "111334444", "url": "https://it.wikipedia.org/wiki?curid=1975933", "title": "\u00c9douard Debat-Ponsan", "text": "Biografia.\nPadre dell'architetto e Prix de Rome nel 1912, Jacques Debat-Ponsan, egli \u00e8 anche il nonno di Michel Debr\u00e9, primo ministro del generale de Gaulle, avendo sua figlia Jeanne Debat-Ponsan sposato Robert Debr\u00e9, il fondatore della moderna pediatria francese.\nAllievo di Cabanel, celebre per i suoi ritratti dell'alta borghesia e dei politici parigini, i dipinti storici e le scene della vita parigina. Repubblicano e combattente nella guerra franco-prussiana nel 1870, Debat-Ponsan s'impegn\u00f2 nella lotta per la riabilitazione del capitano Dreyfus, esponendo al Salon del 1898 \"La Verit\u00e0 esce dal pozzo\", un dipinto che ebbe la funzione di un manifesto e che fu offerto alla sottoscrizione aperta da \u00c9mile Zola.\nLa sua produzione, dopo la formazione accademica, si rivolse alla pittura di genere e quella di storia, che esalta l'ordine morale e afferma la virt\u00f9 sociale ed educatrice dell'arte. Debat-Ponsan vi esprime spesso il tragico e il patetico, indirizzando a poco a poco le sue composizioni verso il realismo. Ottenne il secondo premio al Prix de Rome con \"La cattivit\u00e0 degli Ebrei a Babilonia\", oggi disperso. Lo Stato gli acquist\u00f2 nel 1875, per 2.000 franchi, il quadro \"Daniele nella fossa dei leoni\", oggi nella cattedrale di Mirande, e l'anno dopo \"La figlia di Jefte\", ora al Mus\u00e9e des Beaux Arts di Carcassonne.\nNel 1877 visit\u00f2 l'Italia grazie alla somma di 4.000 franchi messagli a disposizione dall'Acad\u00e9mie. La sua pittura s'indirizz\u00f2, a partire dagli anni ottanta, verso il ritratto mondano; nel 1882-1883 viaggi\u00f2 in Turchia con i due cognati Jules-Ars\u00e8ne Garnier et Henri-Eug\u00e8ne Delacroix \u2013 omonimo ma non parente del grande Eug\u00e8ne \u2013 e dopo l'Italia gli apparve l'Oriente pittoresco che gl'ispir\u00f2 \"Il massaggio, scena di Hammam\", nel Mus\u00e9e des Augustins di Tolosa, dove il corpo nudo abbandonato alle mani esperte della massaggiatrice ispira una forte tensione erotica.\nSeguirono commissioni di ritratti di ministri, generali\u00a0\u2013 come quello di Georges Boulanger - ambasciatori, personalit\u00e0 del \u00abbel mondo\u00bb e scene di genere: rientrano in questa categoria il \"Ritratto di Mme Sandrini nel balletto della Maladeta\", \"Una serata musicale dagli Antonini\", \"Le zie a Pr\u00e9ousse\" \"Nella mia serra\", \"Ritratto di Jeanne\", \"Robert e Jeanne Debr\u00e9 a Nazelles\".\nNelle scene di vita rurale, molto in voga gi\u00e0 negli anni 1830-1840, esitante tra un idealismo paganeggiante, il realismo militante di Gustave Courbet e quello ufficiale di Rosa Bonheur e Jules Breton, D\u00e9bat-Ponsan cerca di cogliere l'interiorit\u00e0 dei personaggi, in accordo con il forte legame che l'univa alle native campagne del Sud-Ovest - dove egli trascorreva tutte le estati - al modo dei soggetti di Jules Bastien-Lepage o di L\u00e9on Augustin Lhermitte, anch'essi di origini provinciali.\nDebat-Ponsan \u00e8 anche autore di alcune opere custodite nel Municipio di Tolosa: il \"Moli\u00e8re e Pierre Goudouli\", \"L'Ari\u00e8ge e la Garonne\", \"Il cardinale Lom\u00e9nie de Brienne ammira i bassorilievi dei Ponts-Jumeaux\" e \"La corona di Tolosa\".\nOpere"}
{"id": "1975934", "revid": "155136", "url": "https://it.wikipedia.org/wiki?curid=1975934", "title": "Quarantia Criminale", "text": ""}
{"id": "1975935", "revid": "155136", "url": "https://it.wikipedia.org/wiki?curid=1975935", "title": "Quarantia Civil Nuova", "text": ""}
{"id": "1975937", "revid": "599013", "url": "https://it.wikipedia.org/wiki?curid=1975937", "title": "Tibor Benedek", "text": "Mor\u00ec il 18 giugno 2020 all'et\u00e0 di 47 anni per un tumore al pancreas. Era figlio dell'attore Mikl\u00f3s Benedek. "}
{"id": "1975943", "revid": "4175", "url": "https://it.wikipedia.org/wiki?curid=1975943", "title": "Unione Rugby Capitolina/Rosa 2005-2006", "text": ""}
{"id": "1975945", "revid": "599013", "url": "https://it.wikipedia.org/wiki?curid=1975945", "title": "P\u00e9ter Biros", "text": ""}
{"id": "1975947", "revid": "599013", "url": "https://it.wikipedia.org/wiki?curid=1975947", "title": "Rajmund Fodor", "text": ""}
{"id": "1975963", "revid": "767487", "url": "https://it.wikipedia.org/wiki?curid=1975963", "title": "Twilight of the Thunder God", "text": "Twilight of the Thunder God (\"Crepuscolo del dio del tuono\") \u00e8 il settimo album del gruppo musicale melodic death metal Amon Amarth pubblicato nel 2008 dalla Metal Blade.\n\u00c8 stato il primo album della band ad ottenere un piazzamento nella classifica della Billboard 200, in particolare alla cinquantesima posizione. La traccia \"Varyags of Miklagaard\" \u00e8 dedicata alle guardie variaghe di Costantinopoli mentre l'album, in generale, risalta la mitologia norrena.\nL'album usc\u00ec anche in digipack con l'aggiunta di un DVD bonus contenente l'esibizione dal vivo che la band tenne al Summer Breeze Open Air del 2007. La stessa versione \u00e8 stata ripubblicata nel 2010 dalla Icarus Musica, una label argentina specializzata nella ristampa di album metal."}
{"id": "1975967", "revid": "298229", "url": "https://it.wikipedia.org/wiki?curid=1975967", "title": "Pamela Pezzutto", "text": "Dal 2005, in seguito a un incidente automobilistico, si muove su una sedia a rotelle.\nAlle Paralimpiadi di Pechino 2008 ha vinto due medaglie d'argento, nel singolare e nel torneo a squadre."}
{"id": "1975970", "revid": "85053", "url": "https://it.wikipedia.org/wiki?curid=1975970", "title": "Raffaele De Courten", "text": ""}
{"id": "1975972", "revid": "1632387", "url": "https://it.wikipedia.org/wiki?curid=1975972", "title": "Basilica di Santa Maria Maggiore di Siponto", "text": "La basilica minore di Santa Maria Maggiore di Siponto, comunemente conosciuta come basilica di Siponto era l'antica cattedrale di Siponto (Manfredonia), eretta nel 1977 a basilica minore dal cardinale Corrado Ursi quale rappresentante di papa Paolo VI. La basilica \u00e8 dedicata a Maria Santissima di Siponto.\nStruttura.\nL'edificio molto singolare con forma a pianta quadrata, con due chiese indipendenti di cui una interrata, la cripta, due absidi a vista poste sulle pareti sud e est, un portale monumentale rivolto ad ovest verso la strada che entra in Manfredonia, databile per le sue caratteristiche all'et\u00e0 medievale.\nLa piccola campanella \u00e8 stata posta nel Settecento, mentre al centro della facciata era visibile lo stemma arcivescovile dell'arcivescovo di Manfredonia Domenico Ginnasi (1586-1607) che restaur\u00f2 l'edificio.\nL'interno della chiesa \u00e8 databile all'XI secolo.\nLa chiesa \u00e8 un gioiello dell'arte romanico pugliese, pur mostrando influenze islamiche e armene.\nNel marzo 2016 \u00e8 stata inaugurata l'opera d'arte intitolata \"Dove l'arte ricostruisce il tempo\" dell'artista Edoardo Tresoldi. Una ricostruzione dell'antica basilica paleocristiana, alta 14 metri e pesante 7 tonnellate, fa parte di un intervento complessivo di modernizzazione del sito archeologico di 3,5 milioni di euro di fondi pubblici. Il sito archeologico a seguito dell'intervento ha registrato un sostanziale incremento di visitatori. A riprova dell'interesse per questa installazione, una mostra dal titolo \"La Basilica di Siponto di Edoardo Tresoldi. Un racconto tra Rovine, Paesaggio e Luce\", comprendente bozzetti, riproduzioni fotografiche e video \u00e8 stata esposta a Forl\u00ec presso la Fondazione Dino Zoli dall'ottobre 2018 al gennaio 2019.\nStoria.\nLa prima data documentata \u00e8 quella del 1117, quando la chiesa venne solennemente consacrata e ci fu la reposizione delle reliquie di san Lorenzo Maiorano sotto l'altare maggiore; si pensa che in quell'anno sia avvenuto il passaggio di consegne tra la nuova chiesa (questa) e la vecchia basilica paleocristiana (gi\u00e0 basilica pagana), ridotta oggi a soli ruderi di interesse archeologico. La chiesa superiore sorgeva su quella inferiore, databile all'alto medioevo, costruita con i ruderi della vecchia caduta dopo un terremoto.\nOpere custodite.\nPer secoli \u00e8 stata custodita l'icona di Maria Santissima di Siponto, databile all'XI secolo e custodita attualmente nella cattedrale di Manfredonia per questioni di sicurezza; come anche la statua lignea detta \"la Sipontina\" o \"Madonna dagli occhi sbarrati\" dell'XI secolo, in legno policromo di carrubo d'origine bizantina, che fu la prima Madonna che si vener\u00f2 a Siponto."}
{"id": "1975987", "revid": "339392", "url": "https://it.wikipedia.org/wiki?curid=1975987", "title": "Grande terremoto del Kanto", "text": ""}
{"id": "1975989", "revid": "1573940", "url": "https://it.wikipedia.org/wiki?curid=1975989", "title": "Spongia officinalis", "text": "Spongia officinalis () \u00e8 una spugna della famiglia Spongiidae. \u00c8 la specie da cui si ricavavano le spugne da bagno. \u00c8 specie protetta, ne \u00e8 vietata la pesca.\nDescrizione.\nForma estese colonie di dimensioni variabili (fino a 35 cm di diametro), irregolarmente lobate, di consistenza elastica e morbida, con superficie ricoperta da piccoli conuli e osculi lievemente sopraelevati. La colorazione esterna \u00e8 generalmente nera, ma pu\u00f2 essere anche grigiastra o biancastra in rapporto alle condizioni di illuminazione. L'interno ha invece colorazione giallo-rossastra.\nLo scheletro di questa spugna \u00e8 costituito pressoch\u00e9 integralmente da fibre di spongina, il che la rende estremamente morbida.\nDistribuzione e habitat.\n\u00c8 diffusa nel Mar Mediterraneo, su substrati rocciosi, dalla superficie sino a 40 m di profondit\u00e0.\nSegnalata occasionalmente anche nell'Atlantico orientale.\nConservazione.\nUn tempo molto comune nel Mediterraneo si \u00e8 notevolmente rarefatta a causa dell'intenso sfruttamento commerciale e di varie epidemie che hanno decimato le popolazioni naturali di spugne.\nAttualmente \"Spongia officinalis\" \u00e8 una specie protetta (inserita nell'allegato III della Convenzione di Berna e annesso III ASPIM della Convenzione di Barcellona) e ne \u00e8 vietata la pesca."}
{"id": "1975990", "revid": "767487", "url": "https://it.wikipedia.org/wiki?curid=1975990", "title": "The Twilight Samurai", "text": " \u00e8 un film del 2002 diretto da Y\u014dji Yamada. Fu candidato all'Oscar al miglior film straniero. \u00c8 stato trasmesso in televisione col titolo Il crepuscolo del samurai.\nTrama.\nSeibei Iguchi, dopo la morte della moglie per tubercolosi, \u00e8 diviso tra i suoi doveri di samurai e gli obblighi nei confronti delle figlie e della madre anziana. L'uomo, dopo anni, incontra l'amica di giovent\u00f9 Tomoe, tornata al paese dopo il divorzio da un prepotente spadaccino pi\u00f9 anziano di lei. Tra i due c'\u00e8 una reciproca attrazione, ma Saibei \u00e8 riluttante a dichiararsi, vista la sua disastrosa condizione economica e la sua dissestata vita famigliare. Ma, durante un duello, sconfigge armato di un solo bastone Toyotar\u014d, l'ex marito di Tomoe, e le sue doti di samurai sono rivelate. La voce si sparge e Seibei \u00e8 cos\u00ec costretto dai propri doveri feudali ad impugnare la spada per uccidere Yogo, grande guerriero e disilluso oppositore del nuovo capo clan, in uno scontro che potrebbe portarlo alla morte."}
{"id": "1975991", "revid": "436907", "url": "https://it.wikipedia.org/wiki?curid=1975991", "title": "Raccontami...", "text": "Raccontami... \u00e8 un singolo del cantautore italiano Francesco Renga, pubblicato nel febbraio 2001 come unico estratto dalla riedizione del primo album in studio \"Francesco Renga\".\nDescrizione.\nScritto da Renga stesso insieme a Umberto Iervolino, il singolo \u00e8 stato presentato per la prima volta dal vivo al Festival di Sanremo 2001, dove Renga si present\u00f2 nella categoria \"Nuove proposte\"; il brano si piazz\u00f2 sesto nella classifica finale del Festival, ottenendo tuttavia il riconoscimento della critica.\n\"Raccontami\" contribu\u00ec notevolmente a lanciare la carriera di Renga, tanto che l'anno successivo il cantautore partecip\u00f2 nuovamente a Sanremo, accedendo direttamente alla categoria dei \"campioni\"."}
{"id": "1975993", "revid": "24099", "url": "https://it.wikipedia.org/wiki?curid=1975993", "title": "Chiesa di Sant'Andrea a Vico d'Elsa", "text": ""}
{"id": "1975998", "revid": "124361896", "url": "https://it.wikipedia.org/wiki?curid=1975998", "title": "Papa Ciro", "text": "Biografia.\nDella vita di Papa Giro da religioso non si hanno molte notizie, eccetto che a 25 anni era prete e maestro di canto gregoriano.\nNacque una violenta rivalit\u00e0 tra lui Ciro e don Giuseppe Motolese, collega della parrocchia di Grottaglie e figlio della ricca borghesia del paese, entrambi decisi a conquistare le grazie di tale Antonia Zaccaria.\nGiuseppe Motolese fu ucciso il 16 luglio 1803 e don Ciro, accusato di quell'omicidio per motivi passionali, fu tradotto in carcere a Lecce e condannato a un esilio di 15 anni. Ciononostante, fu trattenuto in carcere, dal quale riusc\u00ec a sottrarsi dandosi alla fuga e vivendo alla macchia al fine di sottrarsi all'arresto.\nBraccato dai gendarmi, ben presto raccolse intorno a s\u00e9 una nutrita banda di tagliagole con i quali fond\u00f2 la setta dei Decisi, dandosi al brigantaggio e spadroneggiando per oltre 15 anni nella zona boschiva tra Martina Franca, Grottaglie e San Marzano di San Giuseppe (nella provincia di Taranto). Al termine delle scorribande, don Ciro si rifugiava sulle vicine alture, spesso sul monte che ancora porta il suo nome, in territorio martinese.\nLa prolungata impunit\u00e0 della setta venne favorita dalle alterne vicende politiche e dal conseguente stato di incertezza legale, causato dalla conquista napoleonica del Regno di Napoli.\nIn seguito al trattato di Casalanza, la monarchia borbonica fu restaurata e il re Ferdinando I decise di risolvere il problema del brigantaggio in Puglia, affidando il compito al generale Richard Church.\nL'azione del militare irlandese nei confronti dei briganti fu rapida ed efficace. Nel gennaio 1817, durante la campagna, la setta dei Decisi venne localizzata e battuta dalle truppe regolari a San Marzano. Asserragliatosi con i suoi fedelissimi nella torre di Masseria Scass\u00e8vera, Papa Ciro tent\u00f2 l'ultima resistenza, ma venne costretto alla resa e arrestato il 7 febbraio, per essere fucilato nella pubblica piazza di Francavilla d'Otranto, il giorno seguente, dopo aver riconosciuto una lunga serie di efferati delitti: durante l'interrogatorio, infatti, il sacerdote-brigante aveva confessato di essere l'autore materiale di 70 omicidi.\nAlcuni storici sostengono che alla cattura di Papa Ciro e alla sua immediata fucilazione, non furono estranei i nobili latifondisti delle Murge che, negli anni precedenti, avevano assoldato il brigante e la sua banda per compiere vendette personali e altri fatti illeciti, allo scopo di mantenere sottomessa la popolazione, in cui sempre pi\u00f9 si diffondevano gli ideali di uguaglianza recati dal dominio napoleonico."}
{"id": "1976001", "revid": "767487", "url": "https://it.wikipedia.org/wiki?curid=1976001", "title": "One Shot One Kill - A colpo sicuro", "text": "One Shot One Kill - A colpo sicuro (\"Sniper\") \u00e8 un film del 1993 diretto da Luis Llosa e interpretato da Tom Berenger.\nTrama.\nTom Beckett, marine esperto della guerriglia nella giungla del centroamerica, \u00e8 uno \"sniper\" (cecchino) con al suo attivo 74 uccisioni confermate al primo colpo.\nBeckett viene mandato a compiere una missione a Panama, dove il suo compito sar\u00e0 quello di uccidere un probabile futuro presidente, un generale ribelle finanziato da un \"boss\" della droga. Le alte sfere dei servizi segreti U.S.A. gli mandano, in qualit\u00e0 di osservatore, ma incaricato di portare a termine la missione a tutti i costi, Richard Miller, un giovane civile, tiratore scelto con addestramento SWAT e medaglia d'argento alle Olimpiadi, ma poco avvezzo alla vita dura, senza la giusta esperienza militare e che non ha mai sparato per uccidere.\nI due riusciranno nella missione nonostante i contrasti e l'inesperienza di Miller, costretto ad adeguarsi alle situazioni estreme in cui si trover\u00e0.\nSequel.\nIl film \"One Shot One Kill - A colpo sicuro\" (\"Sniper\") \"h\"a avuto diversi sequel: \"Sniper 2 (2002)\", \"Sniper 3 (2004),\" \"Sniper: Legacy (2014), Sniper: Reloaded (2011)\", Sniper Ghost Shooter (2016) e Sniper Ultimate Kill (2017)."}
{"id": "1976002", "revid": "767487", "url": "https://it.wikipedia.org/wiki?curid=1976002", "title": "As It Is in Heaven", "text": "As It Is in Heaven \u00e8 un film del 2004 diretto da Kay Pollak. Fu nominato all'Oscar al miglior film straniero."}
{"id": "1976004", "revid": "1793900", "url": "https://it.wikipedia.org/wiki?curid=1976004", "title": "Koksoak", "text": "Il fiume Koksoak (in francese \"rivi\u00e8re Koksoak\" e in inglese \"Koksoak River\") \u00e8 il maggior fiume del Nunavik nella provincia canadese del Qu\u00e9bec. Il nome del villaggio e centro amministrativo Inuit che si trova sulle sue rive, Kuujjuag, si traduce con \"grande fiume\". Si pensa che \"Koksoak\" sia una forma scritta pi\u00f9 antica del termine Inuktikut.\nIl suo corso segna il confine orientale tra la penisola di Ungava e il resto del Labrador."}
{"id": "1976005", "revid": "438678", "url": "https://it.wikipedia.org/wiki?curid=1976005", "title": "Yesterday (film 2004)", "text": "Yesterday \u00e8 un film del 2004 diretto da Darrell Roodt. Fu nominato all'Oscar al miglior film straniero."}
{"id": "1976012", "revid": "339392", "url": "https://it.wikipedia.org/wiki?curid=1976012", "title": "Zimbabwe African National Union", "text": ""}
{"id": "1976013", "revid": "767487", "url": "https://it.wikipedia.org/wiki?curid=1976013", "title": "Katyn (film)", "text": "Katyn \"(Katy\u0144)\" \u00e8 un film del 2007 diretto da Andrzej Wajda, che narra la vicenda del massacro di 22.000 ufficiali e soldati polacchi trucidati nella foresta di Katy\u0144 nel 1940 dall'NKVD per ordine di Stalin. Il padre del regista, Jakub Wajda, fu una delle vittime.\nTrama.\n17 settembre 1939: l'Armata Rossa invade la Polonia da est, ed i sovietici, al termine delle ostilit\u00e0, si spartiscono il paese con i tedeschi, i quali lo avevano attaccato da ovest il 1\u00ba settembre, dando inizio alla seconda guerra mondiale; in base ad accordi intercorsi tra i due paesi occupanti i tedeschi trattengono i soldati ed i sottufficiali mentre i sovietici, che considerano i prigionieri polacchi come prigionieri di guerra, anche se questi di fatto non hanno praticamente combattuto contro di loro, deportano gli ufficiali in Unione Sovietica.\nAnna, insieme alla piccola figlia, si reca da suo marito Andrzej, un ufficiale di cavalleria che si \u00e8 arreso insieme ad altri colleghi ed attende il proprio destino davanti ad una stazione di smistamento dove ufficiali tedeschi e sovietici si incontrano; ella gli chiede di togliersi l'uniforme e di tornare insieme a Cracovia, loro citt\u00e0 natale ma il marito non vuole venire meno al giuramento fatto alla nazione e si avvia insieme a tutti gli altri per salire sul treno diretto verso est con destinazione a loro ignota.\nLa donna vorrebbe fare ritorno a Cracovia, dove nel frattempo le SS hanno chiuso l'universit\u00e0 dove insegna il padre di Andrzej, ma le autorit\u00e0 sovietiche continuano a respingere le sue richieste, mentre il marito viene trasferito in un campo di concentramento a Kozielsk, dove un generale prigioniero chiede agli ufficiali di resistere, perch\u00e9 su di loro \u00e8 riposta la speranza della rinascita della Polonia.\nDopo essere stata salvata con la figlia dalla deportazione (in quanto moglie di un ufficiale polacco) da un capitano russo che le propone un matrimonio di facciata per salvarla, Anna riesce a tornare in citt\u00e0 nell'aprile del 1940, mentre un altoparlante della propaganda nazista annuncia i risultati delle operazioni contro la Norvegia, e torna a vivere nella casa dei genitori di Andrzej, il cui padre \u00e8 stato deportato nel campo di concentramento di Sachsenhausen, a seguito dei rastrellamenti dopo la chiusura dell'universit\u00e0, e dove decede, ufficialmente per un attacco cardiaco. Andrzej cerca di sopportare le difficili condizioni della prigionia, annotando scrupolosamente i nomi degli ufficiali che vengono portati via e dei quali non si ha pi\u00f9 notizie, ma le sue condizioni di salute peggiorano e Jerzy, un tenente suo amico, gli regala un maglione bianco, con il suo nome ricamato sopra, per ripararsi dal freddo. Un giorno anche Andrzej viene caricato su di un treno, dopo avere ricevuto la vaccinazione contro il tifo, dandogli quindi la speranza di essere trasportato in un paese neutrale.\nNell'aprile del 1943, circa due anni dopo che la Wehrmacht ha invaso l'Unione Sovietica, giunge la notizia da parte delle autorit\u00e0 tedesche, che diffondono periodicamente i nomi delle persone delle quali sono stati ritrovati i resti, della morte di Jerzy ed Anna e la suocera continuano a sperare che Andrzej sia ancora vivo, mentre la moglie del generale viene convocata dall'ufficio di propaganda del Reich dove, dopo il ritrovamento di migliaia di ufficiali polacchi uccisi nel massacro di Katyn', le SS le chiedono di registrare una dichiarazione che accusa i sovietici di quanto \u00e8 accaduto ma ella, diffidando della parola degli occupanti, inizialmente rifiuta ma, dopo che i nazisti le hanno mostrato il filmato del ritrovamento delle salme, accetta, sotto la minaccia di essere deportata a sua volta nel campo di concentramento di Auschwitz.\nIl 16 gennaio 1945 la Polonia viene liberata, un giorno bussa alla porta della moglie del generale la sua vecchia donna di servizio, divenuta dopo la guerra moglie di un prefetto, che le recapita la spada del marito; questo getta la donna nell'angoscia. Qualche tempo dopo Jerzy si reca a casa di Anna per consegnarle delle confetture e le rivela che la notizia della sua morte \u00e8 frutto di un errore, in quanto Andrzej indossava il maglione con il suo nome al momento in cui \u00e8 stato trasferito e quindi i resti trovati a Katyn sono quelli del marito. Jerzy, dopo la fine della guerra, \u00e8 rimasto nel nuovo esercito polacco col grado di maggiore, di fatto agli ordini di Mosca; e, mentre il KGB tenta di addossare la colpa dell'eccidio sui tedeschi, dopo una visita ad un medico legale che conserva le prove che l'eccidio \u00e8 stato perpetrato dai russi, viene preso dai rimorsi per ci\u00f2 che sa e che non ha il coraggio di rivelare e si suicida.\nLa giovane Agnieszka, appartenente alla resistenza e sorella di un ufficiale dell'aviazione polacca ucciso a Katy\u0144, riceve da un parroco il rosario che il fratello stringeva nella mano al momento del suo assassinio e chiede ad Anna, che ora lavora in uno studio fotografico, di modificare una fotografia da apporre sulla lapide da dedicare al fratello ed Anna accetta, chiedendole se pu\u00f2 fare una copia della foto per tenerla per s\u00e9 e poco dopo, riceve la visita del giovane Tadeusz, suo nipote, venuto per fare una foto da apporre alla domanda di iscrizione all'accademia di belle arti, iscrizione che tuttavia \u00e8 condizionata dalla cancellazione, nei suoi dati personali, della specifica che il padre \u00e8 stato assassinato dai sovietici a Katy\u0144; egli rifiuta ma la direttrice, che il ragazzo ha riconosciuto nella foto accanto al padre vista nello studio di Anna, intende ammetterlo ugualmente.\nTadeusz, all'oscuro delle intenzioni della direttrice, esce amareggiato dall'istituto e strappa dal muro un manifesto di propaganda dell'Armata Rossa; i militari lo vedono e lo inseguono ma viene momentaneamente salvato da Ewa, la figlia del generale. Una volta che i due giovani si sono lasciati, viene riconosciuto da due guardie e, mentre il giovane cerca di scappare, viene investito da una jeep morendo sul colpo. Agnieszka nel frattempo, per trovare il denaro necessario a pagare la lapide del fratello, si fa tagliare i capelli per venderli ad un teatro dove recitano alcune reduci di Auschwitz che, a causa della alopecia causata dai rigori della detenzione, sono costrette a lavorare con indosso delle parrucche ma, una volta che la lapide viene portata al cimitero, ella scopre che il parroco \u00e8 stato arrestato la sera prima, in quanto presente al momento del ritrovamento delle salme a Katy\u0144, ed il giovane sostituto, vedendo che sulla lapide appare scritto \"ucciso a Katy\u0144 nel 1940\", sottintendendo la responsabilit\u00e0 sovietica, si rifiuta di apporla all'interno della chiesa; la giovane decide allora di apporla sulla tomba di famiglia, nonostante venga messa in guardia dalla direttrice della scuola, sua sorella, ma, prima che possa farlo, viene arrestata e, poich\u00e9 durante l'interrogatorio si rifiuta di firmare un documento che accusa i tedeschi del massacro, viene rinchiusa e presumibilmente uccisa, mentre la lapide viene distrutta.\nUn giorno bussa alla porta di Anna una collega del medico legale contattato tempo prima da Jerzy, questa le recapita una busta contenente un oggetto appartenuto al coniuge, informandola nel contempo del suicidio del maggiore amico del marito. Nella busta c'\u00e8 il taccuino di Andrzej dove \u00e8 annotato quanto accaduto da quando gli ufficiali, nei primi giorni di aprile del 1940, sono stati trasferiti da Kozielsk per essere trasportati a Smolensk, in Unione Sovietica; la voce narrante del marito accompagna i suoi ultimi momenti, insieme a quelli del generale e del fratello di Agnieszka, quando egli annota il suo trasporto su di un cellulare, dapprima dalla stazione ad un luogo dove vengono tolti agli ufficiali gli ultimi oggetti di propriet\u00e0, e successivamente in una zona imprecisata all'interno di una foresta, ed i suoi appunti terminano l'8 aprile, mentre, senza commento, scorrono le immagini della loro fine.\nCorrispondenza con il fatto storico.\nIl diario che ricostruisce gli avvenimenti giorno per giorno non \u00e8 un espediente narrativo, ma corrisponde parola per parola al diario del maggiore Adam Solski, trovato nel 1943 dai tedeschi addosso ad uno degli ufficiali fucilati a Katy\u0144.\nDistribuzione.\nIl film ha riscosso un grande successo in Polonia, dove \u00e8 stato visto da circa tre milioni di spettatori. I diritti per la distribuzione per l'estero sono stati assegnati alla televisione di stato polacca, che, secondo Andrzej Wajda, \"non ha fatto nulla perch\u00e9 il film avesse una circolazione dignitosa: lo ritengono un film scomodo e non hanno voluto spingerlo\".\nLa prima proiezione in Italia \u00e8 avvenuta nel novembre 2008 al Torino Film Festival, dove il film, selezionato dall'allora direttore Nanni Moretti, \u00e8 stato presentato fuori concorso. Distribuito in Italia nella primavera 2009, il film \u00e8 stato stampato in 12 copie ed \u00e8 stato proiettato in altrettante citt\u00e0, in parte anche a causa della censura cui \u00e8 stato soggetto. La distribuzione in DVD in home video \u00e8 stata curata da \"Movimento Film\", che lo ha reso disponibile a noleggio dal 24 giugno 2009.\nIn Russia \u00e8 stato censurato sin dall'uscita nel 2007, tanto da non essere reperibile neanche sul mercato pirata. Il bando \u00e8 stato tolto solo nel 2010 e il 2 aprile il film \u00e8 stato trasmesso per la prima volta, dal canale \u00abKultura\u00bb della televisione nazionale. Alla proiezione \u00e8 seguito un dibattito in diretta, cui ha partecipato, tra gli altri, il regista Nikita Michalkov.\nIl 4 settembre 2009 il film \u00e8 stato proiettato nell'ambito della Mostra internazionale d'arte cinematografica di Venezia come evento speciale, e in contemporanea \u00e8 stato mandato in onda dalla rete satellitare Sky Cinema 1. Il 17 aprile 2010 il film \u00e8 stato trasmesso da Rai 3. Il 20 aprile 2011 il film \u00e8 stato trasmesso dal canale culturale franco-tedesco Arte."}
{"id": "1976017", "revid": "2184720", "url": "https://it.wikipedia.org/wiki?curid=1976017", "title": "Tracce di te", "text": "Tracce di te \u00e8 un brano musicale scritto ed interpretato da Francesco Renga, presentato al Festival di Sanremo 2002, al quale il cantante partecip\u00f2 per la prima volta nella categoria \"Campioni\" e si classific\u00f2 8\u00ba.\nIl brano ottiene una ottava posizione al Festival, quell'anno vinto dai Matia Bazar con \"Messaggio d'amore\", ma le vendite del disco singolo, nonch\u00e9 dell'album \"Tracce\", in cui il brano \u00e8 contenuto, vanno decisamente bene, consacrando definitivamente la carriera dell'ex cantante dei Timoria.\n\"Tracce di te\" arriva alla diciassettesima posizione dei singoli pi\u00f9 venduti in Italia nella settimana del 28 marzo 2002.\nRenga ha dichiarato che il brano \u00e8 dedicato alla defunta madre ed \u00e8 un tentativo di esorcizzare il dolore della morte, pur con la paura di perdere il ricordo della persona amata (\"Qui non c'\u00e8 mai nessuno che mi parli di te\")."}
{"id": "1976021", "revid": "363629", "url": "https://it.wikipedia.org/wiki?curid=1976021", "title": "FairPlay", "text": "FairPlay \u00e8 una tecnologia di digital rights management (DRM, gestione dei diritti digitali) creata da Apple, basata sulla tecnologia creata dalla compagnia Veridisc.\nFairPlay \u00e8 integrato nel software multimediale QuickTime e utilizzato da iPhone, iPod, iTunes, iTunes Store e l'Apple Store.\nFairPlay era in passato usato prevalentemente per cifrare i file audio AAC in vendita su iTunes Store tramite iTunes e impedire all'utente di riprodurli su computer non autorizzati. Attualmente, soltanto le applicazioni per iPhone e iPod Touch e alcuni formati di audiolibri acquistati dall'iTunes Store sono protetti con Fairplay.\nLa maggioranza del contenuto cifrato con FairPlay \u00e8 acquistato attraverso l'iTunes Store, usando il software iTunes. iTunes si appoggia al software multimediale QuickTime per decodificare e riprodurre i file cifrati. Ogni lettore multimediale che pu\u00f2 utilizzare QuickTime \u00e8 in grado di leggere i file cifrati con FairPlay: tra questi troviamo RealPlayer, Media Center, e Media Player Classic.\nFunzionamento.\nI file protetti con FairPlay sono regolari contenitori MP4 con un flusso audio cifrato AAC. Il flusso audio \u00e8 cifrato utilizzando l'algoritmo AES in combinazione con la funzione hash MD5. La \"master key\" \u00e8 richiesta per cifrare e decifrare il flusso audio ed \u00e8 anche memorizzata in forma cifrata nel file contenitore MP4. La chiave richiesta per decifrare la master key \u00e8 detta \"user key\".\nOgni volta che un consumatore usa iTunes per comprare una canzone, viene generata in modo casuale una nuova \"user key\" e usata per cifrare la master key. La user key cos\u00ec generata viene memorizzata, insieme con le informazioni sull'account, sui server Apple, e inviata anche ad iTunes. iTunes memorizza queste chiavi in un suo repository cifrato. Usando questo repository, iTunes \u00e8 in grado di recuperare la user key necessaria a decifrare la master key. Usando la master key, iTunes \u00e8 in grado di decifrare il flusso AAC e riprodurlo.\nQuando un utente autorizza un nuovo computer, iTunes invia un identificatore univoco della macchina ai server Apple. In cambio riceve tutte le user key che sono associate all'account. Questo assicura ad Apple di poter limitare il numero di computer autorizzati e che ogni computer possieda tutte le user key che sono richieste per suonare le tracce che l'utente ha acquistato.\nQuando un utente de-autorizza un computer, iTunes comunicher\u00e0 ai server Apple di rimuovere l'identificatore dal loro database, e allo stesso tempo eliminer\u00e0 tutte le user key dal repository cifrato.\nAnche l'iPod dispone di un repository cifrato per le chiavi. Ogni volta che viene copiata una traccia audio protetta con FairPlay, iTunes copier\u00e0 anche la user key dal suo repository a quello dell'iPod. Questo per assicurare che l'iPod abbia tutto quello che serve per riprodurre il flusso audio AAC.\nFairPlay non influenza la capacit\u00e0 di copiare il file, ma solo di decifrare il suo contenuto audio.\nRestrizioni.\nAlle tracce audio cifrate con FairPlay sono concessi i seguenti permessi:\nAl momento, le restrizioni menzionate sopra sono codificate all'interno delle applicazioni QuickTime e iTunes, e non sono configurabili all'interno degli stessi file protetti.\nFairplay impedisce ai clienti di iTunes di utilizzare la musica direttamente su un lettore digitale diverso dai seguenti: iPod, Motorola ROKR E1, Motorola SLVR, Motorola RAZR V3i, iPad e iPhone.\nProblemi legali.\nIl 3 gennaio 2005, un utente del negozio online di musica iTunes, Thomas Slattery, ha sporto denuncia contro Apple Inc., accusando la societ\u00e0 di violare le leggi antitrust utilizzando FairPlay con iTunes, in modo che la musica acquistata potesse essere riprodotta solo sul proprio lettore musicale, l'iPod, tagliando fuori la concorrenza. Sebbene molte delle lamentele siano cessate, il caso \u00e8 stato da allora combinato con altre due cause legali e continua oggi con il nome temporaneo di \"The Apple iPod iTunes Antitrust Litigation.\" (La disputa tra Apple, iPod, iTunes e l'Antitrust)\nIl 28 giugno 2004, VirginMega ha compilato una protesta rivolta al French Competition Council contro Apple riguardo al suo rifiuto di concedere in licenza FairPlay a VirginMega per utilizzarlo nel suo negozio di musica online. Il Conseil de la Concurrence francese ha rifiutato la protesta che accusava di comportamento anti-competitivo.\nIl Consiglio si \u00e8 espresso contro l'idea che FairPlay sia strumento di monopolio per le seguenti ragioni:\n-La riproduzione della musica acquistata sui lettori portatili \u00e8 solo una piccola parte del mercato\n-La masterizzazione su CD dei brani fornisce un modo adeguato di aggirare la protezione e di inserire la musica acquistata da altri negozi in un iPod\n-C'\u00e8 una disponibilit\u00e0 sufficiente di lettori portatili che supportano il DRM di Microsoft come una possibile alternativa per i consumatori.\nAggirare FairPlay.\nDopo il lancio del negozio iTunes, molte persone hanno cercato di aggirare la cifratura dei file protetti con FairPlay.\nQTFairUse.\nJon Johansen, conosciuto anche per il programma DeCSS, fu il primo a scoprire un modo per aggirare il DRM. L'applicazione open source QTFairUse intercettava l'output e lo scriveva su un file AAC grezzo. Molti lettori multimediali non supportano i file grezzi e occorre una fase di elaborazione con strumenti tipo FAAD per creare file normali. Uno dei pochi lettori multimediali che \u00e8 in grado di leggere un file AAC grezzo \u00e8 foobar2000.\nIn seconda battuta, Johansen ha effettuato il reverse engineering sulla tecnica di cifratura usata in FairPlay e ha creato un algoritmo per rimuovere completamente la cifratura senza ri-codificare il flusso AAC.\nQuesto metodo \u00e8 correntemente usato da VLC media player per riprodurre le tracce audio protette da FairPlay.\nDopo solo qualche giorno dall'uscita di iTunes 7.0, \u00e8 stata distribuita la versione sperimentale 2.3 di QTFairUse6, un derivato del software open source QTFairUse, scritto in Python, che converte qualsiasi traccia in un flusso grezzo AAC che pu\u00f2 quindi essere riconvertito in ogni formato.\nJon Johansen stesso ha prodotto uno strumento per rimuovere la cifratura, chiamato DeDRMS. Dopo ha distribuito FairKeys, che usa i server della Apple per recuperare le chiavi richieste da DeDRMS.\nTutte queste applicazioni hanno due cose in comune. In primo luogo, usano le user key o dai server della Apple, il repository di chiavi di iTunes, o dal repository di chiavi dell'iPod, il che permette di decifrare solo i file legalmente acquistati; un utente non pu\u00f2 usare queste applicazioni per decifrare file acquistati da un altro utente. In secondo luogo, mantengono intatti i metadati del contenitore MP4, cos\u00ec \u00e8 possibile identificare l'utente che in origine ha acquistato il file, anche dopo la decifratura.\nNel marzo 2005 \u00e8 stato rivelato, attraverso un frontend del negozio iTunes chiamato PyMusique, che il DRM FairPlay veniva aggiunto dal software client solo dopo che una canzone era stata acquistata.\nNell'ottobre del 2006, Jon Johansen ha annunciato che invece di rompere il sistema FairPlay, ne aveva fatto il reverse engineering cos\u00ec che le altre aziende potessero riprodurre la loro musica protetta da DRM sugli iPod e sulle nuove Apple TV. La sua azienda, la DoubleTwist Ventures, avrebbe concesso in licenza questa tecnologia alle aziende che volessero rendere la loro musica leggibile sugli iPod o sulla Apple TV, con la protezione del DRM FairPlay, ma senza dover passare attraverso Apple.\nPlayfair, Hymn, e JHymn.\nIn seguito \u00e8 stato creato da un autore anonimo un pacchetto software chiamato PlayFair in grado di rimuovere la cifratura dai file usando il meccanismo DRM di FairPlay. L'autore di PlayFair ha usato il codice sorgente scritto da Jon Johansen per VLC. La divisione legale della Apple ha obbligato i gestori di SourceForge a rimuovere il progetto, poi quando il sito open source indiano Sarovar.org ospit\u00f2 il progetto, anche a loro venne inviata una lettera di cease and desist dai legali Apple. Comunque, il successore di PlayFair, denominato Hymn (un acronimo for \"Hear Your Music aNywhere\", ascolta la tua musica ovunque) attualmente \u00e8 ancora attivo ed \u00e8 diventato JHymn, una variante Java del programma, insieme a iOpener che \u00e8 una variante Windows.\nApple ha distribuito iTunes 6.0 nell'ottobre del 2005, integrando dei cambiamenti che impedivano a programmi come JHymn di decifrare i file cifrati FairPlay.\nIn pi\u00f9, una volta che iTunes viene usato per acquistare musica o autorizzare un computer con un particolare account iTMS, a quell'account non sar\u00e0 pi\u00f9 permesso effettuare acquisti o attivazioni con una versione precedente di iTunes, cos\u00ec che JHymn non possa essere pi\u00f9 usato.\nApple Computer ha poi distribuito iTunes 7.0 nel settembre 2006, che ancora una volta include dei cambiamenti volti a fermare programmi simili a JHymn.\nHarmony: Musica RealPlayer sull'iPod.\nNel luglio del 2004, RealNetworks ha introdotto sul mercato la tecnologia Harmony. Questa tecnologia \u00e8 inserita direttamente in RealPlayer e permette gli utenti del RealPlayer Music Store di riprodurre le loro canzoni sull'iPod. Prima dell'introduzione di Harmony non era possibile, perch\u00e9 il RealPlayer Music Store utilizzava un diverso schema DRM, chiamato Helix DRM, che non era compatibile con quello usato da Apple. Invece di usare RealPlayer per trasferire una canzone protetta con Helix DRM nell'iPod, Harmony la converte in modo trasparente in un file protetto compatibile con FairPlay. Real sosteneva che questo era un vantaggio per i consumatori che li \"libera dalle limitazioni di essere vincolati a un certo dispositivo portatile quando acquistano musica digitale\" Apple ha risposto:\nRealNetworks lanci\u00f2 una petizione online intitolata \"Hey Apple! Don't break my iPod\" (\"Hey Apple, non rompere il mio iPod!\") incoraggiando gli utenti iPod a firmare per supportare l'operato di Real. La petizione non ebbe un riscontro positivo.\nLa maggior parte degli utenti reag\u00ec negativamente. I punti principali di critica contro Harmony erano:\nApple ha disabilitato Harmony nel periodo in cui \u00e8 stato lanciato l'iPod photo, e sulle vecchie versioni subito dopo con un aggiornamento del firmware. Questo cambiamento ha fatto s\u00ec che tutta la musica (passata e presente) acquistata presso il RealPlayer Music Store non ha pi\u00f9 funzionato sugli iPod. In risposta, Real ha annunciato che li avrebbe resi ancora una volta funzionanti.\nNell'Agosto 2005, un rapporto SEC di RealNetworks ha evidenziato che il continuo uso della tecnologia Harmony li avrebbe messi in una posizione rischiosa, per la possibilit\u00e0 di una causa legale da parte di Apple, contro la quale sarebbe stato molto costoso difendersi, anche se la corte avesse deciso che la tecnologia era legale. In pi\u00f9, la possibilit\u00e0 che \"Apple continuer\u00e0 a modificare la sua tecnologia per 'rompere' l'interoperabilit\u00e0 che Harmony fornisce ai consumatori\" avrebbe significato che \"Harmony potrebbe non funzionare pi\u00f9 con i prodotti Apple, il che potrebbe danneggiare il nostro business e la nostra reputazione, o potrebbe indurre dei costi addizionali per rendere Harmony nuovamente interoperabile.\"\nHarmony non \u00e8 pi\u00f9 stato un'alternativa a FairPlay da parte di RealNetworks.\nRequiem.\nRequiem \u00e8 stato distribuito originariamente da \"Brahms\" nel febbraio 2008 con la versione 1.0, ed \u00e8 stato recentemente distribuito ad agosto 2008 nella versione 1.7.4. Requiem permette a una persona di decifrare sia la musica che i film che sono autorizzati a riprodurre con iTunes, effettuando il reverse engineering sull'algoritmo usato da FairPlay.\nRequiem lavora decifrando i file di configurazione di iTunes che sono in \"/Users/Shared/SC Info\". Nel macOS, la chiave per decifrare questi file di configurazione \u00e8 una versione offuscata dell'indirizzo MAC del computer. In Windows, \u00e8 un insieme delle informazioni del volume dell'hard disk e chiavi di registro, usate al posto dell'indirizzo MAC. La variabile di inizializzazione per questa decifratura \u00e8 una costante hard coded. Il programma poi decifra le chiavi nei file di configurazione, cos\u00ec come i flussi audio/video, e ne crea versioni decifrate. Una versione aggiornata di iTunes 7.6.2 rendeva Requiem inutilizzabile. Comunque le versioni 1.4 e 1.5 hanno aggirato il problema. Apple ha di nuovo effettuato delle modifiche con la versione 8 di iTunes, che rendono nuovamente inefficace Requiem, ma l'autore ha espresso il suo intento di aggiornarlo per compensare.\nApple ha chiesto la rimozione dei riferimenti a Requiem dal forum di JHymn. Un post sul forum di JHymn spiega l'ordine cease and desist di Apple contro il forum, riguardo al pubblicare informazioni su tecnologie per aggirare FairPlay, come Requiem. Da allora, l'autore di Requiem ha reso il software disponibile insieme al codice sorgente sulla rete anonima Freenet, dalla quale \u00e8 stato copiato sui pi\u00f9 popolari tracker Bittorrent, come The Pirate Bay.\nConversione all'analogico.\nCi sono principalmente due modi di aggirare il controllo DRM. Il primo metodo consiste nel masterizzare una copia su un CD audio, reale o virtuale, e quindi effettuarne il ripping. Il secondo metodo \u00e8 di utilizzare un software di registrazione e una scheda video, utilizzando il cosiddetto \"analog hole\".\nSteve Jobs sul DRM.\nIl 6 febbraio 2007, Steve Jobs, CEO di Apple Inc., ha pubblicato una lettera aperta intitolata \"Thoughts on Music\" (\"Pensieri sulla Musica\"), sul sito web della Apple chiedendo ai \"big four\", le quattro maggiori case discografiche, di vendere la loro musica senza DRM.\nSecondo Jobs, Apple non vuole usare il DRM ma \u00e8 obbligata dalle quattro maggiori etichette musicali con le quali Apple stipula contratti per iTunes. I punti principali espressi da Jobs sono i seguenti:\nLa lettera di Jobs ha ricevuto ampi consensi dalla comunit\u00e0 dei consumatori.\nIl 2 aprile 2007, Steve Jobs ed EMI hanno annunciato la distribuzione del catalogo completo della EMI senza DRM con un supplemento di 0,30 $ rispetto al prezzo normale. Questo tipo di distribuzione \u00e8 cominciata nel maggio 2007. Molto presto, Amazon.com ha cominciato a vendere musica priva di protezioni a 0,99 $, e Apple ha abbassato il prezzo della musica senza DRM a 0,99 $.\nRisposta del mercato.\nL'avvenimento ha causato ripercussioni in tutta l'industria della musica, con risposte da parte di Jon Lech Johansen il 6 febbraio, di Michael Robertson, fondatore di MP3.com l'8 febbraio, Edgar Bronfman, capo della Warner Music, e del consorzio Coral il 9 febbraio, Dave Goldberg, capo di Yahoo Music, Fred Amoroso di Macrovision il 16 febbraio e la Free Software Foundation il 7 marzo.\nDVD Jon.\nIl famoso decifratore del Content Scramble System, Jon Lech Johansen, ha criticato le prove statistiche secondo cui gli utenti non sono obbligati a usare l'iPod per scaricare la musica protetta da FairPlay attraverso l'iTunes Store.\nEdgar Bronfman di Warner Music.\nIn una conferenza stampa sugli introiti della Warner Music Group Corp. si \u00e8 espresso a favore del DRM, dichiarando che DRM e interoperabilit\u00e0 non si escludono a vicenda.\nConsorzio Coral.\nUn gruppo di pi\u00f9 industrie che lavora per creare interoperabilit\u00e0 tra i formati DRM, il Coral Consortium, ha risposto con un invito a incorporare le loro specifiche tecniche per l'interoperabilit\u00e0 all'interno della piattaforma iTunes.\nFred Amoroso di Macrovision.\nFred Amoroso, presidente e amministratore delegato di Macrovision Corporation, ha scritto la sua lettera aperta in risposta a quella di Jobs. Nella sua risposta, Amoroso ha sostenuto l'opinione che il DRM aumenta il potere d'acquisto del consumatore e la distribuzione elettronica dando la scelta all'utente (noleggio o acquisto). Egli inoltre si \u00e8 espresso a favore di un formato DRM aperto e interoperabile."}
{"id": "1976023", "revid": "131358", "url": "https://it.wikipedia.org/wiki?curid=1976023", "title": "Coppa Mitropa 1967", "text": ""}
{"id": "1976024", "revid": "131358", "url": "https://it.wikipedia.org/wiki?curid=1976024", "title": "Coppa Mitropa 1968", "text": ""}
{"id": "1976026", "revid": "131358", "url": "https://it.wikipedia.org/wiki?curid=1976026", "title": "Coppa Mitropa 1970", "text": ""}
{"id": "1976028", "revid": "131358", "url": "https://it.wikipedia.org/wiki?curid=1976028", "title": "Coppa Mitropa 1975", "text": ""}
{"id": "1976029", "revid": "131358", "url": "https://it.wikipedia.org/wiki?curid=1976029", "title": "Coppa Mitropa 1980", "text": ""}
{"id": "1976030", "revid": "131358", "url": "https://it.wikipedia.org/wiki?curid=1976030", "title": "Coppa Mitropa 1982", "text": ""}
{"id": "1976031", "revid": "131358", "url": "https://it.wikipedia.org/wiki?curid=1976031", "title": "Coppa Mitropa 1986", "text": ""}
{"id": "1976032", "revid": "131358", "url": "https://it.wikipedia.org/wiki?curid=1976032", "title": "Coppa Mitropa 1987", "text": ""}
{"id": "1976033", "revid": "131358", "url": "https://it.wikipedia.org/wiki?curid=1976033", "title": "Coppa Mitropa 1988", "text": ""}
{"id": "1976035", "revid": "302644", "url": "https://it.wikipedia.org/wiki?curid=1976035", "title": "Ciro Annichiarico", "text": ""}
{"id": "1976036", "revid": "2184720", "url": "https://it.wikipedia.org/wiki?curid=1976036", "title": "Ci sarai", "text": "Ci sarai \u00e8 un singolo del cantautore italiano Francesco Renga, pubblicato nel febbraio 2004 come primo estratto dal terzo album in studio \"Camere con vista\".\nHa raggiunto la top 5 dei brani pi\u00f9 trasmessi nelle radio.\nDescrizione.\nRiguardo a questa canzone, Renga ha dichiarato che \u00e8 stata la prima ad essere stata scritta, e racconta la paura del cantante di perdere la felicit\u00e0, nel momento in cui la si raggiunge. La canzone \u00e8 dedicata a \"chi gli sta accanto\", e bench\u00e9 non venga fatto alcun nome, \u00e8 molto probabilmente un riferimento alla compagna dell'epoca del cantante Ambra Angiolini.\nDrigo, chitarrista dei Negrita, collabora all'arrangiamento del brano, tanto che sar\u00e0 presente un suo cameo nel video della canzone, durante l'assolo di chitarra.\nVideo musicale.\nIl videoclip \u00e8 stato diretto da Maki Gherzi."}
{"id": "1976044", "revid": "767487", "url": "https://it.wikipedia.org/wiki?curid=1976044", "title": "Folarin Campbell", "text": "Carriera.\nFolarin Campbell, americano di nascita con origini nigeriane, al liceo di Springbrook negli anni da junior e senior era stato selezionato nella prima squadra All-Metropolitan dal Washington Post ed \u00e8 stato nel terzo anno con una media di 26,3 punti a partita il miglior realizzatore delle scuole pubbliche della contea di Montgomery.\nCampbell \u00e8 stato poi un giocatore dei George Mason Patriots. Faceva parte del quintetto base quando i Patriots contro ogni pronostico avanzarono fino alle Final Four nel torneo NCAA del 2006.\nNel 2008 ha firmato per la Solsonica Rieti in serie A, squadra che raggiunse la salvezza all'ultima giornata di campionato: Campbell ha qui prodotto 11,1 punti nei 27,5 minuti a sua disposizione. Successivamente ha giocato due stagioni nella Bundesliga tedesca, prima con gli Artland Dragons e poi con il Telekom Baskets Bonn, dove per\u00f2 viene tagliato nel marzo 2011.\nAd agosto 2011 firma nella Legadue italiana con la Pallacanestro Sant'Antimo. A fine campionato, avr\u00e0 disputato una delle sue migliori stagioni a livello professionistico.\nA novembre 2012 firma un contratto con il VK Ventspils, squadra militante nella massima serie lettone. Il 4 luglio 2013 firma un contratto con la New Basket Brindisi, squadra militante in Serie A.\nStatistiche.\nPresenze e punti nei club.\n\"Dati aggiornati al 30 giugno 2015\""}
{"id": "1976046", "revid": "1543377", "url": "https://it.wikipedia.org/wiki?curid=1976046", "title": "NGC 2298", "text": "NGC 2298 \u00e8 un ammasso globulare visibile nella costellazione della Poppa.\nOsservazione.\nSi individua 5,5 gradi ad ovest della stella o, volendo, 3,5 gradi a sud della ; forma con queste due stelle un ipotetico triangolo rettangolo, col vertice dell'angolo retto sull'ammasso. Fu osservato per la prima volta da James Dunlop, e si rende evidente in un telescopio di almeno 100-120mm di apertura; le sue singole stelle principali possono essere osservate solo con forti ingrandimenti.\nCaratteristiche.\nL'ammasso dista circa 40000 anni luce da noi e 61000 dal centro galattico; si trova inoltre a circa 11000 anni luce dal piano galattico, in direzione della periferia della Via Lattea. Le stelle pi\u00f9 luminose sono di sedicesima magnitudine apparente; l'indice di colore (B-V) \u00e8 pari a 1,4, tipico degli oggetti con stelle vecchie e povere in metalli."}
{"id": "1976048", "revid": "36426", "url": "https://it.wikipedia.org/wiki?curid=1976048", "title": "Chiesa di San Michele Arcangelo (Gonnostramatza)", "text": "La chiesa di San Michele Arcangelo \u00e8 la parrocchiale di Gonnostramatza.\nAl suo interno \u00e8 custodito il cinquecentesco \"Retablo dell'Annunciazione\", di Lorenzo Cavaro.\nStoria e descrizione.\nLa chiesa di San Michele \u00e8 un edificio di origini cinquecentesche, la cui esistenza \u00e8 attestata dal 1524. L'edificio attuale \u00e8 frutto della successiva ricostruzione, attuata tra il XVII e il XVIII secolo, e dei rimaneggiamenti posti in essere nel secondo dopoguerra.\nLa facciata risale al 1954; a sinistra si eleva la settecentesca torre campanaria, eretta a partire dal 1752, a canna quadrata e sormontata da una piccola cupola. Sempre nel XVIII secolo venne eretta la torre dell'orologio, poi demolita nel 1899 perch\u00e9 pericolante. L'interno \u00e8 a navata unica voltata a botte, con tre cappelle per lato. L'abside quadrangolare si presenta nello stile originario della fabbrica cinquecentesca, il tardogotico catalano; la volta a crociera \u00e8 costolonata, su peducci scolpiti.\nNel presbiterio \u00e8 collocato il \"Retablo dell'Annunciazione\", proveniente dalla chiesa di San Paolo a Serzela (borgo ormai distrutto), opera datata 1501 di Lorenzo Cavaro, capostipite della famiglia di pittori cagliaritani che diede vita, nel XVI secolo, alla Scuola di Stampace. Il retablo, stilisticamente legato alla tradizione gotico catalana, ma con alcune concessioni ai modi rinascimentali (per quanto riguarda la raffigurazione di ambienti esterni e paesaggi di sfondo), \u00e8 suddiviso in diversi scomparti dipinti ad olio e tempera su tavola. Al centro del retablo si trova la \"Madonna col Bambino e angeli musicanti\", sormontata dallo scomparto con la \"Crocefissione di Ges\u00f9\". Ai lati, gli scomparti superiori recano l'Annunciazione, con l'arcangelo Gabriele inginocchiato (scomparto a sinistra) e la Vergine Maria mentre ascolta l'annuncio (scomparto a destra). Gli scomparti laterali in basso raffigurano i santi Pietro apostolo (a destra) e Paolo di Tarso (a sinistra). Sulla predella, divisa in nove scomparti (dei quali i tre centrali corrispondono al tabernacolo), sono dipinti (da sinistra): santa Caterina d'Alessandria, san Giorgio, san Sebastiano, l'Addolorata, la Piet\u00e0, san Giovanni, san Pantaleo, e san Giuliano."}
{"id": "1976057", "revid": "1543377", "url": "https://it.wikipedia.org/wiki?curid=1976057", "title": "Sottomarino lanciamissili", "text": "Un sottomarino lanciamissili da crociera \u00e8 un sottomarino che lancia missili da crociera () come suo principale armamento. I missili da crociera e missili antinave dedicati migliorano notevolmente la capacit\u00e0 di una nave ad attaccare degli obiettivi in superficie. I siluri sono un'opzione pi\u00f9 furtiva, ma i missili offrono un intervallo di stand-off molto pi\u00f9 lungo, oltre alla possibilit\u00e0 di ingaggiare pi\u00f9 bersagli su diversi testate allo stesso tempo. Molti sottomarini lanciamissili da crociera hanno la capacit\u00e0 di dispiegare testate nucleari sui loro missili, ma sono considerati distinti dai sottomarini dei missili balistici a causa delle differenze sostanziali tra le caratteristiche dei due sistemi d'arma.\nStoria.\nLa sigla SSG \u00e8 un hull classification symbol piuttosto obsoleto, che venne utilizzato dall'US Navy negli anni cinquanta riferito a quattro sottomarini utilizzati nell'ambito dello sviluppo del missile Regulus. Tale sigla \u00e8 stata anche utilizzata per sottomarini lanciamissili antinave sviluppati in Unione Sovietica, sempre in quel periodo. Oggi non esistono pi\u00f9 sottomarini classificati in questo modo, poich\u00e9 tutti gli esemplari costruiti sono stati ritirati dal servizio. Solo la Royal Australian Navy utilizza la sigla SSG per i propri sottomarini.\nLa sigla SSGN \u00e8 l'hull classification symbol utilizzato dall'US Navy per indicare i sottomarini lanciamissili da crociera a propulsione nucleare. Come per il caso precedente, gli unici due Paesi ad aver costruito sottomarini di questo tipo sono Stati Uniti ed Unione Sovietica (e quindi la Russia). Si tratta, in generale, di mezzi di grandi dimensioni, che possono superare le 15.000 tonnellate di dislocamento.\nStati Uniti.\nNell'US Navy, solo quattro sottomarini ricevettero la sigla SSG, nell'ambito del programma relativo al missile Regulus. Quando il missile venne ritirato dal servizio, nel 1964, la sigla fu abbandonata. Nello specifico, si trattava di due esemplari modificati delle classi e , risalenti alla seconda guerra mondiale, e di due esemplari della . Questi ultimi due furono radiati nel 1964, mentre primi due vennero affondati come navi bersaglio nel 1964 e nel 1970.\nGli SSGN di costruzione americana sono equipaggiati con missili da crociera. Il primo costruito fu l', unico esemplare della sua classe, che era equipaggiato con un impianto per il lancio di missili Regulus. Il sottomarino fu trasformato in SSN quando il programma Regulus venne interrotto, nel 1964. Nel 2002, venne deciso di trasformare i primi quattro SSBN della in altrettanti SSGN. La modifica prevedeva l'installazione di sistemi di lancio verticali multipli per missili da crociera Tomahawk, nei tubi di lancio dei Trident. In dettaglio, la modifica ha riguardato 22 tubi su 24. La capacit\u00e0 \u00e8 di 154 missili (7 per ogni tubo). Il primo esemplare ha iniziato le prove in mare nel 2006 ed \u00e8 entrato in servizio l'anno successivo.\nUnione Sovietica / Russia.\nL'unica classe di sottomarini sovietici considerata SSG dagli Stati Uniti \u00e8 la , che inizialmente imbarcava missili a testata nucleare per attaccare il territorio americano, e poi venne modificati con missili antinave. Lo stesso hull classification symbol \u00e8 stato attribuito a tre versioni modificate della (\"Single Cylinder\", \"Twin Cylinder\" e \"Long Bin\"). Tutti questi sottomarini sono stati ritirati dal servizio.\nL'Unione Sovietica progett\u00f2 e costru\u00ec un numero piuttosto alto di sottomarini lanciamissili a propulsione nucleare (SSGN). Si trattava di battelli equipaggiati prevalentemente con missili antinave, anche se alcune classi sono state progettate per imbarcare missili da crociera. Comunque, hanno tutti ricevuto la classificazione occidentale di SSGN.\nCaratteristiche.\nOriginariamente i primi progetti di sottomarini lanciamissili da crociera dovevano andare in emersione per lanciare i loro missili, mentre i progetti successivi potevano farlo sott'acqua tramite sistemi di lancio verticale dedicati (VLS). Molti moderni sottomarini d'attacco (SSK o SSN) possono lanciare missili da crociera (e missili antinave dedicati) dai loro tubi lanciasiluri, mentre alcuni progetti incorporano anche un piccolo numero di contenitori VLS, creando cos\u00ec una significativa sovrapposizione tra i \"sottomarini lanciamissili da crociera\" ed i \"sottomarini d'attacco tradizionali\". Ciononostante, i mezzi classificati come \"sottomarini d'attacco\" usano ancora i siluri come armamento principale e hanno un profilo di missione pi\u00f9 multiruolo a causa della loro maggiore velocit\u00e0 e manovrabilit\u00e0; viceversa i \"sottomarini lanciamissili da crociera\", che sono generalmente pi\u00f9 lenti e pi\u00f9 grandi, sono focalizzati sul ruolo di attacco di superficie a lunga distanza.\nQuesto tipo di sottomarini ha avuto una larga diffusione negli Stati Uniti ed in Unione Sovietica ed in molti casi inoltre si trattava di \"sottomarini lanciamissili balistici\", che in osservanza dei trattati di riduzione delle armi nucleari START erano stati convertiti in \"sottomarini lanciamissili di crociera\"; tutto ci\u00f2 anche fa s\u00ec che le uniche due marine militari ad impiegarli siano la United States Navy e la Voenno-morskoj flot.\nI pi\u00f9 moderni sottomarini (nucleari e convenzionali) in servizio o in costruzione hanno la possibilit\u00e0 di imbarcare e lanciare (da tubi lanciasiluri) missili antinave ed in alcuni casi anche missili da crociera, e quindi sarebbero da considerare dei \"sottomarini lanciamissili\".\nTuttavia, secondo l'accezione originale, andrebbero considerati \"sottomarini lanciamissili\" solo quei sottomarini in grado di lanciare missili da crociera da appositi e dedicati sistemi di lancio verticale (VLS); e comunque escludendo quelli in grado di lanciare unicamente missili antinave da tubi lanciasiluri.\nInfatti, ad esempio, nella US Navy i sottomarini nucleari delle classi , e sono classificati \"SSN\", anche se sono in grado di lanciare i missili Tomahawk e Harpoon.\nViceversa, ad esempio, nella Royal Australian Navy i sottomarini convenzionali della sono classificati \"SSG\", anche se sono in grado di lanciare unicamente i missili antinave Harpoon dai loro tubi lanciasiluri; anche i sottomarini della futura (attualmente in progettazione) classe Attack sono classificati \"SSG\", ma questi ultimi potrebbero essere in grado di lanciare anche altri tipi di missili da sistemi di lancio dedicati.\nClassificazioni.\nI simboli di classificazione dello scafo della United States Navy per i sottomarini lanciamissili da crociera sono \"Guided Missile Submarine - SSG\" e \"Guided Missile Submarine (Nuclear-powered) - SSGN\": la \"SS\" indica sottomarini, la \"G\" indica missili guidati e la \"N\" indica che il sottomarino \u00e8 a propulsione nucleare.\nLe classificazioni navali della marina sovietica e poi russa per i sottomarini lanciamissili da crociera sono:\nMissili sublanciati.\nI \"missili da crociera sublanciati\" () sono tipicamente missili \"standoff\", di tipo \"land-attack cruise missiles (LACM)\" e \"anti-ship cruise missiles (ASCM)\", rispettivamente per l'attacco di superficie ed anti-nave. Si riportano di seguito alcuni missili da crociera sublanciati per l'attacco a terra.\nSottomarini.\nDi seguito si riportano alcuni sottomarini lanciamissili di crociera. Per le marine statunitensi e sovietica/russa sono riportati unicamente i sottomarini classificati come tali (SSG/SSGN) dalle rispettive marine militari. Per le altre marine sono riportati i sottomarini capaci di lanciare missili da crociera \"verso la superficie\"; fa eccezione la marina australiana che classifica i propri sottomarini come \"SSG\"."}
{"id": "1976060", "revid": "1543377", "url": "https://it.wikipedia.org/wiki?curid=1976060", "title": "Augusto Como", "text": "Professionista dal 1932 al 1937.\nCarriera.\nComo si mise in luce gi\u00e0 tra i dilettanti, categoria in cui vinse nel 1932 il Piccolo Giro di Lombardia ed arriv\u00f2 secondo nel campionato italiano di categoria. Passato professionista ottenne due successi nel Circuito dell'Appennino, gara in cui ottenne anche un secondo posto nel 1936 ed un terzo l'anno seguente. Ottenne anche un secondo posto al Giro delle Alpi Apuane 1934.\nTuttavia, nelle corse a tappe ed in quelle pi\u00f9 prestigiose, non riusc\u00ec mai a trovare piazzamenti di rilievo. Si ritir\u00f2 dal professionismo nel 1937 dopo cinque anni di professionismo in cui corse sempre da individuale."}
{"id": "1976064", "revid": "97126", "url": "https://it.wikipedia.org/wiki?curid=1976064", "title": "Chiesa di San Michele (Gonnostramatza)", "text": ""}
{"id": "1976069", "revid": "33689", "url": "https://it.wikipedia.org/wiki?curid=1976069", "title": "Giovanni Vincomalo", "text": "Biografia.\nTra il 451 e il 452 fu \"magister officiorum\" d'Oriente. In questa carica ricevette a corte una lettera da Teodoreto, che lo ringraziava per averlo aiutato a far annullare una sentenza di esilio che l'aveva colpito, e partecip\u00f2 a quattro sedute del concilio di Calcedonia.\nNel 453 fu nominato console.\nIntorno al 464 si fece monaco, continuando per\u00f2 a frequentare la corte in qualit\u00e0 di senatore."}
{"id": "1976070", "revid": "3082", "url": "https://it.wikipedia.org/wiki?curid=1976070", "title": "Flavio Giovanni Vincomalo", "text": ""}
{"id": "1976071", "revid": "339392", "url": "https://it.wikipedia.org/wiki?curid=1976071", "title": "Villa di Piazza Armerina", "text": ""}
{"id": "1976073", "revid": "599013", "url": "https://it.wikipedia.org/wiki?curid=1976073", "title": "Pallone di Gravina", "text": "Il Pallone di Gravina \u00e8 un formaggio semiduro a pasta cruda filata, prodotto con latte bovino crudo. Originario dell'area di Gravina da cui prende il nome, \u00e8 prodotto nella zona di Gravina in Puglia, di Matera e della Murgia.\nNell'agosto del 2010 \u00e8 diventato un Prodotto Tradizionale Regionale attraverso la revisione da parte del Ministero delle politiche agricole alimentari e forestali. Grazie alle ricerche internazionali e all'impegno del manager Antonio Cucco Fiore nell'ottobre 2012 \u00e8 diventato Presidio Slow Food . \nIl marchio Pallone di Gravina \u00e8 un marchio registrato.\nStoria.\nLa filiera della lavorazione del latte a Gravina e sul territorio dell'Alta Murgia, rappresentano una tradizione antichissima. Infatti, Gravina \u00e8 stata stazione importante sul tratto Bradanico-Tarantino. Tutta la capacit\u00e0 lattiera che veniva dai bestiami era usata per la lavorazione di formaggi pecorini e vaccini con la produzione, soprattutto, di pasta filata. Esempi importanti sono i latticini freschi: fior di latte, mozzarella, stracciatella, nodini, trecce, manteca (burrino) e burrate; ma anche e soprattutto gli stagionati come il Pallone di Gravina. Le origini del latte che hanno dato vita la pallone sono di provenienza podolica. La vacca podolica che stazionava in maniera permanente nel Bosco Difesa Grande a 5\u00a0km dal centro abitato di Gravina.\nL'enciclopedia agraria del Regno di Napoli del 1859 cita il Pallone di Gravina facendo riferimento alla sua preparazione. Finanche come le \"Lectures on Agricultural, Chemistry and Geology\" (Edimburgo e Londra, 1847) citavano il Pallone di Gravina, come uno dei formaggi pi\u00f9 popolari e di pregio dell'Italia meridionale, all'epoca Regno delle Due Sicilie. Tra il 1797 e il 1816 Lorenzo Giustiniani, nobile ed avvocato napoletano nell\u2019opera - Dizionario Geografico ragionato del Regno di Napoli, descrive che nella citt\u00e0 di Gravina tra \"...le massime industrie \u00e8 quella d\u00e8 formaggi, che vi riescono a cagione d\u00e8 buoni pascoli assai saporosi, e specialmente i cacicavalli, che fanno di una figura rotonda appellati melloni o palloni, sono squisitissimi...\"\nNell'anno 2012 \u00e8 stato creato il Presidio Slow Food Pallone di Gravina, grazie all'impegno dei produttori, della locale condotta Slow Food e dell'Associazione Murgiamadre (food, culture, territory).\nProduzione.\nLa sua produzione certificata \u00e8 limitata nel comuni di Gravina, Altamura e Santeramo. La tecnica di produzione \u00e8 analoga a quella del caciocavallo: raggrumato il latte con caglio liquido di vitello o in pasta di agnello o di capretto e acquisita la cagliata, la si raccoglie e la si fa stazionare sul \"tompagno\". Quando la pasta ha raggiunto l'acidit\u00e0 voluta, in genere dopo due o tre ore, si taglia a fettine e si fila con acqua calda.\nNella fase di formatura, si dona alla pasta la caratteristica forma sferica.\nNel momento successivo alla salatura in salamoia i palloni sono posti ad asciugare per circa 15 giorni nello stesso luogo di produzione e poi asciugati in cantina. La scorza \u00e8 dura, liscia, robusta, di colore paglierino che tende al castano o al grigio-bruno con la stagionatura; la pasta \u00e8 filata, cruda, liscia, di colore paglierino che tende al dorato con la stagionatura, con eventuale leggera occhiatura. il peso varia da 1,5 a 10\u00a0kg.\nCucina.\nViene consumato a tavola come antipasto, con confetture di fichi o come companatico: molto popolare \u00e8 il panino provolone (pallone) e mortadella in Puglia e Basilicata.\nPu\u00f2 essere sciolto per guarnire o elargire maggiore sapore alle pietanze.\nPu\u00f2 essere consumato dopo quattro mesi dalla sua produzione. La stagionatura gli permette di acquisire maggiore piccantezza e pregio.\nReperibilit\u00e0.\n\u00c8 reperibile all'interno dei caseifici del territorio dell'Alta Murgia, nello specifico nei comuni di Gravina, Altamura e Santeramo."}
{"id": "1976075", "revid": "121978347", "url": "https://it.wikipedia.org/wiki?curid=1976075", "title": "Gonzalo Fierro", "text": "Carriera.\nClub.\nColo Colo.\nFin dalle giovanili Fierro ha giocato per il Colo-Colo, dove viene soprannominato \"El Joven Pistolero\" (il giovane cecchino). Debutta nel calcio professionistico cileno giocando cinque partite nell'Apertura 2002. Nel 2005 segna 13 reti nel Torneo di Clausura 2005, guadagnandosi la chiamata in nazionale nel 2006.\nDurante la Copa Sudamericana 2006, nella quale il Colo Colo raggiunge la finale contro il Pachuca, segna due reti con altrettanti tiri dalla distanza. Ha segnato due volte nella Coppa Libertadores 2008, giocata da titolare, un rigore contro il Boca Juniors e un gol contro l'Uni\u00f3n Atl\u00e9tico Maracaibo. Il 26 agosto 2008. si trasferisce al Flamengo, in Brasile. Nel gennaio 2012 torna in patria nel club di origine, il Colo Colo.\nFlamengo.\nIl suo arrivo al Flamengo si era unito a quelli di Rubens Sambueza, Josiel e Marcelinho, acquistati dal Flamengo durante il periodo estivo. In campo veste la maglia numero 16.\nNazionale.\nFierro \u00e8 stato incluso da Marcelo Bielsa nei convocati per la Copa Am\u00e9rica 2007, ed \u00e8 convocato regolarmente per le Qualificazioni al mondiale 2010."}
{"id": "1976076", "revid": "1573940", "url": "https://it.wikipedia.org/wiki?curid=1976076", "title": "Dmitrij Stratan", "text": ""}
{"id": "1976080", "revid": "1522738", "url": "https://it.wikipedia.org/wiki?curid=1976080", "title": "Bensalem", "text": ""}
{"id": "1976081", "revid": "1573940", "url": "https://it.wikipedia.org/wiki?curid=1976081", "title": "Irek Zinnurov", "text": ""}
{"id": "1976083", "revid": "124123", "url": "https://it.wikipedia.org/wiki?curid=1976083", "title": "Revaz Chomakhidze", "text": ""}
{"id": "1976085", "revid": "1573940", "url": "https://it.wikipedia.org/wiki?curid=1976085", "title": "Marat Zakirov", "text": ""}
{"id": "1976086", "revid": "39884", "url": "https://it.wikipedia.org/wiki?curid=1976086", "title": "Nikolaj Kozlov", "text": ""}
{"id": "1976087", "revid": "1573940", "url": "https://it.wikipedia.org/wiki?curid=1976087", "title": "Nikolaj Maksimov", "text": ""}
{"id": "1976089", "revid": "599013", "url": "https://it.wikipedia.org/wiki?curid=1976089", "title": "Andrej Reke\u010dinskij", "text": "Ha legato l'intera sua carriera allo Spartak Volgograd, squadra con cui ha conquistato 8 campionati russi, 9 coppe di Russia e una LEN Euro Cup."}
{"id": "1976090", "revid": "1573940", "url": "https://it.wikipedia.org/wiki?curid=1976090", "title": "Sergej Aleksandrovi\u010d Garbuzov", "text": ""}
{"id": "1976091", "revid": "339392", "url": "https://it.wikipedia.org/wiki?curid=1976091", "title": "Andrei Reketchinski", "text": ""}
{"id": "1976097", "revid": "287204", "url": "https://it.wikipedia.org/wiki?curid=1976097", "title": "SSGN", "text": ""}
{"id": "1976099", "revid": "1793900", "url": "https://it.wikipedia.org/wiki?curid=1976099", "title": "Paul Chabas", "text": "Biografia.\nPaul \u00c9mile Chabas, fratello minore del pittore Maurice (1862-1947), studi\u00f2 al Liceo di Nantes prima di recarsi a Parigi per iniziare la carriera di pittore. Nella capitale fu allievo di William-Adolphe Bouguereau e di Tony Robert-Fleury.\nViaggi\u00f2 quindi per l'Europa visitando in particolare la Norvegia, la Grecia e l'Algeria. Al suo ritorno, oltre a dipingere, fece l'illustratore di libri e disegn\u00f2 per i testi di Paul Bourget e di Alphonse de Lamartine. Era l'ultima decade del XIX secolo.\nNel 1921 divenne membro dell'Accademia di Francia e nel 1928 ricevette la Legion d'Onore. Poi, dal 1925 al 1935 assunse la presidenza della \"Societ\u00e0 degli artisti francesi\".\nChabas mor\u00ec a Parigi nel 1937.\nLa sua opera pi\u00f9 nota.\nI suoi soggetti preferiti furono dei nudi sottilmente erotici e uno di questi, \"Mattinata settembrina\", divenne particolarmente famoso nel 1913.\n\"Mattinata settembrina\" fu dipinta in tre estati: terminata e presentata nel \"Salon\" del 1912, fu premiata senza suscitare alcuna particolare sensazione, malgrado l'evidente erotismo del soggetto: una giovane nuda che rabbrividisce nelle fredde acque di settembre del lago di Annecy nell'Alta Savoia. La modella era una donna del luogo e Chabas vi aveva adattato il volto di una giovane americana, Julie Phillips, conosciuta con sua madre a Parigi.\nIl dipinto fu mandato l'anno dopo ad un'esposizione che si teneva a Chicago, dove il sindaco accus\u00f2 il gallerista di indecenza, citandolo in tribunale, che gli diede per\u00f2 torto. Questa vicenda giudiziaria rese famoso il quadro che, passato in esposizione a New York, fu visto dal presidente della \"Society for the Suppression of Vice\", Anthony Comstock, il quale ne rimase scandalizzato, reclamandone invano la rimozione dalla mostra.\nA questo punto la fama del quadro raggiunse il massimo: in tutto il paese imperversavano vignette satiriche su giornali e riviste, la folla si accalcava per vedere l'opera che fu riprodotta rapidamente in calendari, cartoline e sulle scatole dei pi\u00f9 diversi prodotti commerciali.\nPaul Chabas lo vendette per 10.000 dollari a un collezionista russo ma, dopo la Rivoluzione russa, il quadro ricomparve a Parigi nella collezione Gulbenkian: di qui pass\u00f2 in una collezione di Filadelfia e infine, nel 1957, al Metropolitan Museum di New York, che lo conserva tuttora. Dato il successo del quadro, Chabas ne dipinse ancora alcune varianti."}
{"id": "1976103", "revid": "585241", "url": "https://it.wikipedia.org/wiki?curid=1976103", "title": "Sassolino", "text": "Sassolino \u00e8 il termine popolare che viene dato ad una bevanda spiritosa tipica della provincia di Modena, dal caratteristico forte sapore di anice aromatizzato con spezie miste, tra cui cumino, cannella, finocchio, e piccole parti di assenzio.\nSi ricava dal frutto dell'Illicium verum, comunemente conosciuto come anice stellato per via dell'odore e della forma del frutto, ma che con l'anice (Pimpinella anisum) botanicamente non ha nulla a che fare. \u00c8 una pianta originaria della Cina, il cui frutto ha l'aspetto di una stella, formata da 8-12 follicoli appuntiti di colore bruno rossastro contenenti anetolo, metilcavicolo, pinene, limonene che danno appunto il caratteristico aroma di anice.\nIl Sassolino \u00e8 incluso nella lista dei prodotti agroalimentari tradizionali emiliani e romagnoli.\nStoria.\nIl Sassolino nacque nel 1804, quando alcuni speziali e droghieri svizzeri provenienti dal Cantone dei Grigioni si trasferirono a Sassuolo, in provincia di Modena, dove iniziarono la distillazione dell'anice stellato.\nOrigine del nome.\nSi dice che il nome del liquore nacque dai Cadetti dell'Accademia militare di Modena, che nelle estati si recavano nella sede di Sassuolo per varie esercitazioni. Sempre ad essi si deve la diffusione a livello nazionale, in quanto provenienti dalle pi\u00f9 disparate localit\u00e0 italiane.\nCaratteristiche del liquore.\nCome gi\u00e0 detto il Sassolino ha un sapore tipicamente anisato. Ha consistenza viscosa (se diluito in acqua opacizza) e una gradazione di 40\u00b0. Oggi il Sassolino \u00e8 stato rivalutato non tanto come superalcolico da servizio ma come prodotto da impiegarsi in pasticceria, come bagna per preparare, insaporire e aromatizzare biscotti, pasticcini vari, pan di Spagna, torte, choux alla crema, macedonie di frutta e altre ricette."}
{"id": "1976104", "revid": "39884", "url": "https://it.wikipedia.org/wiki?curid=1976104", "title": "Dmitrij Gor\u0161kov", "text": ""}
{"id": "1976106", "revid": "1573940", "url": "https://it.wikipedia.org/wiki?curid=1976106", "title": "Jurij Jacev", "text": ""}
{"id": "1976108", "revid": "1613689", "url": "https://it.wikipedia.org/wiki?curid=1976108", "title": "Dmitrij Dugin", "text": ""}
{"id": "1976109", "revid": "1573940", "url": "https://it.wikipedia.org/wiki?curid=1976109", "title": "Aleksandr Ery\u0161ov", "text": ""}
{"id": "1976111", "revid": "599013", "url": "https://it.wikipedia.org/wiki?curid=1976111", "title": "Cleto Maule", "text": "Professionista dal 1954 al 1961, vinse il Giro di Lombardia 1955 e una Milano-Torino lo stesso anno.\n\u00c8 morto nel 2013 all'et\u00e0 di 82 anni durante una vacanza in Sardegna per arresto cardiaco.\nCarriera.\nPass\u00f2 professionista sul finire del 1954, dopo aver vinto il Gran Premio della Liberazione da dilettante. Anno d'oro per lui fu il 1955 quando seppe imporsi in due classiche del ciclismo italiano, la Milano-Torino e il Giro di Lombardia.\nNel corso degli anni successivi non riusc\u00ec per\u00f2 a confermare le premesse, fin\u00ec piazzato in alcune classiche italiane, riusc\u00ec ad imporsi in una tappa del Giro d'Italia 1956 e a conquistare due volte il Giro dell'Appennino. Ottenne al Giro dei Quattro Cantoni la sua ultima vittoria."}
{"id": "1976114", "revid": "301255", "url": "https://it.wikipedia.org/wiki?curid=1976114", "title": "Medhbh", "text": ""}
{"id": "1976116", "revid": "78273", "url": "https://it.wikipedia.org/wiki?curid=1976116", "title": "Figli di M\u00edl", "text": ""}
{"id": "1976118", "revid": "599013", "url": "https://it.wikipedia.org/wiki?curid=1976118", "title": "L\u00eda F\u00e1il", "text": ""}
{"id": "1976119", "revid": "262457", "url": "https://it.wikipedia.org/wiki?curid=1976119", "title": "Nobile ottuplice sentiero", "text": ""}
{"id": "1976120", "revid": "38120", "url": "https://it.wikipedia.org/wiki?curid=1976120", "title": "Eddy (personaggio)", "text": ""}
{"id": "1976124", "revid": "289247", "url": "https://it.wikipedia.org/wiki?curid=1976124", "title": "Gyor-Moson-Sopron", "text": ""}
{"id": "1976125", "revid": "1766026", "url": "https://it.wikipedia.org/wiki?curid=1976125", "title": "Dietrich Buxtehude", "text": "Uomo colto, poliglotta, ottimo strumentista e discreto poeta, Buxtehude svilupp\u00f2 uno stile che abbracci\u00f2 le varie forme compositive dell'epoca, come la fantasia, il corale e la fuga, e che influenz\u00f2 molti compositori, fra i quali il giovane Johann Sebastian Bach. Le sue composizioni per organo sono considerate il vertice della scuola organistica tedesca del XVII secolo.\nBuxtehude si spost\u00f2 in varie citt\u00e0 della Germania settentrionale prima di stabilirsi a Lubecca, dove la sua fama raggiunse il culmine, al punto che le sue rappresentazioni erano note in tutto il Paese. Buona parte delle sue composizioni sono giunte fino al XXI secolo grazie a manoscritti e copie, ma delle sue produzioni all'epoca pi\u00f9 celebrate, dei concerti vocali noti come \"Abendmusiken\" (\"Musiche serali\"), non si \u00e8 conservato alcuno spartito.\nLa ricchezza delle sue opere lo porta a essere il massimo compositore tedesco nella generazione fra Heinrich Sch\u00fctz e Johann Sebastian Bach.\nBiografia.\nPrimi anni.\nL'unica informazione diretta coeva sulla vita di Dietrich Buxtehude proviene dalla \"Nova Literatura Maris Baltici\", che, poco dopo la sua morte, riport\u00f2: \u00abEgli considerava la Danimarca come sua patria, da dove venne nella nostra regione. Visse circa settant'anni\u00bb. Non c'\u00e8 univocit\u00e0 sulla grafia corretta del suo nome: Buxtehude stesso si firm\u00f2 Diderich quando scriveva in danese, Dieterich in tedesco e Dietericus in latino. In italiano \u00e8 comune la forma Dietrich.\nIl cognome Buxtehude deriva dall'omonima citt\u00e0 della Bassa Sassonia, da dove la famiglia si spost\u00f2 nel XVI secolo a Bad Oldesloe, nello Schleswig-Holstein, dove un Buxtehude fu anche borgomastro fra il 1565 e il 1590. Un suo nipote, tale Johannes (1601-1674), detto Hans, fu il padre di Dietrich. Questo Johannes fu insegnante di tedesco a Bad Oldesloe nel 1638 e organista presso la Marienkirche di Helsingborg, cittadina oggi svedese ma all'epoca facente parte della Danimarca, nel 1641. In una di queste due citt\u00e0, Bad Oldesloe o Helsingborg, bench\u00e9 manchi la conferma degli archivi, probabilmente nacque Dietrich. Grazie alle informazioni nel \"Cimbria literata\" di Johann Moller, pubblicato nel 1748, conosciamo il suo anno di nascita, il 1637.\nFra il 1641 e il 1642 Johannes Buxtehude si trasfer\u00ec a Elsinore, a pochi chilometri da Helsingborg, per svolgere l'incarico di organista della chiesa di Sant'Olai, dove rimase fino al 1671. Qui, presso la casa parrocchiale dell'organista, Dietrich pass\u00f2 la giovent\u00f9. Con ogni probabilit\u00e0, il giovane frequent\u00f2 la scuola di latino annessa alla chiesa, fornita di una ricca biblioteca, dove si insegnava anche musica e canto. Il musicologo Andr\u00e9 Pirro, invece, sostiene che Dietrich abbia compiuto un vero e proprio corso di studi, verso il 1650, con Johann Lorentz il Giovane (circa 1610-1689), organista a Copenaghen. Il confronto degli stili di Lorentz e di Buxtehude, in realt\u00e0, non mostra grandi analogie, ma potrebbe essere stato lo stesso Lorentz a far conoscere al giovane Buxtehude il repertorio dei maestri della Germania settentrionale, come Jan Pieterszoon Sweelinck ed Heinrich Scheidemann.\nL'eventualit\u00e0 che Buxtehude abbia studiato anche ad Amburgo sembra possibile grazie alla stretta amicizia intercorsa fra suo padre Johannes e Johann Adam Reincken, organista in quella citt\u00e0 presso la Catherinekirche. Forse, il giovane Buxtehude studi\u00f2 anche a Lubecca, dove probabilmente suo padre lo mand\u00f2 a fare apprendistato da Franz Tunder, al quale anni dopo succeder\u00e0 all'organo della Marienkirche. Tuttavia, alcuni biografi mettono in dubbio questi numerosi viaggi di studio, sostenendo che Dietrich avrebbe studiato a Elsinore con Claus Dengel, il quale gli avrebbe fatto conoscere numerose composizioni dei classici dell'epoca. Quest'ultima versione sembra adattarsi meglio allo stipendio di Johannes Buxtehude, che non avrebbe potuto permettere troppi lunghi viaggi al figlio Dietrich.\nHelsingborg.\nNel 1657 o all'inizio del 1658 Dietrich Buxtehude attravers\u00f2 l'\u00d8resund per assumere l'incarico di organista nella Marienkirche di Helsingborg, ma la data precisa \u00e8 sconosciuta. Sui registri della chiesa, in data 1\u00ba aprile 1657, \u00e8 riportato un pagamento di 75 talleri all'organista per l'anno in corso; il nome dell'organista, per\u00f2, non \u00e8 citato.\nLa permanenza del compositore coincise con anni particolarmente difficili per Helsingborg: la guerra fra Polonia, Svezia e Russia per il predominio sul Mar Baltico mise a dura prova la citt\u00e0, la quale, pur non essendo mai stata teatro diretto di combattimenti, dovette subire il lungo acquartieramento dei soldati, prima danesi e poi svedesi, con la conseguente dissoluzione dei traffici commerciali. Con il Trattato di Roskilde del 23 febbraio 1658 la Danimarca dovette cedere la provincia della Scania, inclusa la citt\u00e0 di Helsingborg, alla Svezia. In marzo, il re Carlo X Gustavo di Svezia visit\u00f2 Helsingborg, e Buxtehude probabilmente partecip\u00f2 all'organizzazione musicale della cerimonia di benvenuto. La pace, tuttavia, fu di breve durata, e i combattimenti si protrassero fino al 1660.\nNonostante i disagi subiti durante la guerra, Buxtehude pare non serbasse alcun rancore contro gli svedesi: pochi anni dopo, infatti, compose la cantata \"Aperite mihi portas justitiae\" BuxWV 7 per Christoph Schneider, un alto funzionario delle poste svedesi, e, nel 1680, compose l'aria nuziale \"Klinget fur Freuden, ihr larmen Klarinen\" BuxWV 119 in occasione del matrimonio del re Carlo XI di Svezia, figlio del sovrano le cui truppe occuparono Helsingborg. Il testo dell'aria, probabilmente scritto da Buxtehude stesso, celebrava la pace fra Danimarca e Svezia nel ritornello \"Die nordischen Leuen sind Freunde von neuen!\" (\"I leoni nordici sono di nuovo amici\").\nGli avvenimenti bellici, dunque, costrinsero Buxtehude a tornare a Elsinore nel 1660, dove divenne organista della Marienkirche (curiosamente, tutte le chiese dove lavor\u00f2 avevano lo stesso nome). I rapporti fra Buxtehude e le autorit\u00e0 di Helsingborg, nonostante la partenza del maestro, continuarono amichevolmente, in quanto nel 1662 Buxtehude fu invitato nella sua vecchia chiesa per collaudare l'organo da poco restaurato.\nElsinore.\nIl posto di organista a Elsinore si rese vacante nel 1660 quando Claus Dengel, ormai anziano, diede le dimissioni per tornare a Schleswig, suo paese natale. Dietrich Buxtehude ottenne l'incarico in ottobre, battendo l'unico altro candidato, uno sconosciuto musicista di Landskrona.\nOltre alla possibilit\u00e0 di tornare a casa, la posizione di organista presso la Marienkirche di Elsinore era molto pi\u00f9 vantaggiosa di quella a Helsingborg: se prima guadagnava 75 talleri l'anno, adesso avrebbe potuto contare su uno stipendio di 200 talleri l'anno. La Marienkirche, detta anche \"Deutschekirche\" per il fatto che vi si celebrava in tedesco, aveva anche un \"Cantor\" (all'epoca, David B\u00f6ckel di Wismar) per la direzione del coro.\nNon esistendo una casa parrocchiale, i superiori della chiesa pagavano 40 talleri aggiuntivi per l'affitto di un appartamento all'organista, che furono diminuiti a 20 in quanto Buxtehude era celibe. Nel 1662 la chiesa pag\u00f2 all'organaro Hans Christoph Fritsche 393 talleri per il rifacimento dell'organo: Buxtehude, evidentemente, non era soddisfatto dello stato del suo strumento e aveva chiesto interventi di restauro.\nDurante i suoi otto anni di permanenza a Elsinore, Buxtehude strinse diverse importanti amicizie: conobbe Marcus Meibomius, editore di antichi trattati di teoria musicale, e Gustaf D\u00fcben, grazie al quale dobbiamo la pi\u00f9 imponente mole di copie di musiche di Buxtehude a noi pervenute.\nLubecca.\nNel 1667 Franz Tunder, organista della Marienkirche di Lubecca, si ammal\u00f2 e rest\u00f2 lontano dal proprio incarico per quattro mesi. Tornato in servizio il 29 settembre, ebbe una ricaduta il 20 ottobre e mor\u00ec il successivo 5 novembre. I superiori della chiesa esaminarono allora due candidati per il posto di organista, Johann Schade di Amburgo e Johannes Stanislaus Borowski di Sch\u00f6neberg. L'11 aprile 1668, per\u00f2, la scelta cadde su un terzo candidato non ufficiale, Dietrich Buxtehude, cosa che suggerisce la possibilit\u00e0 che il suo nome potesse essere stato esplicitamente indicato dal suo morente predecessore. Questo avallerebbe l'ipotesi secondo la quale il giovane Buxtehude avrebbe passato un periodo di studio presso Tunder.\nA Buxtehude venne anche affidato, come per il suo predecessore, l'incarico di fabbriciere, ossia di contabile della chiesa. Per esercitare i due incarichi era necessario prendere la cittadinanza, che Dietrich ottenne il 23 luglio. Questa nuova condizione, per\u00f2, comprendeva anche l'obbligo di svolgere periodici turni di ronda armati sulle mura della citt\u00e0, a fronte dei quali la chiesa provvedeva a stipendiare un apposito sostituto di Buxtehude all'organo.\nLubecca, fondata da Enrico il Leone nel 1159, era il cuore della Lega anseatica, un'alleanza di citt\u00e0 che manteneva il monopolio dei commerci su gran parte dell'Europa settentrionale e del mar Baltico. La citt\u00e0, che si poteva fregiare del soprannome di \"Citt\u00e0 degli Organi\" (era arrivata a contarne ventidue fra gotici, rinascimentali e barocchi nelle sue chiese), vantava una solida tradizione musicale testimoniata non solo dai sette musicisti stabilmente impiegati dal municipio e dai vari strumentisti assunti temporaneamente per esigenze varie, ma anche per l'influsso della scuola violinistica inglese, che trasform\u00f2 la Lubecca del XVII secolo nella meta preferita per eccellenti violinisti come la famiglia Bruhns, il cui ultimo membro, Nicolaus, fu anche allievo di Buxtehude. Le chiese della citt\u00e0 potevano contare su un repertorio liturgico musicale costituito da brevi messe luterane e da mottetti, con o senza accompagnamento strumentale, di maestri italiani e tedeschi del nord.\nLa Marienkirche di Lubecca disponeva di due organi: il \"Gro\u00dfe Orgel\" (\"Grande Organo\"), un ottimo strumento da tre manuali e pedaliera, con 54 registri, costruito da Friedrich Stellwagen fra il 1637 e il 1641 e posizionato nella cantoria, e il \"Totentanzorgel\" (\"Organo della danza macabra\", che doveva il nome a un dipinto presente in una vicina cappella, contenente, appunto, una danza macabra), pi\u00f9 piccolo, costruito nel 1477 nel transetto, utilizzato per i servizi liturgici minori. Il posto di organista in quella chiesa era, probabilmente, il pi\u00f9 prestigioso e amb\u00ecto in terra tedesca.\nAl pomeriggio, prima dell'apertura della Borsa, i borghesi della citt\u00e0 avevano preso l'abitudine di riunirsi all'interno della Marienkirche. Qui, per allietare la loro attesa, nel 1646 Franz Tunder aveva iniziato a intrattenerli all'organo. Questi \"Abendspiele\" (\"Concerti serali\"), nati per essere esecuzioni con poche pretese, ebbero un successo tale da ricevere ingenti finanziamenti da numerosi commercianti. Ci\u00f2 permise a Tunder di aggiungere anche cantanti e violinisti. Buxtehude continu\u00f2 questa tradizione, ma, visto il successo dell'iniziativa, nel 1673 spost\u00f2 i concerti ai giorni festivi, li rinomin\u00f2 \"Abendmusiken\" (\"Musiche serali\") e li elev\u00f2 da esecuzioni sostanzialmente semplici a fastose rappresentazioni drammatiche, con ampie elaborazioni contrappuntistiche e strumentali. Purtroppo gli spartiti delle \"Abendmusiken\" di Buxtehude sono andati interamente perduti, ma il compositore stesso, nel 1684, le descriveva come \u00abin stile di opera, con molte arie e ritornelli\u00bb. Questo, dunque, fa supporre che le esecuzioni di Buxtehude fossero in tutto e per tutto simili a delle cantate. Il compositore, inoltre, trov\u00f2 due facoltosi commercianti che gli finanziarono la costruzione di due balconate poste ai lati del suo organo, in modo da poter ospitare ulteriori strumentisti. Le \"Abendmusiken\" si tenevano nelle domeniche di avvento a esclusione della prima, dove era gi\u00e0 prevista una celebrazione liturgica solenne. La munificenza dei notabili di Lubecca permise a Buxtehude di ampliare ulteriormente la sua orchestra fino ad arrivare a quaranta strumentisti. Come ringraziamento, i finanziatori ricevevano una copia del libretto, che costituiva il \"biglietto\" per accedere alla loggia del coro, ossia ai posti migliori. Nella navata, invece, la calca era tale che pi\u00f9 volte dovettero intervenire i soldati per riportare la quiete, ma, come annota Buxtehude stesso, \u00abci\u00f2 serv\u00ec a poco\u00bb.\nIl 3 agosto 1668 Buxtehude spos\u00f2 Anna Marghareta Tunder, figlia di Franz. A Lubecca vigeva infatti la regola, non scritta, secondo la quale l'organista doveva sposare una figlia del proprio predecessore. Per l'occasione si tenne un ricevimento con settanta invitati, il doppio del consentito dallo status sociale degli sposi, a testimonianza della considerazione di cui il giovane organista gi\u00e0 godeva. Da questo matrimonio nacquero sette figlie:\nNell'assolvimento dei suoi impegni lavorativi Buxtehude doveva suonare le introduzioni ai corali, alternando poi parti di organo solista ai versi del coro, doveva dirigere dalla balconata dell'organo musica strumentale e vocale, probabilmente durante la comunione, e si pensa che suonasse sue composizioni dopo il canto del \"Komm, Heiliger Geist\" (\"Vieni, Spirito Santo\"), che, secondo la tradizione, apriva le funzioni religiose. Inoltre suonava al termine di esse. \u00c8 quasi sicuro che il suo servizio si limitasse alle cerimonie mattutine e pomeridiane della domenica e ai giorni festivi. Pi\u00f9 impegnative, invece, le sue mansioni di fabbriciere, come testimoniato dai libri contabili della chiesa, dove Buxtehude annotava minuziosamente il pagamento di stipendi, l'acquisto di materiali utili e le spese generali.\nDurante la sua attivit\u00e0, il posto di \"Cantor\" della Marienkirche fu ricoperto da Samuel Franck (1663-1679), Johann Jacob Pagendarm (1679-1706) ed Heinrich Sievers (1706-1736).\nOltre allo svolgimento delle sue funzioni di organista, all'insegnamento privato, all'organizzazione e direzione delle \"Abendmusiken\" e a una discreta attivit\u00e0 di poeta (scrisse sei poemi, per la maggior parte dedicati ad amici, ma si suppone che anche alcuni testi delle sue cantate siano opera sua), Buxtehude coltiv\u00f2 amicizie con i maggiori musicisti della Germania settentrionale. Nel 1660 Matthias Weckmann fond\u00f2 il Collegium Musicum di Amburgo, un'orchestra di cinquanta strumentisti per la quale molti grandi compositori scrivevano musiche: fra questi lo stesso Weckmann, Kaspar F\u00f6rster il Giovane e Christoph Bernhard. L'amicizia fra Buxtehude e F\u00f6rster risaliva a molti anni prima, mentre l'influenza di Bernhard \u00e8 chiara in alcune composizioni di Buxtehude in contrappunto doppio. Alcuni biografi ipotizzano che Buxtehude possa aver preso parte alle rappresentazioni del Collegium Musicum amburghese; inoltre, Buxtehude pubblic\u00f2 proprio ad Amburgo le sonate op. 1 e op. 2, cosa che avrebbe potuto fare anche a Lubecca, e ci\u00f2 implicherebbe una regolare frequentazione della citt\u00e0 anseatica.\nNegli anni ottanta del XVII secolo Buxtehude strinse amicizia con un'altra personalit\u00e0 operante ad Amburgo, l'organaro Arp Schnitger (1648-1719), il quale si era trasferito nella citt\u00e0 anseatica per costruire l'organo della Nikolaikirche, suscitando probabilmente l'irritazione di Reincken. Reincken, organista della Chaterinekirche, disponeva infatti di un organo con un registro da 32 piedi nella pedaliera, unico ad Amburgo, e pose il proprio veto contro l'approvazione di un altro progetto di Arp Schnitger per la costruzione di un organo con due registri da 32 piedi nella Jakobikirche, in quanto il nuovo strumento avrebbe evidentemente surclassato il suo.\nBuxtehude si rec\u00f2 ad Amburgo nel maggio 1687 per collaudare il nuovo organo, rimanendone talmente impressionato da insistere per tutto il resto della propria vita affinch\u00e9 le autorit\u00e0 di Lubecca affidassero a Schnitger i lavori necessari per il rifacimento del vecchio strumento della Marienkirche. Ospite di Buxtehude stesso, Schnitger soggiorn\u00f2 a Lubecca nel 1689 e nel 1702, ma la chiesa non gli commission\u00f2 mai i lavori per il restauro dell'organo: questo \u00e8 motivato non dal salato onorario richiesto da Schnitger (una costosissima ridoratura dei fregi venne pagata senza battere ciglio), ma senz'altro da qualche invidia di troppo.\nBuxtehude fu anche amico di Andreas Werckmeister. Quest'ultimo pubblic\u00f2 nel 1681 il trattato \"Orgel Probe\", ampliato nel 1698, nel quale teorizzava nuovi tipi di temperamento allo scopo di riuscire a suonare anche le tonalit\u00e0 pi\u00f9 lontane da quelle solitamente usate all'epoca. Il temperamento conosciuto come \"Werckmeister I (III)\" \u00e8 probabilmente quello scelto da Dietrich Buxtehude per la riaccordatura dei due organi della Marienkirche, effettuata nel 1683. Questa operazione dur\u00f2 trentasei giorni ed escluse solo i registri ad ancia, che erano facilmente accordabili anche dall'organista. Il periodo \u00e8 troppo lungo per una semplice riaccordatura, e i musicologi hanno avanzato l'ipotesi che Buxtehude avesse chiesto a Werckmeister una nuova accordatura in grado di poter ampliare le tonalit\u00e0 eseguibili sullo strumento, originariamente costruito con il temperamento mesotonico.\nAvuta notizia che l'anziano Buxtehude meditava di ritirarsi, Georg Friedrich H\u00e4ndel e Johann Mattheson si recarono a Lubecca nel 1703. Ricevuta la proposta di succedergli a patto di sposarne la maggiore fra le figlie arrivate all'et\u00e0 adulta, Anna Marghareta, come imponeva la tradizione, entrambi rifiutarono e ripartirono il giorno successivo. L'incontro fra i tre ci viene raccontato, in terza persona, da Mattheson stesso: \u00abDapprima si fece udire Buxtehude, poi i due ospiti provarono quasi tutti gli organi e i clavicembali che c'erano. Poi H\u00e4ndel, che nonostante la giovane et\u00e0 superava Mattheson all'organo, lasci\u00f2 che questi si esibisse al clavicembalo, suonando lui l'organo\u00bb.\nNell'ottobre 1705 il ventenne Johann Sebastian Bach si fece concedere un permesso di quattro settimane (diventate poi quattro mesi) dai suoi superiori della Bonifaciuskirche di Arnstadt, presso la quale era organista, per andare a sentire Dietrich Buxtehude. Bach comp\u00ec un viaggio a piedi di circa quattrocento chilometri per arrivare a Lubecca, dove assistette alle \"Abendmusiken\" nella Marienkirche.\nQuell'anno, Buxtehude organizz\u00f2 due \"Extraordinarien Abendmusiken\" il 2 e 3 dicembre: il \"Castrum Doloris\" per la morte di Leopoldo I e il \"Templum Honoris\" in onore del nuovo sovrano, Giuseppe I, utilizzando quaranta musicisti, disposti su quattro balconate, a formare un'orchestra di qualit\u00e0 eccezionale. Fra la prima e la seconda \"Abendmusiken\" vennero anche girate le sedie per permettere al pubblico, che aveva contemplato il monumento funebre eretto sul fondo della chiesa, di poter ammirare il busto del nuovo sovrano che troneggiava sull'altare, quasi in una rudimentale messa in scena.\nNon \u00e8 chiaro se Buxtehude e Bach si siano presentati: Johann Nikolaus Forkel, nella sua biografia bachiana, indica che Bach \u00abfu ascoltatore segreto di questo, ai suoi d\u00ec, famosissimo e davvero bravo organista\u00bb. La bizzarra ma inequivocabile definizione di ascoltatore segreto, un dettaglio che gli forn\u00ec Carl Philipp Emanuel Bach, il quale ascolt\u00f2 il racconto del viaggio a Lubecca direttamente da suo padre Johann Sebastian, fa supporre che i due non si siano incontrati. Johann Sebastian Bach, desideroso di apprendere \u00abi fondamenti della sua arte\u00bb, probabilmente prefer\u00ec ascoltare Buxtehude in segreto, nella navata della chiesa, senza salire in cantoria per presentarsi, in modo da poterne carpire i segreti del mestiere (artifici, tecniche di improvvisazione, passaggi di destrezza, combinazioni di registri), che forse Buxtehude custodiva gelosamente e non avrebbe rivelato.\nBach torn\u00f2 ad Arnstadt nel febbraio 1706, con quindici settimane di ritardo. I superiori della Bonifaciuskirche, dopo il suo ritorno, notarono che: \u00abDopo questo viaggio eseguiva stupefacenti variazioni sui corali e vi mescolava armonie estranee a tal punto da confondere i fedeli. In futuro, se vorr\u00e0 introdurre un \"tonum peregrinum\", dovr\u00e0 tenerlo per un tempo sufficientemente lungo senza passare troppo presto a un'altra tonalit\u00e0, n\u00e9, come ha iniziato a fare, suonare subito dopo un \"tonum contrarium\"\u00bb.\nDietrich Buxtehude mor\u00ec a Lubecca il 9 maggio 1707 e fu sepolto nel transetto sinistro della Marienkirche, accanto a quattro sue figlie e al padre Johannes, il successivo 16 maggio. Il 23 giugno Johann Christian Schieferdecker, strumentista dell'Opera di Amburgo e suo assistente dal 1705, gli successe all'organo, e il 5 settembre ne spos\u00f2 la figlia Anna Marghareta. La tomba di Buxtehude, insieme al suo organo e alla stessa Marienkirche, vennero distrutte da un bombardamento alleato la notte fra il 28 e il 29 marzo 1942. All'interno della ricostruita Marienkirche una targa in bronzo, posta nel 1957, ricorda il luogo dov'era collocata la sua tomba.\nMiscellanea.\nGli organi di Buxtehude.\nGlossario.\nDi seguito, la spiegazione del nome dei manuali:\nHelsingborg.\nNon si conosce il costruttore dell'organo di Helsingborg. Una placca commemorativa, applicata allo strumento nel 1641 in occasione di un intervento di restauro, recitava: \u00abOrgan. Johan Buxtehude\u00bb. Per via dell'ambiguit\u00e0 dell'abbreviazione, nel 1773 Abraham Abrahamsson H\u00fclphers afferm\u00f2 che il padre di Dietrich Buxtehude dovesse essere il costruttore dell'organo, ma questa convinzione venne smentita dal successivo ritrovamento, nel 1928, di un'iscrizione all'interno dello strumento: \u00abJohannes Buxtehude / Oldesloe: Holsat[us] / Organist: Helsingb: / 1641\u00bb, la quale, appunto, chiariva che il padre di Dietrich era organista, e non organaro. Di questo strumento H\u00fclphers descrisse anche la disposizione fonica.\nNel 1849 l'organo venne smontato e portato nella chiesa parrocchiale di Torrl\u00f6sa, in Svezia, dove si trova tutt'oggi. Alcuni interventi, effettuati nel 1662, negli anni novanta del XVII secolo e nel 1737, fanno supporre che la disposizione fonica annotata da H\u00fclphers nel 1773 non fosse pi\u00f9 quella dell'epoca in cui Buxtehude era organista. Solo tre dei registri originali sono giunti al XXI secolo inalterati: il Principal 4' dell\"\u00d6fwerwerket\", il Principal 4' della pedaliera e il Wall Fleut 2'. Questi registri indicano che i manuali originali comprendevano 41 note, dal do2 al la5 secondo la notazione scientifica, con l'ottava corta e la mancanza del sol#. L'accordatura era in \"Chorton\" (\"tono del coro\"), con il la intonato a , pi\u00f9 acuto del la attuale ().\nL'estensione della pedaliera era di 18 note, dal do2 al la3, anch'essa con ottava corta. Dopo il suo spostamento da Helsingborg a Torrl\u00f6sa, lo strumento venne rimontato con soltanto un manuale, ma alcune canne del non rimontato \"Positiw\" vennero messe nell\"\u00d6fwerwerket\", come ad esempio quelle del registro Qwinta 3'. L'organo venne restaurato e dotato di un nuovo positivo tergale nel 1961, con una disposizione fonica quasi identica a quella elencata da H\u00fclphers nel 1773, a eccezione del Nasat e della Qwinta, sono vennero invertite, e della Qwinta nella pedaliera, che venne sostituita da una Rauschquint II.\nIn aggiunta ai tre registri originali non manipolati, sei sono stati costruiti con parti delle vecchie canne: Gedackt 8' e 4', Oktava 2' e Kvinta 2' 2/3 nell\"\u00d6fwerwerket\", e Principal 8' e Rauschquint II nella pedaliera. L'estensione va dal do2 al do6 nei manuali e dal do2 al re3 nella pedaliera, senza ottava corta. La disposizione fonica, scritta da Abraham Abrahamsson H\u00fclphers nel 1773, era la seguente:\nElsinore.\nL'organo della Marienkirche di Elsinore venne costruito da Johann Lorentz nel 1636. Buxtehude, probabilmente, non doveva essere soddisfatto dello stato del suo strumento, dal momento che nel 1662 vennero pagati 393 talleri all'organaro Hans Christoph Fritzsche per alcuni interventi, come l'ampliamento dell\"Hovedvaerk\" e la costruzione di un falso \"Brustwerk\", con canne placcate d'argento. L'organo che Buxtehude suonava dopo l'intervento di Fritzsche consisteva in uno strumento da 24 registri: nove nel grand'organo, sette nel positivo e otto nella pedaliera. La nota la era intonata a .\nLa disposizione fonica ai tempi di Buxtehude era la seguente:\nNel 1854 l'organo venne demolito per fare spazio ad un nuovo strumento: solo ventisette canne della facciata, non pi\u00f9 funzionanti, rimasero al loro posto. La cassa lignea seicentesca, riccamente lavorata, non venne toccata. Nel 1960 l'organaro Theodor Frobenius costru\u00ec filologicamente un nuovo organo, riutilizzando la cassa seicentesca, demolendo lo strumento ottocentesco e seguendo i progetti originari di Hans Christoph Fritzsche. Inoltre, Frobenius aggiunse un vero \"Brustwerk\" da cinque registri.\nLubecca.\nAl momento dell'arrivo di Buxtehude a Lubecca, nel 1668, la Marienkirche disponeva di due organi da tre manuali e pedaliera ciascuno: il \"Gro\u00dfe Orgel\", un grande strumento da 52 registri posto in cantoria, e il \"Totentanzorgel\", da 40 registri, posizionato nei pressi della Cappella della Danza Macabra e utilizzato per i servizi liturgici minori. Le fonti primarie per lo studio di questi organi sono quasi tutte perdute, a cominciare dagli organi stessi. Il \"Gro\u00dfe Orgel\" venne quasi completamente sostituito nel 1851 da un nuovo strumento, costruito da Johann Friedrich Schulze. La vecchia facciata venne preservata, ma sia il \"Gro\u00dfe Orgel\" che il \"Totentanzorgel\" furono completamente distrutti durante la seconda guerra mondiale. Gli archivi della chiesa non vennero distrutti, ma, a scopo precauzionale, subito dopo il bombardamento di Lubecca del 1942 vennero trasferiti in una miniera di sale presso Bernburg, in quanto si temeva che Lubecca sarebbe stata nuovamente bombardata.\nDopo il termine del conflitto, Bernburg entr\u00f2 a far parte della zona di influenza sovietica, e i vecchi registri della Marienkirche non fecero mai pi\u00f9 ritorno in citt\u00e0: alcuni si trovano a Mosca, altri sono sparsi per la Germania, mentre altri sono andati presumibilmente perduti. Fra questi archivi c'erano i contratti con gli organari per i vari restauri degli organi, che Buxtehude stil\u00f2 in veste di fabbriciere. Alcuni di questi documenti, ritrovati e riuniti, compresi i libri contabili dal 1668 al 1685, sono stati recentemente resi consultabili. La principale fonte di conoscenza dei due organi della Marienkirche deriva da archivi secondari: Hermann Jimmerthar, organista e fabbriciere dal 1845 al 1886, pubblic\u00f2 un opuscolo sui due strumenti, mentre Wilhelm Stahl riordin\u00f2 gli archivi esistenti per stendere alcuni studi biografici su Tunder e Buxtehude e per delle monografie sui due organi.\nLa storia del \"Gro\u00dfe Orgel\" cominci\u00f2 nel 1516 quando l'organaro Barthold Hering ne inizi\u00f2 la costruzione, terminandola nel 1518. Era sua l'idea dell'imponente facciata a due piani, che sopravvisse intatta fino alla distruzione nel 1942. L'organo originale disponeva di due manuali e pedaliera. Bench\u00e9 ci siano pervenute poche notizie circa le caratteristiche tecniche di quel primo strumento, si presume che la pedaliera fosse comunque degna di menzione, caratterizzata da un principale da 32' e da uno da 16'. Un \"Brustwerk\" e un terzo manuale vennero aggiunti dall'organaro amburghese Jacob Scherer negli anni 1560-1561, aumentando il numero di registri a 43. Gottschalk Borchert e Jacob Rabe ampliarono lo strumento, portandolo a 55 registri, nel 1596-1598, ma una successiva ristrutturazione, a opera di Friedrich Stellwagen, nel 1637-1641 ridusse l'organo a 53 registri. Questo era lo stato dello strumento che Buxtehude trov\u00f2 al suo arrivo nel 1668. L'unica modifica durante il mandato di Buxtehude avvenne nel 1704, quando l'organaro Otto Richborn aggiunse una vox humana da 8' al \"R\u00fcckpositiv\" e una sesquialtera II al \"Brustwerk\". L'intonazione era in \"Kirchenton\" (\"tono da chiesa\"), con il la probabilmente fra i 475 e i .\nI due piani del prospetto erano cos\u00ec composti:\nIl \"Brustwerk\", invece, era immediatamente sopra i manuali, non visibile in facciata. Di seguito, la disposizione fonica originale del \"Gro\u00dfe Orgel\" ai tempi di Buxtehude:\nSuccessive ristrutturazioni ebbero luogo nel 1733, 1758, 1782 e 1826, fino a quando l'intero strumento venne sostituito nel 1851, lasciando soltanto la facciata originale di Barthold Hering. Le canne del \"Brustwerk\" di Jacob Scherer vennero rimosse e riutilizzate per la costruzione di un piccolo organo portativo.\nLa storia del medioevale \"Totentanzorgel\" \u00e8 meno documentata: la prima disposizione fonica venne scritta dall'organaro Theodor Vogt solo nel 1845. La consolle, comprensiva di un manuale e pedaliera, venne costruita negli anni 1475-1477 da Johannes Stephani. Il \"R\u00fcckpositiv\" venne aggiunto nel 1557-1558 da Jacob Scherer, ed Henning Kr\u00f6ger costru\u00ec il \"Brustwerk\" nel 1621-1622. Dopo che Friedrich Stellwagen rinnov\u00f2 lo strumento negli anni 1653-1655, non ci furono modifiche fino al 1760. I registri elencati da Theodor Vogt erano 39, ridotti poi a 34 durante il restauro del 1845-1846. Nel 1937 Karl Kemper restaur\u00f2 filologicamente lo strumento, eliminando le modifiche ottocentesche e riportandolo allo stato in cui lo suonava Buxtehude. Gustav Fock scrisse un elenco dei registri dopo l'intervento di Kemper.\nDi seguito, la disposizione fonica del \"Totentanzorgel\" scritta da Theodor Vogt nel 1845:\nDi seguito, la disposizione fonica del \"Totentanzorgel\" scritta da Gustav Fock dopo il 1937:\nParagonando le due disposizioni, appare evidente che le modifiche di Kemper erano per la maggior parte storicamente giustificate. Alcuni dubbi riguardano il \"Brustwerk\" e la pedaliera. Secondo Stahl, per\u00f2, le specifiche tecniche della pedaliera di Henning Kr\u00f6ger del 1622 erano identiche alla ricostruzione di Kemper. L'unico registro sopravvissuto inalterato \u00e8 il Gedackt da 8'. L'Hohlfl\u00f6te di Kr\u00f6ger venne portato a 4'. I registri Quintadena 4', Schalmei 4' e Krummhorn 8' vennero rimossi da Bunting nel 1760 quando venne installato lo sweller. Il nuovo Krummhorn deriv\u00f2 parzialmente dal Krummhorn di cui parlava Vogt, ma non sappiamo da dove provenissero le parti per il registro Schalmei 4'. Nella pedaliera, il Subbass 16' venne trasformato in un registro di Quinte 10' 2/3 nel 1805, e Kemper annull\u00f2 questa modifica. La Quintadena 4' venne sostituita nel 1760 da un'Octav 2' e il Cornett 2' da una Dulcian 8'. Inoltre, Fock attribuisce l'Octav 2' a Kr\u00f6ger. Il Zimbel II e il Nachthorn 1' non vengono mai menzionati precedentemente: \u00e8 quindi possibile che la disposizione fonica filologica del 1937 fosse leggermente sbagliata, con due registri di troppo nella pedaliera.\nDal restauro di Kemper si evince che il \"Totentanzorgel\", all'epoca di Buxtehude, fosse un organo di medie dimensioni, che Kr\u00f6ger e Stellwagen avevano arricchito per soddisfare gli standard fonici del barocco. L'estensione del \"Gro\u00dfe Orgel\" e del \"Totentanzorgel\" non \u00e8 chiara. Dalla letteratura sembrerebbe che, durante il mandato di Buxtehude, entrambi gli organi disponessero di manuali e pedaliere con l'ottava corta. Le note mancanti nella pedaliera (do#, re#, fa# e sol#) vennero aggiunte solo dopo la morte di Buxtehude, mentre quelle mancanti nei manuali (re#, fa# e sol#) vennero aggiunte nel 1733. Nel \"Totentanzorgel\" questi tasti vennero aggiunti nel 1760.\nEppure, le note fa# e sol# sono molto frequenti nelle composizioni organistiche di Buxtehude. Inoltre, Gottschalk Borchert, che prese parte alla costruzione del \"Gro\u00dfe Orgel\" nel 1596, aveva precedentemente costruito l'organo per la vicina Petrikirche, includendo fa# e sol# nella pedaliera, e la ricostruzione del 1636 a opera di Friedrich Stellwagen dell'organo piccolo nella Jacobikirche comprendeva anch'essa gli stessi tasti nella pedaliera. Appare improbabile, dunque, che quei tasti fossero presenti sugli strumenti di due chiese minori, e non sull'organo principale della Marienkirche. I libri contabili di quest'ultima offrono diverse informazioni su riparazioni e interventi effettuati durante il mandato di Buxtehude. Ci furono contatti con l'organaro Arp Schnitger, nel 1689 e nel 1702, per rinnovare il \"Gro\u00dfe Orgel\", ma in entrambi i casi le trattative non giunsero al termine. Non sappiamo con esattezza di quali problemi soffrisse lo strumento, ma, negli archivi, sono presenti numerose spese per acquisto di trappole per topi e per il pagamento di un saldatore: evidentemente i ratti rosicchiavano le canne. In aggiunta a queste, si ha notizia di tre grandi spese fra il 1668 e il 1685: la prima (e la pi\u00f9 salata) consiste in 150 marchi di Lubecca, pagati nel 1673 a Joachim Richborn per la pulizia generale e l'accordatura del \"Gro\u00dfe Orgel\". Hermann Jimmerthal descrive un intervento simile effettuato anche nel 1858: \u00abVennero tolte tutte le canne, e tutto venne ripulito e accordato dall'organaro Theodor Vogt\u00bb.\nNel 1677 un anonimo organaro venne pagato 48 marchi per il seguente lavoro: \u00abL'organaro riaccord\u00f2 completamente il \"R\u00fcckpositiv\" e il \"Brustwerk\" del \"Gro\u00dfe Orgel\", entrambi molto stonati; sistem\u00f2 i registri ad ancia e fece numerosi lavori di saldatura sulle canne, che erano state mangiate dai topi. Inoltre, venne effettuato un lavoro di pulizia generale del \"Totentanzorgel\". Le operazioni impiegarono 18 giorni\u00bb.\nNel 1683 ci fu un altro intervento di restauro, questa volta molto pi\u00f9 complesso. Nel mese di novembre venne effettuato un pagamento di 94 marchi \u00aball'organaro Michel Briegel per la riaccordatura generale di entrambi gli organi, a eccezione delle ance. Briegel lavor\u00f2 diciotto giorni e mezzo sul \"Gro\u00dfe Orgel\" e tredici sul \"Totentanzorgel\"\u00bb. Il lavoro, in realt\u00e0, inizi\u00f2 nel mese di febbraio del 1683, quando Briegel lavor\u00f2 per quattro giorni e mezzo sull'organo piccolo. Il periodo di tempo complessivo, trentasei giorni, \u00e8 tuttavia troppo lungo per una semplice riaccordatura.\nIl \"Gro\u00dfe Orgel\" venne intonato con il temperamento equabile nel 1782, mentre il \"Totentanzorgel\" nel 1805. Non abbiamo informazioni sicure sui temperamenti precedenti, ma \u00e8 quasi certo che, all'arrivo di Buxtehude a Lubecca nel 1668, i due organi fossero intonati con il sistema mesotonico a un quarto di comma. La musica di Franz Tunder suona bene se eseguita con uno strumento dal temperamento mesotonico, cos\u00ec come molte composizioni di Buxtehude. Tuttavia, parecchi suoi lavori per organo non sono eseguibili con il sistema mesotonico, inclusi i grandi capolavori BuxWV 142, in mi minore, BuxWV 139, in re maggiore, e BuxWV 146, in fa# minore.\nLa produzione organistica di Buxtehude, inoltre, presenta una particolare demarcazione al 1683: i brani scritti prima di quell'anno si pongono in un ambito prettamente mesotonico, mentre quelli successivi presentano una spiccata propensione al cromatismo. \u00c8 dunque quasi certo che Buxtehude, nel 1683, avesse chiesto un nuovo temperamento in grado di poter ampliare le tonalit\u00e0 eseguibili sul \"Gro\u00dfe Orgel\" e sul \"Totentanzorgel\".\nIl teorico Andreas Werckmeister, nel 1681, pubblic\u00f2 il trattato \"Orgel Probe\", ampliato nel 1698, nel quale teorizzava nuovi tipi di temperamento allo scopo di riuscire a suonare anche le tonalit\u00e0 pi\u00f9 lontane da quelle solitamente usate all'epoca. Il temperamento conosciuto come \"Werckmeister I (III)\" \u00e8 probabilmente quello scelto da Dietrich Buxtehude per la riaccordatura dei due organi della Marienkirche. Tuttavia, appena due anni dopo, il \"Gro\u00dfe Orgel\" divenne cos\u00ec stonato da necessitare nuovi interventi, operati dall'organaro Baltzer Geld. Nel 1686, l'organaro Johan Nelte impieg\u00f2 tre settimane per sistemare le ance. \u00c8 probabile che il preludio in fa# minore BuxWV 146 sia stato composto da Buxtehude per festeggiare il termine dei lavori e per inaugurare il nuovo temperamento dell'organo.\nRitrattistica.\nNon ci \u00e8 pervenuto alcun ritratto certamente autentico di Dietrich Buxtehude. Tuttavia, un possibile suo ritratto \u00e8 presente nel quadro \"H\u00e4usliche Musikszene\" (\"Scena musicale domestica\") di Johannes Voorhout, datato 1674.\nJohann Adam Reincken si rivolse a Voorhout per rievocare due amici che avevano partecipato a un evento familiare. Nel quadro, il musicologo Christoph Wolff ha identificato tre musicisti: Reincken al centro, come committente dell'opera, seduto al clavicembalo; a sinistra un suonatore di viola da gamba identificato con Johann Theile; a destra, secondo Wolff, un possibile ritratto di Buxtehude. All'estrema destra, una donna suonatrice di liuto \u00e8 una probabile allegoria della musica.\nSulle ginocchia del personaggio che Wolff ritiene essere Buxtehude \u00e8 presente un foglio con il salmo 133 musicato in forma di canone, cui alle parole \u00abEcco quant'\u00e8 buono e piacevole che i fratelli dimorino insieme\u00bb \u00e8 aggiunto \"Canon perpet.: \u00e0 8 / In hon. Dit. Buxtehude / et Joh. Adam Reink: Fratrum\". All'estrema sinistra \u00e8 presente anche un personaggio in piedi con un cappello ornato di piume, forse un autoritratto del pittore. Significativa \u00e8 la presenza di un servo nero e di grappoli d'uva, simboli di ricchezza e prosperit\u00e0.\nNel 2007, per\u00f2, la scoperta di un ritratto di Johann Theile ribalt\u00f2 l'analisi di Wolff: poich\u00e9 il ritratto di Theile non mostra alcuna somiglianza col personaggio indicato da Wolff nel quadro di Voorhout, i musicologi propendettero per l'idea che non fosse Theile il suonatore di viola da gamba nel dipinto.\nSecondo l'analisi del 2007, infatti, Reincken sarebbe seduto al clavicembalo, l'uomo sulla destra sarebbe Johann Philipp F\u00f6rtsch, un cantante dell'opera di Amburgo, amico di Reincken, mentre Dietrich Buxtehude sarebbe l'uomo a sinistra, con la viola da gamba. A sostegno di questa tesi, inoltre, un recente studio mette in evidenza la posizione delle dita del suonatore di viola da gamba: il pittore, infatti, ha ritratto il musicista nell'atto di suonare le note re e si\u266d (D e B, secondo il loro nome tedesco), ossia le iniziali di Dietrich Buxtehude.\nOpere.\nLe composizioni di Dietrich Buxtehude sono catalogate nel \"Buxtehude-Werke-Verzeichnis\" (\"Catalogo delle opere di Buxtehude\", comunemente abbreviato in BuxWV), un elenco compilato nel 1974 da Georg Karst\u00e4dt e pubblicato come \"Thematisch-Systematisches Verzeichnis der Musikalischen Werke von Dietrich Buxtehude\". La seconda edizione, pubblicata nel 1985, contiene alcune aggiunte e correzioni. Il catalogo, che non elenca le composizioni in ordine cronologico ma \u00e8 strutturato tematicamente, contiene 275 lavori. All'interno della \"Anhang\" (\"appendice\") ci sono altre quindici composizioni spurie o erroneamente attribuite.\nComposizioni per organo.\nPreludi.\nCi sono pervenuti soltanto ventuno preludi, due toccate e un preambolo. Non essendoci alcun manoscritto autografo, tutte le sue composizioni per organo le conosciamo tramite copie, coeve o posteriori: alcune scritte in intavolatura, come scriveva Buxtehude, mentre la maggior parte in pentagrammi moderni. Le opere per organo sopravvissute fino al XXI secolo sono contenute nella \"Schmaler Tabulatur\", di provenienza amburghese e databile 1696, la \"Lindemann Tabulatur\", compilata fra il 1713 e il 1714, di provenienza amburgo-lubecchese, la \"Engelhart Tabulatur\", databile fra il 1717 e il 1723, il \"Codice E.B. 1688\", scritto in due pentagrammi e compilato da un organista di Dresda nel 1688, la \"Tabulatura Grobes\", oggi perduta, che venne scritta nel 1675, i due \"Manoscritti di Pittsburg\", dal nome della citt\u00e0 nella cui biblioteca sono oggi custoditi, la \"Tabulatura di Lipsia\", il \"Johann G\u00fcnther Bach Buch\", la \"Raccolta Christian Heinrich Rinck\" e la raccolta \"Preambula et Praeludia\", tutte compilate fa il 1680 ed il 1690.\nA queste si aggiungono alcune copie eseguite da membri della famiglia Bach: il \"M\u00f6llerschen Handschrift\", compilato intorno al 1707, e l\"Andreas Bach Buch\", completato intorno al 1715. Altre fonti, pi\u00f9 tarde, sono il \"Rink Ms\", compilato nel 1790, il \"Joh. Ringk Ms\" e i \"Werndt Ms\" e \"Vienna Ms\", entrambi risalenti alla fine del XIX secolo.\nBench\u00e9 contengano quasi sempre una o pi\u00f9 fughe, \u00e8 improprio denominare queste composizioni con il nome di \"Preludio e fuga\", in quanto quest'ultimo termine associa tradizionalmente altre forme musicali, lontane dall'unicit\u00e0 strutturale delle composizioni di Buxtehude.\nIl \"Praeludium pedaliter\" di Buxtehude deriva dalle toccate e dalle intavolature rinascimentali, con evidente influsso della tecnica dei virginalisti inglesi, specialmente William Byrd e John Bull, per quanto riguarda il virtuosismo e la libert\u00e0 figurativa. Nello stile di Buxtehude, in genere, il preludio viene idealmente diviso in pi\u00f9 parti: inizia solitamente con un episodio in \"stylus phantasticus\" al manuale o al pedale, seguito da una fuga, a volte succeduta da una nuova parte libera, cui fa seguito una seconda fuga. Non mancano tuttavia le eccezioni: le BuxWV 137 e 148 includono entrambe una ciaccona, mentre la BuxWV 141 presenta due fughe e sezioni di contrappunto imitativo.\nI brani sono spesso a tre voci, a volte a quattro e occasionalmente a cinque, come la BuxWV 150. Le introduzioni sono in stile di improvvisazione, iniziando quasi sempre con un tema espresso da una singola voce, che poi viene ripreso e ampliato dalle altre. Gli interludi, le sezioni libere e i postludi coprono una vasta gamma di stili, dalla scrittura imitativa a varie forme di iterazione fra le voci. Le indicazioni di tempo sono spesso presenti. Il numero di fughe all'interno dei preludi varia da una a tre, senza contare le numerosissime sezioni in fugato. A volte, la rigorosit\u00e0 delle fughe viene improvvisamente interrotta per passare a sezioni libere.\nPassacaglie e ciaccone.\nAntiche danze, probabilmente di origine spagnola, le passacaglie e le ciaccone sono brani con un basso, generalmente di quattro battute, che si ripete sempre uguale, sopra il quale si susseguono delle variazioni. Bench\u00e9 Johann Mattheson abbia cercato di distinguerle, passacaglia e ciaccona sono due forme molto simili. Buxtehude \u00e8 l'unico esponente della scuola nordica a essersi cimentato con queste forme, care ai compositori della Germania meridionale come Johann Pachelbel e Johann Kaspar Kerll. A differenza dei suoi colleghi del sud, per\u00f2, Buxtehude non ritornella le variazioni, sposta spesso l'ostinato dalla pedaliera al manuale e inserisce parti libere. L'ostinato, addirittura, viene variato e portato in tonalit\u00e0 vicine.\nLa passacaglia in re minore BuxWV 161, citata anche da Hermann Hesse nel suo romanzo \"Demian\", la ciaccona BuxWV 159 e la ciaccona BuxWV 160 rappresentano eccezionali esempi di rigorosit\u00e0 stilistica, spesso arricchiti da sezioni in \"stylus phantasticus\" con improvvise variazioni e cadenze inaspettate. Il musicologo Piet Kee accomuna il ciclo di variazioni della passacaglia BuxWV 161 a quello lunare: la somma delle variazioni, infatti, riproduce con esattezza i giorni del ciclo lunare. Secondo Kee, Buxtehude, che compose anche una perduta raccolta di sette suite dedicate ai sette pianeti all'epoca conosciuti, potrebbe essersi ispirato al grande orologio astronomico posto all'interno della \"Marienkirche\", distrutto nel 1942.\nCorali per organo.\nIl corale \u00e8, tradizionalmente, uno degli elementi pi\u00f9 importanti della liturgia luterana. Le composizioni incentrate sui corali, dunque, furono una delle basi su cui fior\u00ec l'arte organistica nordica. Preceduto da un preludio al corale eseguito dall'organo, il corale divenne uno degli elementi portanti della produzione organistica tedesca, sviluppandosi in variazioni e fantasie. I testi dei corali per organo musicati da Buxtehude sono contenuti nel \"L\u00fcbeckisches Gesangbuch\" del 1703, mentre le melodie sono raccolte in un libro compilato da Johann Jacob Pagendarm nello stesso anno. La maggior parte dei corali di Buxtehude ci sono pervenuti grazie alle copie effettuate da Johann Gottfried Walther, che ricevette gli originali, andati perduti, da Andreas Werckmeister. Altri corali si trovano nel \"Rink Ms\", nell\"Andreas Bach Buch\" e nell\"Agricola Ms\", compilato dall'omonimo allievo di Johann Sebastian Bach.\nPoich\u00e9 tutte le composizioni ci sono pervenute col nome generico di \"corale\", i musicologi per convenzione li hanno suddivisi in tre categorie: fantasie su corale, tipiche della scuola organistica nordica, preludi al corale, la forma pi\u00f9 esercitata, e variazioni su corale, genere poco seguito da Buxtehude.\nFra le fantasie, degne di nota sono la \"Nun freut euch, lieben Christen g'mein\" BuxWV 210, dove il compositore altera tonalit\u00e0 e metro per creare sorprendenti effetti armonici fra le varie voci, i due \"Magnificat primi toni\" e il \"Te Deum\", opere molto complesse, nelle quali Buxtehude elabora un tramite fra le opere in \"stylus phantasticus\" e il \"cantus firmus\".\nI preludi al corale, nella scuola organistica nordica, affondavano le loro radici nelle esecuzioni di Jacob Praetorius, allievo di Jan Pieterszoon Sweelinck, e di Heinrich Scheidemann. Buxtehude fu l'unico a raccoglierne l'eredit\u00e0, in quanto n\u00e9 Tunder n\u00e9 Reincken si cimentarono in queste forme. A differenza dei suoi predecessori, per\u00f2, Buxtehude raramente inizia con la semplice esposizione del materiale tematico, cominciando invece subito con una complessa polifonia.\nLe variazioni su corale, invece, rappresentano una forma poco eseguita da Buxtehude. Degna di nota la \"Auf meinen liebe Gott\" BuxWV 179, che per\u00f2 nella forma somiglia pi\u00f9 a una suite.\nComposizioni \"manualiter\".\nLa destinazione pratica delle composizioni \"manualiter\" di Buxtehude \u00e8 incerta, cos\u00ec come per molte opere dei secoli XVII e XVIII. Alcune composizioni sembrano essere eseguibili al clavicembalo o al clavicordo, mentre altre hanno una sonorit\u00e0 migliore all'organo. In totale ci sono pervenuti due preludi (BuxWV 162 e 163) e due toccate (BuxWV 164 e 165), chiaramente in stile clavicembalistico. Il finale del preludio BuxWV 162, per\u00f2, presenta una posizione di difficile esecuzione nel basso, il che farebbe supporre una destinazione organistica alla composizione. A queste opere si aggiungono tre fughe (BuxWV 174-176) e nove \"canzone\" (BuxWV 168-173 e 225).\nNelle sue diciotto suite (BuxWV 226-228 e 230-244) Buxtehude utilizza lo schema convenzionale (allemanda, corrente, sarabanda e giga), aggiungendo a volte una \"double\", ossia una variazione, e una seconda sarabanda. Le variazioni (BuxWV 245-249) si basano su melodie popolari all'epoca famose, come \"More Palatino\" BuxWV 247 e \"La Capricciosa\" BuxWV 250. Le composizioni \"manualiter\" di Buxtehude sono quantitativamente e qualitativamente inferiori alle composizioni organistiche, e, tanto le opere per organo risultano innovative e sorprendenti, tanto quelle \"manualiter\" risultano ancora strettamente legate alle strutture formali precedenti. Buxtehude compose anche una raccolta di sette suite dedicate ai sette corpi celesti all'epoca conosciuti, intitolata \"Die Natur, oder Eigenschaft der Planeten\", ma di essa ci rimane soltanto un'encomiastica recensione di Johann Mattheson.\nComposizioni vocali.\nIl catalogo delle composizioni di Dietrich Buxtehude riporta 122 opere vocali pervenuteci, delle quali sette considerate di dubbia attribuzione. Buxtehude, essendo organista e non Cantor, non aveva l'obbligo di comporre musica vocale per la chiesa: le sue composizioni, dunque, sono difficilmente collocabili all'interno dell'anno liturgico. Si tratta, in buona parte, di pezzi d'occasione, ossia musiche commissionate dai notabili di Lubecca per le ricorrenze pi\u00f9 diverse (compleanni, battesimi, matrimoni, ad esempio). I pezzi sono assolutamente eterogenei, con un organico che varia da una sola voce accompagnata dal basso continuo fino a nove voci e quindici strumenti, da dieci battute a pi\u00f9 di cinquecento.\nI testi provengono in buona parte dal Libro dei Salmi, quindi sono in latino, mentre i testi in tedesco sono opera di Buxtehude stesso o provengono da scritti di Martin Lutero, Johann Rist, Ernst Christoph Hamburg, Angelus Silesius, Heinrich M\u00fcller e Johann Wilhelm Petersen.\nAll'epoca di Buxtehude il termine cantata veniva usato prevalentemente per indicare composizioni profane di derivazione italiana. Per la musica da chiesa, invece, si preferivano i termini \"Kirchenmusik\" o \"Kirchenst\u00fcck\", insieme a concerto sacro, aria e corale. Le composizioni di Buxtehude, scritte in movimenti separati, possono essere suddivise in \"cantate concerto-aria\", \"antiche cantate miste\" (che univano arie e corali o concerti e corali) e \"Libretto Cantaten\", che prevedono anche dei recitativi. Nelle composizioni in stile di concerto l'autore usa indifferentemente testi in latino o in tedesco, utilizzano spesso una sola voce, uno strumento e il basso continuo, che dialogano in forma concertante.\nLe arie di Buxtehude spaziano, come organico, da una sola voce, due violini e continuo fino alle sei voci, due flauti, tre violini, due viole, violone, tre cornetti, tre trombe, tre tromboni e basso continuo della \"Wie wird erneuet, wie wirderfreuet\" BuxWV 110. Nelle arie, la musica sottolinea principalmente la metrica della poesia, a differenza del concerto, dove la musica \u00e8 pi\u00f9 legata alla prosa.\nI corali, invece, uniscono i testi poetici delle arie con le sezioni contrastanti delle varie strofe del corale tradizionale. La musicologa Kerala Snyder individua quattro stili nei corali di Buxtehude: il \"concerto-corale\" e la \"sinfonia-corale\", dove il solista intona il corale e le altre voci, affidate agli strumenti, accompagnano il canto; l\"aria-corale\" e l\"armonizzazione del corale-concerto\", dove si fa uso degli incisi strumentali tipici del concerto per armonizzare a quattro voci il corale. Le cantate \"concerto-aria\" costituiscono alcune delle creazioni pi\u00f9 ricche di Buxtehude, come il \"Membra Jesu Nostri\" BuxWV 75, un ciclo di sette cantate composto per la Settimana santa sul testo della \"Rhythmica oratio\", un poema dello scrittore medioevale Arnolfo di Louvain, morto nel 1250. L'opera \u00e8 divisa in sette parti, ciascuna delle quali corrispondente a una parte del corpo crocifisso di Ges\u00f9: piedi, ginocchia, mani, costato, torace, cuore e testa.\nComposizioni strumentali.\nSe si eccettuano alcuni lavori vocali composti per importanti matrimoni e il brano funebre \"Mit Fried und Freude\" BuxWV 76, le uniche composizioni pubblicate quando Buxtehude era ancora in vita sono le \"Suonate \u00e0 doi, violino &amp; viola da gamba, con cembalo op. 1\" (BuxWV 252-258), edite probabilmente nel 1694, e una raccolta con lo stesso titolo e l'aggiunta di \"op. 2\" (BuxWV 259-265), pubblicata nel 1696 dall'editore Nicolaus Spieringk di Amburgo. Oltre a queste, ci sono pervenute altre sei sonate manoscritte, che appaiono essere pi\u00f9 antiche di quelle stampate: due presentano lo stesso organico delle raccolte a stampa (BuxWV 272 e 273), due sono per due violini, viola da gamba e basso continuo (BuxWV 266 e 271), una per viola da gamba e continuo (BuxWV 268) e una per viola da gamba, violone e continuo (BuxWV 267).\nLe opus 1 e 2, entrambe contenenti sette sonate, sono ordinate secondo tonalit\u00e0 progressive, con un organico tipico della tradizione tedesca. Tutte le sonate sono caratterizzate da estremo virtuosismo, con un'alternanza di diverse tecniche compositive: ostinati nel basso, sezioni in \"stylus phantasticus\", fugati e passaggi imitativi. Simili, come forma e struttura, sono le sei sonate pervenuteci manoscritte."}
{"id": "1976133", "revid": "339392", "url": "https://it.wikipedia.org/wiki?curid=1976133", "title": "Sassari Torres 1903", "text": ""}
{"id": "1976139", "revid": "838137", "url": "https://it.wikipedia.org/wiki?curid=1976139", "title": "Giuseppe Morabito (arcivescovo)", "text": "Biografia.\nDopo aver frequentato il seminario vescovile di Reggio Calabria, fu ordinato sacerdote.\nIl 15 dicembre 1898 fu nominato vescovo di Mileto.\nIl 4 luglio 1922 rinunci\u00f2 all'ufficio, per gravi motivi di salute, e venne promosso da papa Pio XI arcivescovo titolare di Cizico, morendo il 3 dicembre dell'anno successivo, all'et\u00e0 di 65 anni.\nVescovo poeta, si mosse entro la corrente dei poeti del Novecento in Calabria.\nViene ricordato come l'apostolo della Calabria ed il vescovo dei terremoti del 1905 e del Terremoto di Messina del 1908, essendo tra i primi a soccorrere i sopravvissuti.\nPoetica.\nMons. Morabito fu uomo di profonda cultura umanistica, un lirico, un poeta che sapeva cogliere sentimenti e voci dell'anima e della natura, pubblic\u00f2 i seguenti versi e prose:\nGenealogia episcopale.\nLa genealogia episcopale \u00e8:"}
{"id": "1976141", "revid": "300067", "url": "https://it.wikipedia.org/wiki?curid=1976141", "title": "Pini Gershon", "text": ""}
{"id": "1976145", "revid": "547034", "url": "https://it.wikipedia.org/wiki?curid=1976145", "title": "Direct Media Interface", "text": "Direct Media Interface (spesso abbreviato in DMI) \u00e8 un tipo di collegamento dati sviluppato da Intel per collegare (almeno inizialmente) northbridge e southbridge dei propri chipset mediante un canale sufficientemente ampio che evitasse i \"colli di bottiglia\" nella comunicazione tra questi 2 chip.\nVenne introdotto per la prima volta nell'i915 Grantsdale e i925 Alderwood presentati nel 2004, e da allora \u00e8 sempre stato presente in tutte le successive generazioni di chipset Intel.\nCaratteristiche tecniche.\nFino ai chipset precedenti all'i915 e i925 (vale a dire l'i865 Springdale e i875 Canterwood, presentati nel 2003) la comunicazione tra northbridge e southbridge avveniva mediante un'interfaccia a 266 MB/s.\nLa prima versione di DMI port\u00f2 tale collegamento ad avere una banda passante di 1 GB/s per poi salire a 2 GB/s a partire dai modelli i965 Broadwater e i975 presentati tra la fine del 2005 e la prima met\u00e0 del 2006.\nDMI \u00e8 basato sul BUS PCI Express e di conseguenza non era possibile abbinare i precedenti southbridge (ad esempio l'ICH5) ai nuovi northbridge, data l'incompatibilit\u00e0 dei vecchi ICH con lo standard PCI Express.\nEvoluzione del collegamento DMI in abbinamento ai processori Nehalem.\nDMI e chipset Tylersburg.\nCome detto, il collegamento DMI \u00e8 stato utilizzato da Intel in tutte le generazioni di chipset sviluppate tra il 2004 e il 2008; l'ultima famiglia di chipset a utilizzare DMI nella sua forma tradizionale \u00e8 stata Eaglelake arrivato sul mercato a met\u00e0 2008 come ultimo chipset in grado di supportare le pi\u00f9 recenti novit\u00e0 dell'architettura Intel Core Microarchitecture, introdotta nel 2006 grazie ai processori Core 2 Duo.\nA partire dalla fine del 2008 sono arrivati anche i primi processori basati sulla nuova architettura Nehalem (successiva alla \"Core\") e che hanno portato notevoli rivoluzioni nell'approccio delle piattaforme Intel. Il controller della memoria RAM viene integrato direttamente nella CPU e anche il tradizionale BUS di sistema (almeno in alcune versioni) \u00e8 scomparso in favore di un nuovo tipo di BUS seriale CSI (acronimo di Common System Interface) che \u00e8 poi stato rinominato ufficialmente in \"Intel QuickPath Interconnect\" (QPI). Si tratta di un nuovo tipo di BUS di comunicazione che viene integrato nei processori destinati al settore server e desktop di fascia pi\u00f9 alta, che rappresenta per molti versi l'alternativa Intel a HyperTransport, standard di comunicazione utilizzato da AMD nelle proprie architetture Athlon 64, Opteron e Phenom.\nIl primo processore ad essere basato sulla nuova architettura Nehalem che \u00e8 presentato \u00e8 il Core i7 (disponibile anche nella versione Core i7 Extreme) Bloomfield che viene abbinato al nuovo chipset Tylersburg, in particolare al modello che viene commercializzato come X58. Sebbene la nuova piattaforma abbia abbandonato il tradizionale BUS di sistema, dato che Tylersburg \u00e8 ancora un chipset costituito da 2 chip, northbridge e southbridge (quest'ultimo in particolare \u00e8 l'ICH10 gi\u00e0 introdotto insieme al chipset Eaglelake), il collegamento DMI trova ancora posto in queste piattaforme per collegare i 2 chip.\nDMI e chipset Ibex Peak.\nAltri processori basati sull'architettura Nehalem e destinati ad altri settori di mercato (Lynnfield e Clarkdale) non vedranno la presenza del nuovo BUS seriale e inoltre verranno abbinati al chipset Ibex Peak che sar\u00e0 costituito da un unico chip. Nelle piattaforme pensate per questi processori il collegamento DMI dovrebbe venire utilizzato per collegare direttamente la CPU al chipset con collegamenti 2x e 4x.\nEvoluzione del collegamento DMI in abbinamento ai processori Atom di seconda generazione.\nPer motivi analoghi a quelli che porteranno innovazioni nel collegamento DMI nelle piattaforme pensate per i processori Nehalem, esso vedr\u00e0 importanti novit\u00e0 anche nei futuri processori Atom di seconda generazione, i core Lincroft e Pineview pensati per i sistemi UMPC e desktop/notebook di fascia ultra economica. Questi processori saranno dei System-on-a-chip (SoC) ovvero integreranno anche tutti gli altri sistemi, come il chipset, il sottosistema grafico e il controller di memoria RAM in un unico chip. Anche in queste CPU il tradizionale BUS dovrebbe scomparire in favore di un collegamento DMI."}
{"id": "1976146", "revid": "1318658", "url": "https://it.wikipedia.org/wiki?curid=1976146", "title": "Kiskunhalas", "text": "Kiskunhalas \u00e8 una citt\u00e0 dell'Ungheria situato nella provincia di B\u00e1cs-Kiskun, nell'Ungheria meridionale di 28.997 abitanti (dati 2009)\nSociet\u00e0.\nEvoluzione demografica.\nSecondo i dati del censimento 2001 il 94,9% degli abitanti \u00e8 di etnia ungherese, il 3,9% di etnia rom"}
{"id": "1976151", "revid": "110157", "url": "https://it.wikipedia.org/wiki?curid=1976151", "title": "Campionato europeo di pallavolo femminile 1979", "text": "Il campionato europeo di pallavolo femminile 1979 si \u00e8 svolto dal 5 al 13 ottobre 1979 a Cannes, \u00c9vreux, Lione e Orl\u00e9ans in Francia: al torneo hanno partecipato dodici squadre nazionali europee e la vittoria finale \u00e8 andata per la decima volta, la settima consecutiva, all'.\nQualificazioni.\nAl torneo hanno partecipato: la nazionale del paese organizzatore, le prime cinque nazionali classificate al campionato europeo 1977 e sei nazionali qualificate tramite il torneo di qualificazione.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nFase a gironi.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:\nPodio.\nCampione.\nURSS(Decimo titolo)\nSecondo posto.\nGermania Est\nTerzo posto.\nBulgaria"}
{"id": "1976152", "revid": "122246", "url": "https://it.wikipedia.org/wiki?curid=1976152", "title": "Pallavolo Donoratico", "text": "La Pallavolo Donoratico \u00e8 una societ\u00e0 pallavolistica femminile di Donoratico, frazione di Castagneto Carducci, in provincia di Livorno.\nAl momento milita nel campionato di Serie D.\nStoria della societ\u00e0.\nSorta nel 1981, concentr\u00f2 dapprima la sua attenzione sulle giovanili, partecipando prevalentemente a campionati provinciali. Successivamente a una serie di cinque promozioni consecutive, tra il 1992 e il 1996, approd\u00f2 per la prima volta in Serie B1, categoria nella quale ha militato per un decennio.\nHa recentemente conseguito la sua prima promozione in Serie A2, categoria nella quale militer\u00e0 per la stagione 2008-09."}
{"id": "1976153", "revid": "74801", "url": "https://it.wikipedia.org/wiki?curid=1976153", "title": "Kisk\u0151r\u00f6s", "text": "Kisk\u0151r\u00f6s \u00e8 una citt\u00e0 dell'Ungheria situato nella provincia di B\u00e1cs-Kiskun, nell'Ungheria meridionale di abitanti (dati 2009)\nSociet\u00e0.\nEvoluzione demografica.\nSecondo i dati del censimento 2001 il 95,8% degli abitanti \u00e8 di etnia ungherese, il 3,1% di etnia slovacca"}
{"id": "1976160", "revid": "1833487", "url": "https://it.wikipedia.org/wiki?curid=1976160", "title": "Altos de Chipi\u00f3n", "text": "Altos de Chipion \u00e8 una localit\u00e0 dell'Argentina nel dipartimento di San Justo, nella provincia di C\u00f3rdoba.\nLa cittadina contava 1.512 abitanti nel 2001 , \u00e8 ubicata a 30\u00b056' latitudine sud e a 62\u00b020' longitudine ovest.\nL'origine del nome si attribuisce a un cacicco che aveva dominato la regione, di nome \"Chipi\u00f3n\". Per quanto riguarda la parola Altos, invece, si pensa si riferisca alla topografia del luogo.\nStoria.\nLa fondazione della citt\u00e0 risale agli albori dell'indipendenza argentina: intorno al 1815 viene costruito il primo forte (\"Fort\u00edn Chipi\u00f3n\"), utilizzato per la difesa della regione dagli indigeni.\nSebbene non esista alcun atto materiale di fondazione, si riconosce come fondatore l'ingegner Atanasio Iturbe.\nIl paese venne raggiunto dalla linea ferroviaria il 21 novembre 1911.\nLa crescita del borgo \u00e8 dovuta all'abbondante immigrazione, in particolare dal Piemonte e dalla Spagna."}
{"id": "1976161", "revid": "110157", "url": "https://it.wikipedia.org/wiki?curid=1976161", "title": "Kiskunmajsa", "text": "Kiskunmajsa \u00e8 una citt\u00e0 dell'Ungheria situato nella provincia di B\u00e1cs-Kiskun, nell'Ungheria meridionale di 11.707 abitanti (dati 2009) ed \u00e8 situato al confine con la Serbia\nSociet\u00e0.\nEvoluzione demografica.\nSecondo i dati del censimento 2001 il 93,9% degli abitanti \u00e8 di etnia ungherese, il 5,8% di etnia rom"}
{"id": "1976164", "revid": "125070770", "url": "https://it.wikipedia.org/wiki?curid=1976164", "title": "Lajos Portisch", "text": "\u00c8 stato uno dei pi\u00f9 forti giocatori non sovietici del trentennio 1960-1990. Vinse otto volte il campionato ungherese, prese parte otto volte ai cicli di qualificazione per il campionato del mondo, partecip\u00f2 a ben 20 olimpiadi per l'Ungheria (un record) e vinse moltissimi tornei internazionali.\nOttenne il titolo di Grande maestro nel 1961 all'et\u00e0 di 24 anni.\nIl suo \"peak rating\" \u00e8 stato di 2.655 punti Elo nel gennaio del 1980. Considerata l'inflazione dell'Elo nel periodo successivo, corrispondono a circa 2.720 punti . Era 3\u00ba nella classifica mondiale dopo Anatolij Karpov e Viktor Kor\u010dnoj.\nCarriera scacchistica.\nRisultati alle Olimpiadi.\nNel 1956 partecipa per la prima volta, a Mosca, alle olimpiadi nella squadra ungherese, realizzando + 4 - 0 =4.\nIn un arco di 44 anni, dal 1956 al 2000, prese parte a ben 20 olimpiadi (record assoluto), giocando 260 partite col risultato di 121 vinte, 113 patte, 26 perse (= 68,3 %). Gioc\u00f2 14 volte in prima scacchiera.\nOttenne 11 medaglie: una d'oro di squadra alle Olimpiadi di Buenos Aires 1978 (l'Ungheria vinse davanti all'Unione Sovietica), tre d'argento di squadra, 2 di bronzo di squadra, 3 di bronzo individuali.\nOtto volte campione ungherese.\nPortisch partecip\u00f2 a 15 campionati ungheresi, vincendo otto volte:\nCandidato al titolo mondiale.\nPortisch prese parte a 12 tornei interzonali e a 8 tornei dei candidati."}
{"id": "1976166", "revid": "289247", "url": "https://it.wikipedia.org/wiki?curid=1976166", "title": "Ambrogio de Predis", "text": ""}
{"id": "1976167", "revid": "767487", "url": "https://it.wikipedia.org/wiki?curid=1976167", "title": "Tiszak\u00e9cske", "text": "Tiszak\u00e9cske \u00e8 una citt\u00e0 dell'Ungheria situato nella provincia di B\u00e1cs-Kiskun, nell'Ungheria meridionale di 11.504 abitanti (dati 2009)\nSociet\u00e0.\nEvoluzione demografica.\nSecondo i dati del censimento 2001 il 93,6% degli abitanti \u00e8 di etnia ungherese"}
{"id": "1976169", "revid": "118741857", "url": "https://it.wikipedia.org/wiki?curid=1976169", "title": "Bruno Corelli", "text": "Biografia.\nAppassionato di teatro, dopo aver recitato in una filodrammatica della sua citt\u00e0 si trasferisce a Roma con l'intenzione di frequentare il Centro sperimentale di cinematografia e in qualit\u00e0 di allievo partecipa nel 1938 insieme ad altri del suo corso al film \"Giuseppe Verdi\".\nAbbandona presto la scuola per prendere parte a spettacoli di prosa e rivista facendosi apprezzare per il suo umorismo e le qualit\u00e0 di mimo-ballerino.\nInizia una vera attivit\u00e0 cinematografica all'indomani del secondo dopoguerra prendendo parte a numerose pellicole per lo pi\u00f9 di genere comico-brillante in qualit\u00e0 di attore secondario e divertente o di caratterista dalle battute gustose e salaci, purtroppo senza mai diventare una punta di forza del film, pur lavorando intensamente per quasi tutto il decennio degli anni cinquanta.\nMuore a Tunisi nel 1983."}
{"id": "1976170", "revid": "339392", "url": "https://it.wikipedia.org/wiki?curid=1976170", "title": "Mythbusters", "text": ""}
{"id": "1976171", "revid": "125472482", "url": "https://it.wikipedia.org/wiki?curid=1976171", "title": "Alessio Vassallo", "text": "Biografia.\nNato e cresciuto a Palermo, dopo aver conseguito il diploma di maturit\u00e0 classica presso l'Istituto Gonzaga, si trasferisce a Roma.\nNel 2007 si diploma presso l'Accademia nazionale d'arte drammatica Silvio D'Amico. Sempre nel 2007 partecipa a un laboratorio diretto da Luca Ronconi. Inizia recitando in teatro, per poi lavorare nel cinema e in televisione.\nTra i suoi primi lavori, ricordiamo il film TV del 2008 \"La vita rubata\" con Beppe Fiorello, regia di Graziano Diana. Nello stesso anno entra nel cast della soap opera di Rai 3 \"Agrodolce\", dove \u00e8 protagonista con il ruolo di \"Salvatore \"Tuccio\" Cut\u00f2\".\nIl suo esordio cinematografico \u00e8 del 2006 con il film a episodi \"Niente storie\", a cui fanno seguito, tra gli altri, \"Viola di mare\", regia di Donatella Maiorca, \"I baci mai dati\", regia di Roberta Torre, \"La moglie del sarto\", regia di Massimo Scaglione, \"Fino a qui tutto bene\", regia di Roan Johnson, e \"Stalker\", regia di Luca Tornatore.\nTra i lavori televisivi, ricordiamo: il film \"Edda Ciano e il comunista\", regia di Graziano Diana, la serie \"Squadra antimafia - Palermo oggi 2\", la serie \"Il giovane Montalbano\", regia di Gianluca Maria Tavarelli, la miniserie \"Gli anni spezzati - Il giudice\", diretta anch'essa da Graziano Diana, Sorelle di Cinzia Th Torrini. Nel 2018 interpreta Marco Vespucci nella serie televisiva I Medici di Frank Spotnitz e Nicholas Meyer, andata in onda su Rai 1.\nNel 2020, \u00e8 protagonista del film per la televisione, tratto da un romanzo storico di Andrea Camilleri, \"La concessione del telefono\", diretto da Roan Johnson, in cui interpreta il ruolo di Pippo Genuardi. Dopo il lungo periodo di chiusura dei cinema, dovuto al lockdown da COVID-19, torna sul grande schermo nel 2021 con \"Sulla giostra\" di Giorgia Cecere, accanto a Claudia Gerini e Lucia Sardo e \"Notti in bianco, baci a colazione\" con Ilaria Spada, tratto dall'omonimo libro di Matteo Bussola.\nIn occasione del centenario della tumulazione del Milite ignoto all'Altare della Patria, avvenuta il 4 novembre 1921, interpreta il ruolo del tenente Augusto Tognasso nel docufilm per la TV \"La scelta di Maria\" in cui si rievoca la figura di Maria Bergamas e la storia del soldato sconosciuto, caduto durante i combattimenti della prima guerra mondiale e destinato a simboleggiare tutti i militari periti nella difesa della Patria.\nPremi.\nNel 2021, riceve a Palermo il premio speciale Paladino d'oro al 41\u00b0 Paladino d'Oro Sport Film Festival.\nCuriosit\u00e0.\n\u00c8 un grande tifoso del Palermo.\nRicopre l'insolito ruolo di presentatore in occasione dei Fabrique du cin\u00e9ma awards 2019 e del Premio Mondello 2021."}
{"id": "1976182", "revid": "2225", "url": "https://it.wikipedia.org/wiki?curid=1976182", "title": "How It's Made", "text": ""}
{"id": "1976183", "revid": "439868", "url": "https://it.wikipedia.org/wiki?curid=1976183", "title": "Pradera", "text": "Pradera \u00e8 un comune della Colombia facente parte del dipartimento di Valle del Cauca. \nL'abitato venne fondato da un gruppo di coloni nel 1835."}
{"id": "1976185", "revid": "729019", "url": "https://it.wikipedia.org/wiki?curid=1976185", "title": "Stazione di San Stino di Livenza", "text": "La stazione di San Stino di Livenza \u00e8 una stazione ferroviaria di superficie di tipo passante, della linea ferroviaria Venezia - Trieste, lungo il tronco che porta da Venezia Mestre a Trieste Centrale, tra le fermate di Ceggia e Lison.\nStrutture e impianti.\nLa stazione, gestita da RFI, \u00e8 dotata di due binari di corsa pi\u00f9 un terzo di servizio per l'accoglienza dei treni merci destinati alle vicine industrie. Sono presenti inoltre 3 binari di scalo.\nNel 1956 venne messo in opera un Apparato Centrale Elettrico a leve individuali a 20 leve con Blocco Elettrico Manuale. Nel 1974 venne effettuato il raddoppio della linea con conseguente adeguamento degli apparati.\nNel 1995 il Passaggio a livello al chilometro 46+890 venne soppresso con un sottopassaggio.\nNel 1999 venne soppresso il Blocco Elettrico Manuale, che venne sostituito con il Blocco Elettrico conta-assi.\nIl 27 giugno 2015 venne sostituito l'ACE con un moderno Apparato Centrale Elettrico a Itinerari (venne anche spostato di sede l'Ufficio Movimento, dove un tempo era situato il magazzino merci), vennero sostituiti i vecchi segnali a Rel\u00e8 Schermo con moderni a LED, inoltre venne spostato il deviatoio allora situato davanti al fabbricato viaggiatori con uno poco dopo del ponte sul fiume Livenza.\nMovimento.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con le Regioni interessate.\nServizi.\nLa stazione dispone dei seguenti servizi:"}
{"id": "1976186", "revid": "767487", "url": "https://it.wikipedia.org/wiki?curid=1976186", "title": "Firmat", "text": "Firmat \u00e8 una citt\u00e0 del dipartimento di General L\u00f3pez nella provincia di Santa Fe, Argentina.\nGeografia fisica.\nDista 107\u00a0km da Rosario, 58\u00a0km da Venado Tuerto e 261\u00a0km dalla capitale provinciale, Santa Fe.\nStoria.\nLa citt\u00e0 \u00e8 stata fondata il 30 agosto 1888 da Carlos Casado del Alisal.\nEconomia.\n\u00c8 uno dei maggiori centri industriali della provincia di Santa Fe.\nSport.\nLa citt\u00e0 \u00e8 sede delle polisportive Club Atl\u00e9tico Argentino de Firmat e Firmat Foot Ball Club.\n\u00c8 la citt\u00e0 natale del calciatore Walter Samuel."}
{"id": "1976190", "revid": "114987990", "url": "https://it.wikipedia.org/wiki?curid=1976190", "title": "Barriera Margherita", "text": "Barriera Margherita \u00e8 una barriera che originariamente delimitava l'area soggetta a dazio comunale di Livorno.\n\u00c8 situata lungo la passeggiata a mare, tra la chiesa di San Jacopo in Acquaviva e lo Stadio Armando Picchi, in un luogo particolarmente suggestivo, sottolineato dalla presenza dell'ingresso di rappresentanza dell'Accademia navale e dai numerosi villini eclettici risalenti agli anni trenta del Novecento.\nPer oltre vent'anni, a partire dagli anni trenta del Novecento, l'edificio di levante della barriera ha ospitato il capolinea della ferrovia Pisa-Tirrenia-Livorno.\nStoria.\nNel 1834 il granduca Leopoldo II di Toscana decret\u00f2 l'ampliamento dell'area del porto franco di Livorno e dette incarico ad Alessandro Manetti di innalzare una nuova cinta doganale, le cui porte e barriere furono progettate da Carlo Reishammer.\nTramontato il porto franco (1868), le Mura Leopoldine restarono a delimitare la zona soggetta dazio comunale, ma, a causa dell'espansione della citt\u00e0, la cinta fu ampliata verso sud (Mura Sabaude) con l'edificazione della nuova Barriera Roma (oggi scomparsa), presso la Cappella di San Michele, e della Barriera Margherita, posta lungo il viale a mare, davanti all'Accademia navale.\nLa Barriera Margherita fu costruita intorno al 1890 su progetto di Adriano Unis, il cui nome \u00e8 legato ad alcune opere eseguite in qualit\u00e0 di collaboratore dell'ingegnere comunale Angiolo Badaloni.\nTuttavia, nel 1912 il confine della cinta daziaria fu spostato lungo la ferrovia Livorno-Roma e, tra il 1915 ed il 1920, le mura furono in gran parte demolite per lasciar spazio ad ampi viali di circonvallazione.\nPertanto, il fabbricato orientale di Barriera Margherita fu modificato (ad eccezione della facciata) e destinato ad ospitare il capolinea della ferrovia Pisa-Tirrenia-Livorno (1935); funzione che mantenne fino al 1960, quando la linea fu chiusa.\nDescrizione.\nLa barriera \u00e8 formata da due corpi di fabbrica sostanzialmente simmetrici, posti ai margini della passeggiata a mare ed un tempo collegati mediante una cancellata.\nI due edifici si presentano interamente rivestiti in pietra di Monsummano; i fronti sono schermati da tre arcate a tutto sesto che sostengono un grande attico, mentre sul retro del fabbricato orientale, un tempo capolinea della ferrovia Pisa-Tirrenia-Livorno, si eleva il volume destinato ad ospitare i locali della stessa stazione."}
{"id": "1976192", "revid": "767487", "url": "https://it.wikipedia.org/wiki?curid=1976192", "title": "Love &amp; Secrets", "text": "Love &amp; Secrets (\"All Good Things\") \u00e8 un film del 2010, diretto da Andrew Jarecki e tra gli altri interpretato da Kirsten Dunst e Ryan Gosling.\nAmbientato nella New York degli anni ottanta, il film narra la surreale storia dell'imprenditore immobiliare Robert Durst, e della scomparsa misteriosa della moglie Kathleen McCormack avvenuta nel 1982.\nTrama.\nNew York, anni ottanta. David Marks \u00e8 figlio di un ricco immobiliarista. Un giorno conosce casualmente Katie, una semplice ragazza di cui subito si innamora e da cui viene ricambiato. Ben presto David e Katie si sposano, andando inizialmente a vivere lontano da New York. Il padre di David per\u00f2 lo convince a tornare e a prendere le redini dell'impero di famiglia.\nDavid \u00e8 ancora terribilmente scosso dalla perdita della madre, che si suicid\u00f2 davanti ai suoi occhi quando era ancora bambino. Cos\u00ec quando Katie gli propone di avere un bambino, David reagisce male e rifiuta l'idea. Quando scopre che Katie \u00e8 rimasta incinta, la costringe ad abortire. Da allora, il rapporto tra i due cambia drasticamente. I due diventano sempre pi\u00f9 distaccati e, quando sono insieme, Katie diventa vittima di abusi e botte da parte di David.\nDopo l'ennesima litigata, una sera Katie scompare e da allora nessuno ha pi\u00f9 sue tracce. Il caso viene archiviato come scomparsa, ma quasi venti anni dopo il caso viene riaperto. Nonostante ci\u00f2, David non viene accusato dell'omicidio di Katie, ma viene incarcerato solo per alcuni mesi.\nProduzione.\n\"Love &amp; Secrets\" nasce da una sceneggiatura frutto della collaborazione tra Andrew Jarecki, Marcus Hinchey e Marc Smerling, basata sulla vita dell'imprenditore e sospetto omicida Robert Durst. Il titolo originale, \"All Good Things, \"\u00e8 un omaggio al negozio di immobili aperto nel 1970 da Durst e McCormack.\nIl cast comprende Ryan Gosling e Kirsten Dunst, rispettivamente nei ruoli di Robert e la signora Durst, diretti da Jarecki stesso, incaricato di la sceneggiatura per il grande schermo. La The Weinstein Company si offr\u00ec di fornire al film 20 milioni di dollari per la produzione, oltre che tutelarne la distribuzione cinematografica nel Nord America.\nI nomi dei protagonisti sono stati cambiati per questioni narrative: Robert Durst diventa David Marks e Kathleen McCormack diventa Katie McCarthy.\nRiprese.\nLe riprese sono iniziate a New York nell'aprile 2008 e in alcune altre localit\u00e0 del Connecticut, per poter usufruire di alcuni incentivi fiscali offerti dallo Stato alle produzioni cinematografiche. Tra le ambientazioni usate per le riprese, un casale abbandonato in Lillinonah Drive, a Brookfield (Connecticut), la Fairfield University per una settimana, il parco pubblico newyorkese \"Carl Schurz Park\", il fiume Housatonic per una sequenza della durata di un minuto, e Waterbury.\nIl 30 e il 31 maggio la troupe si \u00e8 spostata a Shelton, in Connecticut, interessata all'ambiente industriale di Canal Street, dopo aver richiesto e ottenuto il permesso alle autorit\u00e0 apposite. Il 3 giugno, le riprese sono continuate alla Route 7 di Gaylordsville. Tre giorni dopo, un'unit\u00e0 si \u00e8 spostata all'Hospital of Saint Raphael (New Haven) per girare in interni, dove scenografi e operatori hanno impiegato una settimana per la costruzione del set, su un piano in allestimento poi rinnovato in parte grazie all'aiuto della troupe.\nLa troupe ha fatto ritorno a Brookfield per due giorni, per girare alcune scene al Ridgefield Community Center, usato per sostituire la Gracie Mansion di New York. Il 25 e il 26 giugno, a Manhattan tra la 38esima e la 42esima strada e l'incrocio tra la settima e l'ottava Avenue, i negozi sono stati riconvertiti in sexy shop e locali di spogliarello della Times Square anni settanta.\nPromozione.\nIl 25 giugno 2010 la The Weinstein Company ha pubblicato in rete il primo trailer internazionale, incentrato sui risvolti romantici della coppia protagonista e le indagini degli investigatori. Poco meno di quattro mesi dopo, il 14 ottobre la Magnolia ha distribuito un secondo trailer in alta definizione.\nDistribuzione.\nIl film \u00e8 uscito nel circuito cinematografico statunitense il 3 dicembre 2010, su distribuzione Magnolia Pictures; disponibile sulla televisione on demand due giorni dopo.\nIl film doveva originariamente uscire il 24 luglio 2009, ma l'uscita fu annullata per via dei problemi finanziari della The Weinstein Company, che comunque tramite un proprio portavoce tenne a precisare come il film sarebbe stato distribuito il prima possibile. In seguito fu annunciato che il titolo sarebbe uscito circa cinque mesi dopo, l'11 dicembre, salvo poi che anche in quel caso il tutto fu rinviato a data da destinarsi. Nell'agosto 2010 fu poi annunciato che tramite un passaggio di diritti, la Magnolia Pictures si sarebbe occupata della distribuzione cinematografica, puntando a un'uscita per il 17 dicembre 2010.\nNell'ottobre 2009, con la pubblicazione di un bollettino nel quale la Weinstein Company segnalava le uscite venture dei propri titoli, si veniva a sapere che la distribuzione di \"All Good Things\" era prevista per il marzo 2010, ma anche in quel caso fu tutto rinviato. In seguito ai continui rinvii, il regista Jarecki si riappropri\u00f2 dei diritti per la distribuzione statunitense mettendosi alla ricerca di un nuovo distributore interessato al film, lasciando comunque alla Weinstein Company i diritti per la distribuzione internazionale e per la televisione via cavo. Nonostante i continui posticipi e il diniego da parte della The Weinstein di chiarire una posizione al riguardo, secondo alcuni dovuti a problemi finanziari, per altri a causa del materiale poco convincente sotto mano, i \"test screening\" eseguiti avevano riscontrato pareri positivi da parte del pubblico.\nIl film verr\u00e0 distribuito in Italia dal 1\u00ba giugno 2012 a cura della BiM Distribuzione, a quasi due anni dalla distribuzione statunitense."}
{"id": "1976194", "revid": "110157", "url": "https://it.wikipedia.org/wiki?curid=1976194", "title": "Novoural'sk", "text": "Novoural'sk \u00e8 una citt\u00e0 della Russia siberiana estremo occidentale (Oblast' di Sverdlovsk), situata lungo l'alto corso del fiume \"Nejva\", 67\u00a0km a nord di Ekaterinburg; dal punto di vista amministrativo, dipende direttamente dalla oblast' ed \u00e8 sottoposta, in quanto citt\u00e0 chiusa, al controllo del governo federale.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1976205", "revid": "287204", "url": "https://it.wikipedia.org/wiki?curid=1976205", "title": "Jamie Hyneman", "text": "Biografia.\nHyneman \u00e8 nato a Marshall e si \u00e8 trasferito in Colombus. Descrivendo i suoi primi anni di vita, Hyneman disse \"Ero un bambino problematico, sicuramente. Lasciai casa a 14 anni facendo l'autostop per tutto il paese\".\nConsegu\u00ec la laurea di lingua russa nell'Universit\u00e0 dell'Indiana. La sua carriera lavorativa \u00e8 caratterizzata da numerosi mestieri, come attivit\u00e0 subacquee, esperto in sopravvivenza, capitano di imbarcazioni, linguista, proprietario di negozio d'animali, meccanico, ispettore di cemento, chef. Apparentemente ha un caso delicato di acrofobia, come menzionato in uno degli episodi di \"Miti da sfatare\".\nSi occupa poi di effetti speciali e diventa noto come conduttore della trasmissione televisiva MythBusters.\n\u00c8 anche proprietario della \"M5 Industries\" di San Francisco, ovvero il laboratorio di effetti speciali in cui \u00e8 registrato \"Miti da sfatare\". \u00c8 anche conosciuto dai fan di Robot Wars grazie al suo robot Blendo, il quale, per un periodo, fu giudicato troppo pericoloso per l'entrata in competizione. \u00c8 anche il progettista del sistema di telecamere \"Wavecam\". Il 16 maggio 2010 ha ricevuto un dottorato onorario in ingegneria dall'Universit\u00e0 di Villanova in Pennsylvania. \u00c8 apparso nella quindicesima puntata dell'ottava stagione della serie televisiva CSI Las Vegas."}
{"id": "1976207", "revid": "47767", "url": "https://it.wikipedia.org/wiki?curid=1976207", "title": "Chiesa di San Salvatore in Vico", "text": "La chiesa di San Salvatore in Vico \u00e8 una chiesa di Forl\u00ec.\nSorge nella parte ovest del centro storico della citt\u00e0, di fronte al cinquecentesco Oratorio della Madonna della Tosse, nel rione di Ravaldino.\nStoria e descrizione.\nLe prime informazioni della chiesa risalgono alla seconda met\u00e0 del XIII secolo, ma venne completamente ricostruita nel 1546 e, solamente nel 1760, ebbe la facciata progetta dall'architetto Giuseppe Antonio Soratini. Durante le soppressioni napoleoniche il complesso pass\u00f2 sotto controllo demaniale. \nCon la Restaurazione i monaci vi fecero ritorno, ma all'inizio del Novecento la chiesa venne trasformata in un atelier da Bernardino Boifava.\nLa chiesa oggi presenta una facciata in mattoni con portale molto lavorato e capitelli in pietra, ma sembrano mancare, rispetto alla facciata originale, le nicchie laterali poste un tempo entro gli arconi del registro inferiore, le guglie ai lati e i pinnacoli sulla sommit\u00e0 del frontone."}
{"id": "1976210", "revid": "339392", "url": "https://it.wikipedia.org/wiki?curid=1976210", "title": "Ubuntu eee", "text": ""}
{"id": "1976218", "revid": "33741357", "url": "https://it.wikipedia.org/wiki?curid=1976218", "title": "Ubuntu-Eee", "text": ""}
{"id": "1976219", "revid": "599013", "url": "https://it.wikipedia.org/wiki?curid=1976219", "title": "Jos\u00e9 Daniel Valencia", "text": "Carriera.\nClub.\nValencia inizi\u00f2 la carriera nel , ma presto si trasfer\u00ec al Talleres de C\u00f3rdoba, club per il quale ha giocato per gran parte della sua carriera.\nAl Talleres, Valencia ottenne buoni risultati, come il 3\u00ba posto nel Campionato Metropolitano del 1980.\nNel 1986 fece una breve parentesi nel calcio ecuadoriano con l'LDU Portoviejo, ma stette solo un anno, poi torn\u00f2 al Talleres per altre due stagioni.\nNel 1988 si trasfer\u00ec al Guaran\u00ed Antonio Franco, l'anno successivo ando al Rosario Central e nell 1990 and\u00f2 al Wilstermann. Nel 1991 and\u00f2 al San Jos\u00e9 e, nel 1993, all'et\u00e0 di 37 anni, si ritir\u00f2.\nNazionale.\nL'apice della carriera di Valencia ci fu nel 1978 con la conquista dei Mondiali di Argentina '78 con la selezione nazionale. Non gioc\u00f2 la finale, ma aiut\u00f2 in altre partite l'Argentina a vincere la sua prima Coppa del Mondo.\nValencia fu selezionato per giocare con l'Argentina anche ai Mondiali di Spagna '82, ma i bianco-azzurri vennero eliminati al 2\u00ba girone. Si ritir\u00f2 dal calcio internazionale alla fine del torneo, dopo aver rappresentato l'Argentina per 41 volte, segnando 5 gol."}
{"id": "1976226", "revid": "812251", "url": "https://it.wikipedia.org/wiki?curid=1976226", "title": "Cetra da tavolo", "text": "La cetra da tavolo (o anche semplicemente cetra; in tedesco Zither) \u00e8 uno strumento musicale popolare, appartenente alla famiglia dei cordofoni, in uso in Germania meridionale, Slovenia, Tirolo e Paesi limitrofi.\nDescrizione.\nLe corde vengono tese al di sopra un risuonatore come avviene per il salterio ed il dulcimer di cui, secondo alcuni, \u00e8 un parente affine.\nNe esistono due varianti:\nin entrambi i casi si ha una cassa armonica piatta in cui viene creata un'apertura ellittica o circolare (rosone) e una tastiera. Vengono tese cinque corde sulla tastiera, e sulla cassa armonica, a seconda dei modelli, da 17 a 20 corde.\nLe corde.\nLe corde utilizzate (costruite in metallo, nylon o budello) sono di due tipi:\nL'accordatura avviene nelle maniere pi\u00f9 disparate.\nTecnica di uso.\nCon la mano sinistra si premono le cinque corde sui tasti, mentre con la mano destra, il pollice utilizza uno speciale plettro per suonare le corde della tastiera mentre le altre dita suonano le altre corde come accompagnamento."}
{"id": "1976228", "revid": "33689", "url": "https://it.wikipedia.org/wiki?curid=1976228", "title": "Flavio Sporacio", "text": "Biografia.\nNel 448 era \"comes\", poi, tra il 450 e il 451, fu \"comes domesticorum peditum\"; in questa veste prese parte a diverse sessioni del concilio di Calcedonia tra l'8 e il 25 ottobre 451.\nNel 452 fu nominato console dalla corte orientale, ma pare che non sia stato riconosciuto dalla corte occidentale.\nCome attestato da Teodoreto di Cirro, era un cristiano devoto, tanto che lo scrittore gli dedic\u00f2 la propria opera \"Haereticarum fabularum compedium\". Probabilmente va identificato con lo Sporacio che edific\u00f2 la chiesa di San Teodoro a Costantinopoli: esisteva una piccola chiesa dedicata a san Teodoro nei pressi del palazzo di Sporacio, che si salv\u00f2 da un incendio della citt\u00e0; Sporacio attribu\u00ec questo evento all'intervento del santo e ricostru\u00ec pi\u00f9 grande e fastosa la vecchia chiesa, la cui dedica, scritta da Sporacio stesso, \u00e8 conservata nell\"Antologia Palatina\". Sempre l\"Antologia\" attesta che Sporacio fu seppellito nella chiesa che aveva fatto erigere dal nipote Anatolio, che aveva cresciuto come un figlio."}
{"id": "1976237", "revid": "44939", "url": "https://it.wikipedia.org/wiki?curid=1976237", "title": "Tautomero", "text": ""}
{"id": "1976240", "revid": "37401", "url": "https://it.wikipedia.org/wiki?curid=1976240", "title": "Mafia di Corleone", "text": ""}
{"id": "1976241", "revid": "2730", "url": "https://it.wikipedia.org/wiki?curid=1976241", "title": "Porcellana feldspatica", "text": " \nLa porcellana feldspatica \u00e8 un tipo di prodotto ceramico, in questo caso una porcellana, che ha una particolare resistenza alla rottura: \u00e8 resistente al calore, agli shock termici, alla scalfittura, ai graffi e agli urti.\nViene usata, oltre alla produzione di stoviglie, anche per costruire fusibili.\nDescrizione.\n\u00c8 composta di una miscela in cui sono presenti feldspato (da cui il nome), caolino e quarzo; qualche volta viene aggiunta argilla. In base alla miscela si distingue per questo dalla porcellana fosfatica e dalla porcellana fritta.\nTipologie.\nSotto la definizione di porcellana feldspatica vengono ricomprese: "}
{"id": "1976245", "revid": "287204", "url": "https://it.wikipedia.org/wiki?curid=1976245", "title": "Rachelle Lefevre", "text": ""}
{"id": "1976246", "revid": "155613", "url": "https://it.wikipedia.org/wiki?curid=1976246", "title": "Barriera regina Margherita", "text": ""}
{"id": "1976247", "revid": "37401", "url": "https://it.wikipedia.org/wiki?curid=1976247", "title": "Cosca dei corleonesi", "text": ""}
{"id": "1976252", "revid": "155613", "url": "https://it.wikipedia.org/wiki?curid=1976252", "title": "Barriera Garibaldi", "text": ""}
{"id": "1976254", "revid": "169529", "url": "https://it.wikipedia.org/wiki?curid=1976254", "title": "Piero Treves", "text": "Biografia.\nLa famiglia e gli inizi.\nFiglio del leader socialista gradualista Claudio Treves, comp\u00ec gli studi liceali a Milano.\nNel 1926 il padre era espatriato clandestinamente in Francia, e da allora i suoi familiari erano stati strettamente sorvegliati.\nEra cugino dello scrittore, pittore e politico italiano Carlo Levi, che fu anch'egli antifascista e perseguitato dal regime fascista.\nI primi studi.\nNel 1927 si iscrisse all'Universit\u00e0 degli Studi di Torino, dove si dedic\u00f2 alle Lettere classiche. Qui si leg\u00f2 soprattutto a Gaetano De Sanctis, suo professore di Storia antica: quando questi si trasfer\u00ec a Roma, Treves lo segu\u00ec, e a Roma consegu\u00ec la laurea nel novembre del 1931.\nLa sua tesi fu pubblicata nel 1933 per interessamento di Benedetto Croce presso Laterza, con il titolo \"Demostene e la libert\u00e0 greca\": fu un libro dichiaratamente antifascista.\nOltre ad alcuni studi di letteratura greca (legati al magistero torinese di Augusto Rostagni), pubblic\u00f2 in quegli anni numerosi lavori di storia greca e romana, contribuendo ad importanti dibattiti storiografici, che lo videro precocemente contrapposto all'altro grande allievo di De Sanctis, Arnaldo Momigliano: cos\u00ec nel discutere sulle cause della seconda guerra punica, oppure sulla natura e il significato della libert\u00e0 nella Grecia antica.\nSotto il fascismo.\nIl lavoro di ricerca era per\u00f2 condizionato dalla situazione politica. Gi\u00e0 nel 1925 fu espulso dal Liceo Manzoni di Milano.\nIl padre Claudio Treves, leader socialista e gi\u00e0 deputato al parlamento, era in esilio in Francia dal 1926, e da allora i suoi familiari erano stati strettamente sorvegliati .\nImpossibilitato alla carriera universitaria, Treves lavor\u00f2 come precettore nella casa del conte Alessandro Casati ad Arcore, pubblic\u00f2 commenti scolastici a testi greci, e collabor\u00f2 dal 1933 all'Enciclopedia Treccani: il suo maestro De Sanctis, esonerato nel 1931 dall'universit\u00e0 per rifiuto di prestare il giuramento di fedelt\u00e0 al Fascismo, era responsabile della sezione di antichit\u00e0 classica.\nL'attivit\u00e0 di giornalista.\nL'entrata in vigore delle leggi razziali nell'autunno del 1938 condusse Treves in esilio nel Regno Unito: dopo lo scoppio della seconda guerra mondiale svolse con il fratello Paolo attivit\u00e0 giornalistica presso Radio Londra, e successivamente lavor\u00f2 come corrispondente (anche per il \u201cCorriere della Sera\u201d) fino al ritorno in Italia, nel 1955.\nIn contatto con il fecondo ambiente dell'Ufficio Studi della Banca Commerciale Italiana guidato dal cugino Antonello Gerbi (sotto la supervisione di Raffaele Mattioli), al giornalismo continu\u00f2 a dedicarsi anche in patria, con recensioni, elzeviri, ritratti e articoli memoriali, nei quali rivers\u00f2 l'esperienza ricchissima di una vita.\nAncora pochi giorni prima della morte, rievocava in un'intervista su \u201cLa Stampa\u201d il duello che nel 1915 aveva opposto il padre Claudio Treves a Benito Mussolini: \"Non credo vi siano mai state due persone pi\u00f9 antitetiche. Mio padre era fondamentalmente un uomo di cultura, odiava la demagogia, la retorica vana, il gonfiarsi le gote, insomma tutto ci\u00f2 che caratterizza il cosiddetto 'villan rifatto'. Questo era precisamente Mussolini, il quale si faceva bello di una cultura che non aveva...\".\nL'universit\u00e0 e le opere storiche.\nTornato a Milano, inizi\u00f2 finalmente l'insegnamento come incaricato presso l'Universit\u00e0 Statale di Milano.\nRiprese allora con pi\u00f9 continuit\u00e0 anche la pubblicazione di lavori di argomento storico: di particolare rilievo le ricerche sul mito di Alessandro Magno e sul rapporto tra cultura e politica in et\u00e0 ellenistica (\"Euforione e la storia ellenistica\").\nAmpie energie dedic\u00f2 allo studio di alcuni amati autori dell'Ottocento italiano: ne derivarono edizioni commentate di Carducci (\"Poesie scelte\", Novara, Edizioni per il Club del libro, 1968), Pascoli (\"L'opera poetica\", Firenze, Alinari, 1980), e degli \"Scritti Letterari di Carlo Cattaneo\" (2 voll., Firenze, Le Monnier, 1981).\nMa l'ambito al quale Treves si dedic\u00f2 pi\u00f9 di ogni altro, meritandosi fama di eruditissimo, fu la storia degli studi classici in Italia, di cui deline\u00f2 la vicenda con taglio originale e attenzione anche a episodi e figure minori.\nProfessore ordinario di Storia greca dal 1962, insegn\u00f2 presso le Universit\u00e0 degli Studi di Trieste (1963-65), Firenze (1965-69) e Venezia (1969-1981).\nStese numerose voci per il \"Dizionario Biografico degli Italiani\", e pubblic\u00f2 scritti sulla storia del Novecento, riuniti postumi in volume (\"Scritti novecenteschi\").\nUna testimonianza.\nOsserva Alberto Cavaglion, nell'introduzione agli \"Scritti novecenteschi\":\nGli ultimi anni.\nAttivo sino alla fine nonostante le complicazioni della malattia di Parkinson, Treves cur\u00f2 personalmente l'allestimento di due raccolte di studi, uscite nel 1992 (\"Ottocento italiano fra il nuovo e l'antico\"; \"Tradizione classica e rinnovamento della storiografia\").\nNel 2011 ha visto la luce per i tipi di Nino Aragno Editore una scelta di scritti di storiografia classica (\"Le piace Tacito?\"), compresa l'importante prolusione triestina su \"Cento anni di storie della storia greca\".\nLa sua ricca biblioteca fu donata dagli eredi alla Fondazione Querini Stampalia e, per la parte dedicata alla storia della storiografia, all'Istituto italiano per gli studi storici."}
{"id": "1976255", "revid": "287204", "url": "https://it.wikipedia.org/wiki?curid=1976255", "title": "Quattro nobili verit\u00e0", "text": "Le quattro nobili verit\u00e0 (in sanscrito: \u091a\u0924\u094d\u0935\u093e\u0930\u093f \u0906\u0930\u094d\u092f\u0938\u0924\u094d\u092f\u093e\u0928\u093f \"catv\u0101ri-\u0101rya-saty\u0101ni\", p\u0101li \"catt\u0101ri ariya-sacc\u0101ni\", cinese \u56db\u8ae6 pinyin \"s\u00ec d\u00ec\" Wade-Giles \"ssu-ti\", giapponese \"shitai\", tibetano \" 'phags pa'i bden pa bzhi, bden pa rnam pa bzhi\", coreano \uc0ac\uc81c \"sa che\", vietnamita \"t\u1ee9 \u0111\u1ebf\") rappresentano un elemento cardine della dottrina buddhista.\nLa narrazione classica delle vicende che portarono il principe Siddh\u0101rtha Gautama, detto il Buddha, a sviluppare la dottrina della religione, di cui fu il primo maestro, lo riporta tanto sollecito e ansioso di risolvere il problema esistenziale di base della vita umana, dall'abbandonare la vita principesca di palazzo per intraprendere le varie vie di ricerca e di pratica religiosa del tempo.\nLa prima conclusione ferma di tale ricerca fu lo sviluppo della dottrina delle quattro nobili verit\u00e0, della cui essenza gli sorse la consapevolezza durante una meditazione condotta nel Parco dei Cervi (o delle gazzelle) di S\u0101rn\u0101th, presso Varanasi.\nLa formulazione delle quattro nobili verit\u00e0.\nLa formulazione classica delle \"quattro nobili verit\u00e0\", esposta nel \"Discorso della messa in moto della ruota della Dottrina\" (\"Dharmacakrapravartana S\u016btra\", sans., \"Dhammacakkappavattana Sutta\", p\u0101li) \u00e8:\nLa Verit\u00e0 del dolore.\nNella vita degli esseri senzienti (sanscrito \"sattva\", p\u0101li \"satta\", cin. \u8846\u751f \"zh\u00f2ngsh\u0113ng\", giapp. \"sh\u016bj\u014d\", tib. \"sems-can\"), tra cui l'essere umano, \u00e8 insita la \"sofferenza\" (san. \"du\u1e25kha\", p\u0101li \"dukkha\", cin. \u82e6 \"k\u01d4\", giapp. \"ku\", tib. \"sdug-bsngal\"). Tale esperienza del dolore riguarda anche i momenti di \"appagamento\" e \"serenit\u00e0\" in quanto essi stessi impermanenti. Nei testi canonici il Buddha Shakyamuni individua otto tipi di dolore:\nQuesta lista di otto dolori viene riassunta in tre categorie (san. \"tri-du\u1e25khat\u0101\", p\u0101li \"tidukkhat\u0101\", cin. \u4e09\u82e6 \"s\u0101nk\u01d4\", giapp. \"sanku\", tib. \"sdug bsngal gsum\"):\nIl \"dolore\" affligge l'uomo a motivo dell'impermanenza sia propria che di tutto ci\u00f2 che sperimenta e conosce in vita, per effetto della sua nascita immersa nel \"sa\u1e43s\u0101ra\" e per l'adesione alla credenza in un s\u00e9 imperituro.Questa sofferenza si rivela ed \u00e8 percepita non solo quando si constata l'ineluttabilit\u00e0 di malattia, vecchiaia e morte, ma anche quando si \u00e8 costretti al contatto con ci\u00f2 che non si ama (contatti, connessioni, relazioni, interazioni con persone, cose od eventi sgradevoli ecc.), come pure \u00e8 percepita quando si \u00e8 costretti alla separazione da ci\u00f2 che si ama o in cui ci si diletta, o ancora quando si risente di un disagio esistenziale derivante dallo scontrarsi con una realt\u00e0 che non soddisfa la propria adesione all'idea di un \"s\u00e9\" solido, affidabile ed imperituro. La frustrazione dei desideri \u00e8 una delle pi\u00f9 usuali percezioni del \"dolore\".Pi\u00f9 in generale, la constatazione che viene fatta nella \"Prima nobile verit\u00e0\" \u00e8 che esiste nella vita dell'uomo una \"sofferenza\" associata indistricatamente all'essere nel mondo un mutevole \u00abcomposto di aggregati\u00bb.\nLa Verit\u00e0 dell'origine del dolore.\nIl \"dolore\" non \u00e8 colpa del mondo, n\u00e9 del fato o di una divinit\u00e0; n\u00e9 avviene per caso. Ha origine dentro di noi, dalla ricerca della felicit\u00e0 in ci\u00f2 che \u00e8 transitorio, spinti dalla sete, o brama (sanscrito \"t\u1e5b\u1e63\u1e47\u0101\", p\u0101li \"ta\u1e47h\u0101\", cin. \u611b \"\u00e0i\", giapp. \"ai\", tib. \"sred pa\"), per ci\u00f2 che non \u00e8 soddisfacente. Si manifesta nelle tre forme di:\nLa Verit\u00e0 della cessazione del dolore.\n\"Esiste l'emancipazione dal dolore\".Per sperimentare l\"'emancipazione dal dolore\", occorre lasciare andare \"t\u1e5b\u1e63\u1e47\u0101\", l'attaccamento alle cose e alle persone, alla scala di valori ingannevoli per cui ci\u00f2 che \u00e8 provvisorio \u00e8 maggiormente desiderabile. Questo stato di cessazione viene denominato \"nirodha\" (san. e p\u0101li, cin. \u6ec5 \"mi\u00e8\", giapp. \"metsu\", tib. \"gog pa\").\nLa Verit\u00e0 della via che porta alla cessazione del dolore.\n\"Esiste un percorso di pratica da seguire per emanciparsi dal dolore\".\u00c8 il percorso spirituale da intraprendere per avvicinarsi al \"nirv\u0101\u1e47a\" (p\u0101li \"nibb\u0101na\", cin. \u6d85\u69c3 \"ni\u00e8p\u00e1n\", giapp. \"nehan\", tib. \"mya ngan las 'das pa\").\nEsso \u00e8 detto il Nobile ottuplice sentiero.\nLa dottrina delle quattro nobili verit\u00e0 nella scuola Therav\u0101da e nel \"Visuddhimagga\" di Buddhaghosa.\nNella scuola buddhista Therav\u0101da, la dottrina delle \"quattro nobili verit\u00e0\" \u00e8 il cardine del proprio messaggio di \"salvezza\" dal dolore offerto, secondo gli insegnamenti di questa scuola, agli esseri umani capaci e ben disposti ad ascoltare, ad imparare e a metterne in pratica le dottrine. A proposito dell'insegnamento delle \"quattro nobili verit\u00e0\" il Buddha disse averlo scoperto tramite la propria conoscenza intuitiva, e che esistano o no i Buddha queste quattro verit\u00e0 esistono, essendo un Buddha chi le rivela al mondo. Lo sforzo esegetico di questa scuola su questa dottrina \u00e8 stato profondo, in particolar modo con il \"Visuddhimagga\", opera del monaco indiano Buddhaghosa (V secolo d.C.). In questa opera Buddhaghosa sottolinea come queste verit\u00e0 insegnate dal Buddha Shakyamuni siano 'solo' quattro, implicando una globale valutazione dell'esistenza umana e come, attraverso questa stessa esistenza, si possa realizzare la \"liberazione\" dal dolore. Secondo Buddhaghosa, la \"liberazione\" emerge proprio quando si ha una immediata, simultanea e quadruplice consapevolezza di queste \"verit\u00e0\". Ma le quattro nobili verit\u00e0 per Buddhaghosa sono tutte immancabilmente vuote, cos\u00ec recita il \"Visuddhimagga\": \nLe quattro nobili verit\u00e0 e la loro vacuit\u00e0 vanno tuttavia apprese in una singola intuizione e in un solo istante, cos\u00ec John Ross Carter: \u00abSebbene la tradizione [Therav\u0101da] abbia continuato a elaborare analisi delle Quattro Verit\u00e0 formulate in base a varie composizioni numeriche (pi\u00f9 spesso con il numero sedici) essa ha mantenuto la convinzione che quando le verit\u00e0 vengono pienamente afferrate e soteriologicamente conosciute ci\u00f2 avvenga con un'unica conoscenza, per mezzo di una singola intuizione e in un solo istante. Questa conoscenza delle Quattro Verit\u00e0, sostengono, \u00e8 di per s\u00e9 salvifica.\u00bb.\nDodici Fasi.\nIl \"Discorso della messa in moto della ruota della Dottrina\" individua tre fasi nella comprensione di ogni verit\u00e0, per un totale di dodici passi. Le tre fasi per la comprensione di ciascuna verit\u00e0 sono: \nLa dottrina delle quattro nobili verit\u00e0 nel Mah\u0101y\u0101na.\nLa letteratura dei \"Praj\u00f1\u0101p\u0101ramit\u0101 S\u016btra\", letteratura canonica a fondamento del Mah\u0101y\u0101na, risalente per le parti pi\u00f9 antiche messe per iscritto al I secolo a.C., anticipava la vacuit\u00e0 delle quattro nobili verit\u00e0, ribadita, tre secoli dopo, nelle opere di N\u0101g\u0101rjuna (II secolo d.C.) e sei secoli dopo nel \"Visuddhimagga\" di Buddhaghosa.\nNel II secolo d.C. N\u0101g\u0101rjuna, fondatore della scuola M\u0101dhyamika e patriarca di tutte le scuole Mah\u0101y\u0101na, nella sua opera principale, il \"Madhyamakak\u0101rik\u0101\" (Stanze del Cammino di mezzo) dedica un intero capitolo, il XXIV, all'analisi delle quattro nobili verit\u00e0. Anticipando il \"Visuddhimagga\" di Buddhaghosa, anche N\u0101g\u0101rjuna spiega come esse siano vuote, introducendo, di seguito, la dottrina delle due verit\u00e0: la \"Verit\u00e0 convenzionale\" (san. \"sa\u1e43v\u1e5bti-satya\") e la \"Verit\u00e0 assoluta\" (san. \"param\u0101rtha-satya\" o \"\u015b\u016bnyat\u0101-satya\"). Persino il dolore (\"du\u1e25kha\") non pu\u00f2 esibire una propria sussistenza ontologica. Tutto \u00e8 davvero vuoto di propriet\u00e0 inerente.\nCos\u00ec anche il m\u0101dhyamika \u015a\u0101ntideva (VII-VIII secolo) nel suo \"Bodhicary\u0101vat\u0101ra\":\nIl commentatore del \"Bodhicary\u0101vat\u0101ra\" di \u015a\u0101ntideva, Praj\u00f1\u0101karamati (XI secolo) nel suo \"Bodhicary\u0101vat\u0101rapa\u00f1jika\" arriv\u00f2 a sostenere che la dottrina delle quattro nobili verit\u00e0 \u00e8 in contrasto con quella della vacuit\u00e0 e che solo la terza, il \"nirodha\", \u00e8 una verit\u00e0 ultima, le restanti tre sono elaborate per il mondo, sono \"mondane\".\nNel \"Sutra del Loto\" (\"Saddharmapundar\u012bka-s\u016btra\", sutra a fondamento del Mah\u0101y\u0101na le cui pi\u00f9 antiche redazioni scritte appartengono ad un periodo a cavallo dell'inizio della nostra Era) l'enunciazione delle quattro nobili verit\u00e0 compare nel \"Prologo\" dello stesso sutra quando il Buddha Shakyamuni ricorda che, \"illimitati \"kalpa\" fa\" comparve nel mondo un altro buddha, denominato \"Candras\u016bryaprad\u012bpa\" (Luce della Luna e del Sole) il quale insegn\u00f2 agli \"uditori\" (san. \"\u015br\u0101vaka\", termine con cui nei s\u016btra mah\u0101y\u0101na vengono indicati i seguaci del Buddhismo dei Nik\u0101ya) la:\nQuesta presentazione delle quattro nobili verit\u00e0 nella parte pi\u00f9 antica del \"Sutra del Loto\" (risalente al I secolo d.C.) indica che secondo le dottrine esposte in questo Sutra, e attribuite da questo testo allo stesso Buddha \u015a\u0101kyamuni, la dottrina delle quattro nobili verit\u00e0 non esaurisce l'insegnamento buddhista il quale deve invece mirare all\"anuttar\u0101-samyak-sa\u1e43bodhi\" ovvero all'illuminazione profonda e non limitarsi al \"nirv\u0101\u1e47a\" generato dalla comprensione delle quattro nobili verit\u00e0. Nel suo complesso il \"Sutra del Loto\" non insiste sulle dottrine del \"du\u1e25kha\" (la sofferenza, la prima delle quattro nobili verit\u00e0) e dell\"anitya\" (impermanenza dei fenomeni), quanto piuttosto su quelle dell\"'an\u0101tman\" e dello \"\u015b\u016bnyat\u0101\" (assenza di sostanzialit\u00e0 inerente a tutti i fenomeni).\nIl Dharma esposto nei primi 14 capitoli del Sutra del Loto corrisponde alla verit\u00e0 dell'apparire dei fenomeni secondo la causazione che segue le dieci condizioni (o \"talit\u00e0\", sanscrito \"tathata\") descritte nel del \"Sutra\". Il Dharma profondo \u00e8 quindi nella comprensione della causa dei fenomeni; la realizzazione spirituale, la \"bodhi\" profonda (l\"anuttar\u0101-samyak-sa\u1e43bodhi\"), consiste nel comprendere questa \"causa\" dell'esistere, mentre la verit\u00e0 della sofferenza (\"du\u1e25kha\"), come anche la dottrina dell\"'anitya\", implica solo un giudizio. Nel \"Sutra del Loto\" non viene quindi enfatizzata la verit\u00e0 della sofferenza contenuta nelle quattro nobili verit\u00e0. Ecco perch\u00e9 quando il Buddha \u00e8 sollecitato a insegnare la Legge \"profonda\" () non la esprime con la dottrina delle quattro nobili verit\u00e0 (considerata nel \"Sutra\" come dottrina \"h\u012bnay\u0101na\"), ma la esprime secondo le dieci talit\u00e0 (o condizioni, sanscrito \"tath\u0101t\u0101\", dottrina \"mah\u0101y\u0101na\")."}
{"id": "1976259", "revid": "37401", "url": "https://it.wikipedia.org/wiki?curid=1976259", "title": "Mesopotamia", "text": "La Mesopotamia (dal greco \u039c\u03b5\u03c3\u03bf\u03c0\u03bf\u03c4\u03b1\u03bc\u03af\u03b1, \"Mesopotam\u00eda\", comp. di \u03bc\u03ad\u03c3\u03bf\u03c2-, \"m\u00e9sos\"-, 'centrale', 'che sta in mezzo', e \u03c0\u03bf\u03c4\u03b1\u03bc\u03cc\u03c2, \"potam\u00f3s\", 'fiume', con il suffisso \"-ia\", 'landa'; quindi 'terra fra i fiumi', il Tigri e l'Eufrate) \u00e8 una regione storica del Vicino Oriente antico, parte della cosiddetta Mezzaluna Fertile.\nDescrizione.\nLa Mesopotamia fu abitata all'inizio dai Sumeri, poi dagli Accadi, dai Gutei, dagli Amorrei (\ud808\ude25\ud808\udf05, \"Martu\" in sumerico), dai Babilonesi, dai Cassiti, dagli Assiri e dai Persiani.\nCon il termine Mesopotamia i Greci intendevano la zona settentrionale che si estende tra l'Eufrate e il Tigri. Con il tempo l'uso di questa definizione divenne di pi\u00f9 ampio respiro, fino a comprendere anche le zone limitrofe. Oggi possiamo impropriamente definirne i confini indicandoli con la catena dei monti Zagros a est, quella del Tauro a nord, steppe e deserti a ovest e sud-ovest e, infine, il Golfo Persico a sud (la zona paludosa dello Shatt al-'Arab). Nella suddivisione territoriale odierna corrisponde quindi ai territori dell'Iraq, e a parte di territori di Turchia, Siria, Iran, Arabia Saudita e Kuwait. La regione era considerata uno dei corni della mezzaluna fertile e vi si trovavano, allo stato selvatico, quelli che sarebbero diventati gli alimenti base della dieta dell'uomo nell'antichit\u00e0: cereali, leguminose, ovini e bovini.\nForeste di tipo mediterraneo sulle montagne a nord ospitavano una flora di querce, pini, cedri e ginepri e una fauna di animali selvatici quali leopardi, leoni e cervi che ritroviamo anche nell'iconografia dell'arte giunta fino a noi. Da questa catena montuosa, il Tauro, parte il percorso dei due fiumi, molto importante per la popolazione. Difatti ha influito molto sulla vita e mentalit\u00e0 dei popoli che l'abitavano: sorgendo in una catena montuosa a clima mediterraneo, entrambi i fiumi erano soggetti a una portata variabile e a improvvise e disastrose inondazioni, tanto che nel corso dei millenni pi\u00f9 volte hanno cambiato il corso del proprio letto. Proseguendo verso sud, i due fiumi si gettavano nel golfo con estuari separati ma, con il passare del tempo, costituirono la regione paludosa dello Shatt al-'Arab unendo il proprio percorso.\nAgricoltura.\nSpesso il bacino mesopotamico viene raffrontato per similitudine con quello del Nilo, entrambi hanno infatti favorito lo sviluppo delle civilt\u00e0 umane, ma con sostanziali differenze. Il grande fiume africano, a causa della sua nascita in zona monsonica, assicurava piene regolari e feconde grazie al limo che depositava, mentre il Tigri e l'Eufrate, per la loro imprevedibilit\u00e0, furono un importante stimolo per la costruzione di opere di irrigazione e di regolazione delle acque.\nArchitettura.\nDal punto di vista architettonico sono da considerare di particolare importanza le cosiddette \"ziqqurat\", edifici templari a forma di piramide, caratterizzate da una sovrapposizione di piani, sul cui culmine era edificato un tempio dedicato al dio della citt\u00e0. Si suppone che le ziggurat potessero essere utilizzate anche per le osservazioni astronomiche, scienza in cui i Babilonesi erano particolarmente esperti. La pi\u00f9 antica ziqqurat a noi pervenuta si trova nell'antica citt\u00e0 di Ur, sud della Mesopotamia, e risale all'epoca del re Urnammu (ca. 2050 a.C.).\nStoria.\nLa regione fu abitata da tempi remotissimi e qui si sono sviluppate precocemente importanti civilt\u00e0: i Sumeri, gli Assiri e i Babilonesi sono le pi\u00f9 famose, altre (p.es. gli Accadi) ebbero minore fama oppure - come nel caso per esempio della civilt\u00e0 persiana e di quella ellenistica - investirono questa regione insieme irradiandosi da altri centri.\nDopo la conquista araba nel VII-VIII secolo d.C., non si usa pi\u00f9 il termine geografico di Mesopotamia, anche se in linea di principio questo sarebbe applicabile fino ai giorni nostri.\nStoria degli studi archeologici.\nLa conoscenza della storia delle grandi culture della Mesopotamia \u00e8 relativamente recente. All'inizio del XVIII secolo, la traduzione della raccolta favolistica araba delle \"Mille e una notte\" provoc\u00f2 un rinnovato interesse per questa terra, considerata misteriosa e ostile. Numerosi studiosi intrapresero viaggi dai quali tornarono carichi di osservazioni e reperti archeologici relativi alle antiche civilt\u00e0 mesopotamiche.\nDopo la spedizione napoleonica in Egitto, con la riscoperta della sua civilt\u00e0 millenaria, molti studiosi si avventurarono, all'inizio del XIX secolo, nella \"terra dei due fiumi\".\nFu Paul \u00c9mile Botta, console francese a Mosul, a promuovere i primi scavi sistematici intrapresi in Mesopotamia, negli anni quaranta del XIX secolo. Di l\u00ec a breve, Austen Henry Layard cominci\u00f2 a condurre degli scavi presso Ninive, dove rintracci\u00f2 sculture e bassorilievi, ma soprattutto l'importantissima biblioteca di Assurbanipal, dove il re assiro aveva raccolto numerose opere della letteratura babilonese.\nIntorno al 1850, William Kennett Loftus effettu\u00f2 ricerche tra le rovine di Warka, l'antica Uruk. Quando, nel 1855, un battello carico di reperti da Dur-Sharrukin si rovesci\u00f2 causandone quasi l'intera perdita nel Tigri (si salv\u00f2 solo un decimo del materiale), le operazioni vennero sospese per un ventennio. Fu a questo punto che George Smith, nel 1872, individu\u00f2 in una tavoletta cuneiforme proveniente da Ninive che riportava il racconto di un mitico diluvio universale. Ci\u00f2 produsse una nuova spinta nell'esplorazione, questa volta pi\u00f9 sistematica, e furono scavati nuovi siti.\nScavi francesi presero avvio nel 1877, presso Tello, l'antica Girsu: \u00e8 a questi scavi che si deve la scoperta della civilt\u00e0 sumerica, fino ad allora sconosciuta. Negli anni ottanta, Hormuzd Rassam lavor\u00f2 per conto del British Museum a Sippar e in altre zone della Babilonia centrale. A partire dal 1889, una spedizione americana lavor\u00f2 presso Nippur, dove furono rintracciate case paleobabilonesi e numerose biblioteche, le cui tavolette contribuirono alla decifrazione della lingua sumera.\nSul volgere del secolo, le ricerche archeologiche in Mesopotamia avevano assunto ormai connotati politici ed erano fonte di prestigio internazionale. La Germania non volle rimanere indietro: nel gennaio 1898 venne fondata l'associazione volontaria Deutsche Orient-Gesellschaft (DOG), che coordin\u00f2 scavi presso Uruk (1912). Ben presto gli scavi tedeschi raggiunsero strati del III millennio a.C. Fin dal 1899 il tedesco Robert Koldewey scav\u00f2 per conto della DOG a Babilonia: vi trover\u00e0 la fossa che era servita da fondamenta all'Etemenanki dedicata a Marduk.\nSempre agli inizi del XX secolo la decifrazione della scrittura cuneiforme aveva fatto sufficienti passi avanti da creare un \"dibattito Bibbia-Babele\", avviato dall'assiriologo Friedrich Delitzsch, dibattito consistente nello studio in parallelo del racconto del Diluvio universale (contenuto tanto nella Bibbia quanto nell'epopea di Gilgamesh). Il dibattito assunse presto connotati antisemiti.\nAltri studiosi di rilievo nella storia dell'archeologia della Mesopotamia sono Thomas Edward Lawrence e Leonard Woolley.\nDi rilievo fu anche una spedizione italiana, che oper\u00f2 nella Siria occidentale, a Tell Mardikh (l'antica Ebla), negli anni settanta del XX secolo.\nDagli inizi del XX secolo, la volont\u00e0 di riportare alla luce queste importanti civilt\u00e0 ha trovato ostacolo solamente nella seconda guerra mondiale e nella prima e seconda guerra del golfo. In particolare, dal 2003 si \u00e8 potuto assistere a uno spietato saccheggio dei siti da parte dei tombaroli. \u00c8, per il resto, immensa la quantit\u00e0 di reperti non ancora catalogati che riguardano l'assiriologia."}
{"id": "1976265", "revid": "729019", "url": "https://it.wikipedia.org/wiki?curid=1976265", "title": "Dirk De Wolf", "text": "Fu professionista dal 1983 al 1994, riuscendo a vincere la Liegi-Bastogne-Liegi 1992 e l'argento ai campionati del mondo 1990 a Utsunomiya.\nCarriera.\nPassato professionista nel 1983, si mise subito in luce vincendo una tappa alla Parigi-Nizza. La sua prima affermazione di rilievo risale al 1989, quando nella Quattro Giorni di Dunkerque vinse una tappa e si impose nella classifica generale; nella stessa stagione si classific\u00f2 secondo nella Parigi-Roubaix, battuto dal solo Jean-Marie Wampers.\nNel 1990 ottenne un clamoroso secondo posto ai mondiali su strada di Utsunomiya dietro al connazionale Rudy Dhaenens e davanti a Gianni Bugno. Nel 1991 vinse una tappa alla Tirreno-Adriatico e il Giro dell'Appennino; l'anno dopo tocc\u00f2 quindi l'apice della carriera conquistando la Liegi-Bastogne-Liegi 1992. Si ritir\u00f2 dalle corse nel 1994.\nDal 2009 al 2012 ha ricoperto l'incarico di direttore sportivo nel team Lotto, squadra professionistica belga con licenza UCI ProTour."}
{"id": "1976267", "revid": "110157", "url": "https://it.wikipedia.org/wiki?curid=1976267", "title": "Campionato europeo di pallavolo femminile 1981", "text": "Il campionato europeo di pallavolo femminile 1981 si \u00e8 svolto dal 19 al 27 settembre 1991 a Pernik e Sofia in Bulgaria: al torneo hanno partecipato dodici squadre nazionali europee e la vittoria finale \u00e8 andata per la prima volta alla .\nQualificazioni.\nAl torneo hanno partecipato: la nazionale del paese organizzatore, le prime cinque nazionali classificate al campionato europeo 1979 e sei nazionali qualificate tramite il torneo di qualificazione.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nFase a gironi.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:\nPodio.\nCampione.\nBulgaria(Primo titolo)\nSecondo posto.\nURSS\nTerzo posto.\nUngheria"}
{"id": "1976273", "revid": "599013", "url": "https://it.wikipedia.org/wiki?curid=1976273", "title": "Pat Nevin", "text": "Caratteristiche tecniche.\nEra un'ala.\nCarriera.\nClub.\nHa giocato nella prima divisione inglese.\nNazionale.\nHa partecipato ai Mondiali Under-20 del 1983 ed agli Europei del 1992."}
{"id": "1976275", "revid": "121962755", "url": "https://it.wikipedia.org/wiki?curid=1976275", "title": "Ciclo mitologico", "text": "Nella mitologia irlandese il Ciclo mitologico rappresenta uno dei quattro cicli principali. Rappresenta ci\u00f2 che rimane della mitologia pagana dell'Irlanda pre-cristiana, anche se i suoi protagonisti non sono definiti \"divinit\u00e0\", ma rappresentano l'evemerizzazione degli antichi dei celtici sotto le spoglie di re ed eroi \"storici\". Si compone di numerosi racconti in prosa e poesia conservati all'interno di manoscritti medievali, cos\u00ec come di cronache pseudo-storiche quali il \"Lebor Gab\u00e1la \u00c9renn\" o le parti pi\u00f9 antiche degli \"Annali dei Quattro Maestri\" e della \"Storia d'Irlanda\" di Seathr\u00fan C\u00e9itinn.\nLa tradizione sulle invasioni.\nIl Ciclo mitologico traccia la pseudo-storia d'Irlanda a partire dai suoi abitanti originali, anteriori al Diluvio universale biblico, attraverso una serie di \"invasioni\", fino all'arrivo dei Milesi o Gaeli. Alcune di queste invasioni possono riflettere autentiche migrazioni di popoli, ma altre (ad es. quella dei \"T\u00faatha D\u00e9 Danann\" dai magici poteri) appaiono la riduzione epica di antiche figure di culto. Il testo principale di questa tradizione sulle invasioni \u00e8 il \"Lebor Gab\u00e1la \u00c9renn\" (\"Libro delle Invasioni d'Irlanda\"). Elementi della stessa tradizione si possono desumere da altre fonti, come le due Cath Maige Tuired (\"Battaglie di Mag Tuired\"), o da testi pi\u00f9 recenti come i gi\u00e0 citati \"Annali dei Quattro Maestri\" ed il \"Foras Feasa ar \u00c9ireann\" di Geoffrey Keating.\nPrima del Diluvio.\nUna serie di tradizioni riguardano i pi\u00f9 antichi abitanti d'Irlanda. Quella meglio conosciuta riguarda il personaggio di Cessair, menzionato nel \"Lebor Gab\u00e1la \u00c9renn\" e in altri antichi testi. Cessair sarebbe stata una nipote di No\u00e8, per cui non ci sarebbe stato posto all'interno dell'Arca. Cessair e i suoi seguaci, cinquanta donne e tre uomini, arrivarono solo quaranta giorni prima del Diluvio, venendo spazzati via, tutti eccetto Fintan, che si trasform\u00f2 in un salmone. Proprio Fintan, passando attraverso una serie di trasformazioni, sopravvisse attraverso i secoli, raccontando la storia del suo popolo.\nGeoffrey Keating, nel suo lavoro del XVII secolo intitolato \"Foras Feasa ar \u00c9irinn\" (\"Le basi della conoscenza sull'Irlanda\"), riporta altre tradizioni, da fonti per noi perdute. In un poema contenuto nel \"Salterio di Cashel\" si dice che tre figlie di Caino furono i primi esseri umani a vedere l'Irlanda. Secondo una versione alternativa del mito di Cessair, tratta dal \"Libro di Druimm Snechta\", i primi abitanti furono guidati sull'isola da una donna, Banba, il cui nome lasciarono alla loro terra. Banba venne con centocinquanta donne e tre uomini, che vissero in Irlanda quaranta anni prima di morire tutti di peste, duecento anni prima del Diluvio. Secondo un'altra versione, di fonte ignota, l'Irlanda venne invece scoperta da tre pescatori originari della Spagna, trascinati a nord da una tempesta. Tornati a casa presero le loro mogli e si trasferirono in Irlanda, un anno solo prima del Diluvio che li annegher\u00e0.\nDopo il Diluvio.\nSebbene il \"Lebor Gab\u00e1la\" dica che dopo il Diluvio l'Irlanda rimase disabitata per trecento anni, Keating riporta due versioni differenti. La prima deriva da un poema dal \"Salterio di Cashel\", che sostiene come un giovane uomo di nome Adna figlio di B\u00edth, un parente del mitico Nino di Ninive, esplor\u00f2 l'Irlanda circa centoquaranta anni dopo il Diluvio, ma si accontent\u00f2 di strappare un pugno d'erba da mostrare ai suoi vicini al ritorno. La seconda tradizione che smentisce l'abbandono dell'isola dopo il Diluvio risale a non precisati \"altri nostri autori\", secondo i quali i Fomori, guidati da Cichol Gricenchos, si sarebbero insediati in Irlanda circa cento anni dopo il Diluvio fino alla sconfitta subita ad opera di Parthol\u00f3n e del suo popolo nella battaglia di Mag Ithe. I Fomori vivono di pesce e pollame, e solo l'arrivo di Parthol\u00f3n, come viene detto nel \"Lebor Gab\u00e1la\" introduce in Irlanda l'allevamento di bestiame e la costruzione di case, mito che \u00e8 stato interpretato come il ricordo folcloristico del succedersi dei cacciatori-raccoglitori del Mesolitico agli agricoltori del Neolitico (c. 2500 a.C.).\nParthol\u00f3n.\nSecondo il \"Lebor Gab\u00e1la\", Parthol\u00f3n e i suoi seguaci si stabiliscono in Irlanda o 300 o 312 anni dopo il Diluvio. Discendente di Magog figlio di Iafet figlio di No\u00e8, Parthol\u00f3n salpa dalla Grecia, attracca in Sicilia, quindi in Spagna e da qui si dirige in Irlanda. Il punto preciso del suo approdo sarebbe Imber Sc\u00e9ne (Kenmare, County Kerry). I suoi quattro buoi sono i primi bovini allevati in Irlanda. Uno dei suoi uomini, Brea, \u00e8 il primo a costruire nella nuova terra una casa; un altro, Samailiath, il primo a produrre birra. Quando essi arrivano in Irlanda c'\u00e8 una sola pianura - Senmag, la \"Vecchia Pianura\", presso l'odierna Tallaght. Ma durante la vita di Parthol\u00f3n vengono create 4 nuove piane e 7 nuovi laghi. Egli con tutto il suo popolo - 5000 uomini e 4000 donne - muore di peste nel giro di una settimana. Nessuno si salva, eccetto Tuan mac Cairill, che - a somiglianza del succitato Fintan - sopravvive attraverso una serie di trasformazioni e pu\u00f2 cos\u00ec raccontare la storia del suo popolo a San Finnan.\nNemed e i suoi seguaci.\n30 anni dopo un altro gruppo, guidato da Nemed, arriva sull'isola. Il \"Lebor Gab\u00e1la\" li descrive come \"Genti della Scizia\", partiti con 44 navi, ma arrivati con una sola alle sponde irlandesi. Durante il regno di Nemed vengono spianata 12 nuove pianure, creati quattro nuovi laghi e vinte tre battaglie contro i Fomori. Alla fine per\u00f2 Nemed muore di peste e i suoi discendenti sono sottomessi dai principi dei Fomori, Morc e Conand, che pretendono in tributo due terzi dei loro figli, del loro grano e del loro latte. Per liberarsi da questo asservimento il figlio e i nipoti di Nemed, rispettivamente Fergus Lethderg, Semul e Erglan, attaccano la Torre di Conand a Tory Island, al largo della Contea di Donegal. Conand viene ucciso, ma Morc guida una rappresaglia. Allora il mare si alza e affoga tutti i combattenti, lasciando in vita soli 30 guerrieri su di una nave, sballottata ai quattro angoli della terra. Il figlio di Fergus, Britan Mael, diventa il capostipite dei Britanni; Semeon si ferma in Grecia e diventa il capostipite dei Fir Bolg; Bethach raggiunge le misteriose Isole del Nord, e diventa capostipite dei T\u00faatha D\u00e9 Danann.\nFir Bolg.\nI successivi invasori d'Irlanda sono i Fir Bolg, che introducono sull'isola la regalit\u00e0 e il sistema giudiziario. Uno dei loro re, Rinnal, \u00e8 il primo ad utilizzare lance con punta di ferro. Essi sembrano rappresentare un ricordo deformato di una migrazione autentica, quella dei Builg o Belgi. Sono stati per\u00f2 anche collegati ai Baschi o ai proto-Baschi, in quanto descritti \"bassi di statura e scuri\", un tratto ancor oggi comune tra la popolazione irlandese.\nTuatha D\u00e9 Danann.\nI Fir Bolg vengono rimpiazzati dai T\u00faatha D\u00e9 Danann, \"le Genti della dea Danu\", discendenti di Nemed, a seconda delle tradizioni venuti in Irlanda dal Nord su \"nubi oscure\", oppure venuti in Irlanda e segnalatisi per aver bruciato le loro navi come assicurazione per non retrocedere contro gli ostacoli all'insediamento. I Tuatha D\u00e9 Danann vincono il re dei Fir Bolg, Eochaid mac Eirc, nella prima battaglia di Magh Tuiredh. Ma nello scontro il loro re, Nuada, perde un braccio, e secondo gli usi in quanto invalido deve rinunciare al trono. Al suo posto viene scelto il mezzo-fomoriano Bres, il primo Re Supremo d'Irlanda dei Tuatha D\u00e9.\nBres diventa in breve un tiranno e porta le Genti della Dea sotto l'oppressione dei Fomori. Alla fine Nuada viene restaurato nel regno grazie al braccio d'argento che gli viene applicato, e guida i Tuatha D\u00e9 Danann contro i Fomori nella seconda battaglia di Magh Tuiredh. Nuada muore combattendo il re rivale, Balor, il quale come profetizzato viene a sua volta ucciso dal suo nipote L\u00fag, che diventa il nuovo re dei Tuatha D\u00e9 Danann.\nI Tuatha D\u00e9 Danann rappresentano sicuramente la rilettura epica di un pantheon precedente, e rimandano a numerosi paralleli nella mitologia del mondo celtico: \nInoltre, nonostante nell'epopea i Tuatha D\u00e9 Danann finiscano con l'essere rimpiazzati come popolo dominante d'Irlanda, personaggi come Lug, la M\u00f3rr\u00edgan, Aengus e Manannan mac Lir ricompaiono in storie ambientate secoli dopo, con i tratti dell'immortalit\u00e0.\nPer finire ai Tuatha D\u00e9 viene attribuita l'introduzione in Irlanda dei carri e dei druidi.\nI Figli di M\u00edl.\nI Tuatha D\u00e9 Danann vengono a loro volta sostituiti da nuovi invasori, i Milesi, discendenti di M\u00edl Esp\u00e1ine, un guerriero che ha viaggiato in lungo e in largo il mondo antico prima di stabilirsi in Spagna. M\u00edl muore senza vedere l'Irlanda, ma suo zio \u00cdth vede l'isola verde da una torre e parte in avanscoperta con un gruppo di esploratori. I tre re dei Tuatha D\u00e9, Mac Cuill, Mac Cecht e Mac Gr\u00e9ine, uccidono l'ambasciatore, suscitando l'ira degli 8 figli di M\u00edl, che organizzano una spedizione punitiva su vasta scala. Dopo aver vinto i tre re nella battaglia di Slieve Mish, nel County Kerry, i Milesi incontrano le tre regine dei nemici, \u00c9riu, Banba e F\u00f3dla, ognuna delle quali chiede che l'isola da allora porti il proprio nome. In effetti da \u00c9riu viene il nome di \u00c9ire, mentre Banba e Fodla sono appellativi poetici per l'Irlanda come lo \u00e8 Albione per la Gran Bretagna. Mac Cuill, Mac Cecht e Mac Gr\u00e9ine propongono intanto una tregua, durante la quale i Milesi lasceranno le sponde irlandesi e si ritireranno a \"nove onde\" dalla spiaggia. I Milesi accettano, ma una volta al largo i druidi dei Tuatha D\u00e9 Danann suscitano una tempesta per spazzarli via. Tocca al poeta Amergin, figlio di M\u00edl, calmare il mare con la sua arte. I Milesi sbarcano e affrontano i Tuatha D\u00e9 vincendoli presso Tailtiu, ma solo tre dei figli di M\u00edl, \u00c9ber Finn, Eremon e Amergin, sopravvivono. Il saggio Amergin allora divide il regno tra i suoi due fratelli, mentre i Tuatha D\u00e9 si ritirano nel sottosuolo, all'interno dei tumuli detti \n\"s\u00eddhe\", dove li governa da allora Bodb Dearg.\nDindshenchas.\nUn'altra fonte di tradizioni mitologiche \u00e8 il \"Dindsenchas\" o \"Elenco dei luoghi\", racconti in poesia e prosa che spiegano la toponomastica irlandese in base agli eventi e ai personaggi mitici.\nSaghe.\nDiverse saghe sopravvivono e parlano del Ciclo mitologico. Alcune, come le due battaglie di Mag Tuired, ne fanno addirittura parte, rifacendosi alle tradizioni sulle invasioni. Altre toccano la materia in modo trasversale: ad esempio \"Oidheadh Chloinne Tuireann\" (lett. \"Il destino dei figli di Tuireann\") racconta di come Lug ordini ai tre figli di Tuireann, come espiazione per l'omicidio di suo padre Cian, di trovare una serie di oggetti ed armi magici, che si riveleranno utili nella seconda battaglia di Mag Tuired contro i Fomori. Altre sono completamente indipendenti dalle tradizioni sulle invasioni, come il \"Tochmarc \u00c9ta\u00edne\" (lett. \"Il corteggiamento di \u00c9ta\u00edn\"), che racconta del concepimento di Aengus come frutto dell'adulterio tra il Dagda e Boann, e di come Aengus vince la residenza di \"Br\u00fa na B\u00f3inne\" dal marito di Boann, Elcmar. La saga va avanti raccontando le varie vite di \u00c9ta\u00edn, moglie di Midir, che viene trasformata in una mosca dalla gelosa prima moglie di Midir, Fuamnach. Ancora nella forma di un insetto \u00c9ta\u00edn diventa la compagna di Aengus, ma cacciata di nuovo da Fuamnach viene infine inghiottita da una donna e si incarna nella sua figlia. La ragazza attira per la sua bellezza il re supremo Eochaid Airem, che la sposa, ma se la vede poi portare via da Midir grazie a trucchi magici.\nUn'altra storia nota \u00e8 quella dei \"Figli di Lir\", in cui i bambini del re sono trasformati in cigni dalla matrigna e cos\u00ec rimangono fino alla cristianizzazione d'Irlanda, quando si convertono e tornano umani, solo per morire a causa dell'estrema vecchiaia accumulata."}
{"id": "1976282", "revid": "416175", "url": "https://it.wikipedia.org/wiki?curid=1976282", "title": "Chiesa dei Servi (Faenza)", "text": "La chiesa dei Servi \u00e8 una chiesa di Faenza.\n\u00c8 chiusa dal secondo dopoguerra ed \u00e8 situata a pochi passi dalla cattedrale, all'incrocio di via Manfredi con il corso Saffi; da tempo \u00e8 previsto un suo restauro per renderla nuovamente attiva all'uso.\nStoria e descrizione.\nL'attuale chiesa \u00e8 una testimonianza dell'architettura del Settecento, infatti venne completamente ricostruita fra il 1726 e il 1735 su un preesistente edificio di culto del 1343 curato ed abitato dai Padri Serviti.\nNell'annesso convento servita abit\u00f2 il beato Giacomo Filippo Bertoni, il cui corpo rimase esposto al culto nella cappella Manfredi all'interno della chiesa fino al 1944, quando fu traslato in cattedrale.\nL'originaria chiesa possedeva una facciata caratterizzata da un portico composto da sei archi ed aveva un campanile eretto, fra il 1758 ed il 1774, da Pietro Borboni; era il pi\u00f9 alto di Faenza, ma venne fatto saltare dai tedeschi, come quello della chiesa di Sant'Agostino, durante la seconda guerra mondiale e non venne pi\u00f9 ricostruito.\nResti della fiancata meridionale del trecentesco edificio sono visibili dal primo chiostro dell'adiacente Biblioteca Comunale, sorta dove era ubicato il convento dei Padri Serviti.\nL'architetto che oper\u00f2 nel rifacimento dell'edificio fu Giuseppe Soratini, che progett\u00f2 un'imponente facciata, quasi tutta in laterizio, divisa in due ordini e scandita da due coppie di lesene poggianti su degli zoccoli in pietra di Samoggia."}
{"id": "1976287", "revid": "767487", "url": "https://it.wikipedia.org/wiki?curid=1976287", "title": "John Douglas (cestista)", "text": "Fratello, e per un certo periodo compagno di squadra, di Leon Douglas.\nCarriera.\nNella NBA.\nViene scelto al draft del 1978 dai New Orleans Jazz, ma dopo un'esperienza nella CBA va a giocare ai San Diego Clippers per due anni.\nIn Europa.\nDopo un'altra parentesi nella CBA, nel 1983 passa alla Fortitudo Bologna dove, subito al primo anno, mostra le sue eccezionali capacit\u00e0 realizzative (25,8 punti di media) ma anche difensive (2,8 recuperi e 4 rimbalzi di media). L'anno dopo viene raggiunto alla Fortitudo dal fratello Leon, e fino al 1987 i due formano una coppia leggendaria per i tifosi della squadra bolognese.\nNegli anni alla Fortitudo John non scende mai sotto i 20,9 punti, 3,5 rimbalzi e 2 recuperi di media, tirando anche costantemente con percentuali superiori al 36% da tre punti.\nSuccessivamente va a giocare in Francia e in Svizzera."}
{"id": "1976288", "revid": "1428919", "url": "https://it.wikipedia.org/wiki?curid=1976288", "title": "Joseph Alois Schmittbaur", "text": "Biografia.\nSi form\u00f2 musicalmente sotto la guida dell'organaro J. P. Seuffert a W\u00fcrzburg e successivamente, dal 1745 al 1771, fu attivo come musicista presso la corte di Rastatt; presso questa corte fu anche \"Konzertmeister\" (maestro dei concerti) dal 1762 e \"Kapellmeister\" (maestro di cappella) dal 1765. Nel 1772 divenne \"Konzertmeister\" al servizio della corte di Karlsruhe e nel 1775 fu a Colonia come Kapellmeister della cattedrale e direttore dei pubblici concerti. Nonostante egli rimase ivi solo per un breve periodo, la sua musica sacra ebbe una certa influenza sull'ambiente musicale cittadino. Nel 1777 torn\u00f2 definitivamente a Karlsruhe dove fu attivo sempre come Kapellmesiter, ma anche come insegnante e costruttore di glass armoniche, delle quali estese l'intervallo da 2 a 4 ottave. Si ritir\u00f2 dai propri doveri di maestro di cappella nel 1804, lasciando cos\u00ec il proprio posto presso la corte a suo figlio, Abb\u00e9 Ludwig Joseph (1755-1829), un compositore di lieder. Altri tre suoi figli furono musicisti: August (nato nel 1763) fu clarinettista e flautista, Nepomuk fu violinista e lavor\u00f2 nell'ambito della cappella di corte di Karsruhe e sua figlia Therese la quale fu cantante e tastierista.\nConsiderazioni sull'artista.\nNonostante i propri lavori appartengono allo stile pre-classico, egli fu molto stimato come compositore negli anni ottanta del Settecento, principalmente per le sue sinfonie che seguono il modello della scuola di Mannheim.\nIl suo primo lavoro operistico fu la serenata \"L'isola disabitata\", la quale risente l'influenza dello stile di Niccol\u00f2 Jommelli, il quale dal 1753 era attivo a Stoccarda. Nelle composizioni teatrali degli anni settanta del Settecento invece risent\u00ec dell'influsso della riforma gluckiana dell'opera.\nDelle altre sue composizioni strumentali si ricordano in particolare i lavori da camera, come i sei quartetti per flauto e archi, i quali in passato vennero attribuiti erroneamente a Joseph Haydn."}
{"id": "1976303", "revid": "240277", "url": "https://it.wikipedia.org/wiki?curid=1976303", "title": "Episodi di Law &amp; Order - Unit\u00e0 vittime speciali (decima stagione)", "text": "La decima stagione della serie televisiva Law &amp; Order - Unit\u00e0 vittime speciali \u00e8 stata trasmessa negli Stati Uniti dalla NBC dal 23 settembre 2008 al 2 giugno 2009.\nIn Italia \u00e8 stata trasmessa in prima visione sul digitale terrestre da Joi dal 15 settembre al 1\u00ba dicembre 2009, e in chiaro da Rete 4 da ottobre-novembre 2010, il marzo-aprile 2011 e al giugno-luglio 2011 (ad eccezione dell'episodio 14 che risulta ancora inedito).\nLe prove della vita.\nTrama.\nLa polizia insegue un furgone e scopre che il guidatore \u00e8 un bambino sfuggito al controllo dei genitori. Successivamente il piccolo accusa il padre e la madre adottivi di violenze e, per questo motivo, viene contattata l'unit\u00e0 vittime speciali. Olivia scopre che il minore \u00e8 il figlio di una delle vittime di un caso di stupro sul quale aveva indagato in passato e potrebbe essere l'anello mancante che potrebbe aiutare a catturare uno stupratore seriale. Questa indagine mette a dura prova Olivia che \u00e8 ancora perseguitata dall'aggressione sessuale che ha subito in prigione e, al termine della vicenda, decide di andare in terapia.\nConfessioni.\nTrama.\nUn ragazzo si presenta all'unit\u00e0 vittime speciali affermando di provare attrazione verso i bambini e teme di aver molestato il suo fratellastro di cinque anni. Dopo un interrogatorio, il ragazzo rivela di essere entrato in contatto con il gestore di un sito che si propone di tenere a freno le pulsioni sessuali dei pedofili. Anche il fratellino viene interrogato e non sembra che abbia subito violenze. Non essendosi verificato alcun reato, i detective lasciano libero il ragazzo, ma sono costretti ad avvertire la madre.\nAltalena.\nTrama.\nOlivia chiama Stabler perch\u00e9 sua figlia si \u00e8 introdotta in un appartamento ed \u00e8 stata scoperta dai proprietari. La ragazza ormai \u00e8 in un vortice autodistruttivo e, quando viene arrestata, le viene diagnosticata una personalit\u00e0 bipolare. L'unico modo per evitare il carcere \u00e8 ammettere la patologia, ma la ragazza si rifiuta. Interviene allora Olivia che convincer\u00e0 la madre di Elliot (anch'essa affetta dallo stesso problema) a convincere la nipote a farsi curare.\nL'altra faccia della luna.\nTrama.\nDue ragazzi notano il corpo di una donna smembrata che galleggia nell'acqua. L'unit\u00e0 riesce a scoprire che il potenziale sospettato dell'omicidio si muove su un taxi fasullo. Dopo aver rintracciato il taxista, i detective scoprono che quest'ultimo \u00e8 uno stupratore seriale, ma ha un alibi per la sera in cui \u00e8 morta la donna. La scarsa densit\u00e0 ossea e la scansione della retina permettono all'anatomopatologa di scoprire che la vittima \u00e8 una famosa astronauta belga. Durante le indagini Stabler si imbatte nel suo mentore, un astronauta che in passato lo aveva aiutato a scegliere cosa fare nella vita. L'uomo inizia a collaborare alle indagini.\nIl retrovirus.\nTrama.\nUna bambina malata di HIV viene abbandonata in un taxi. I detective scoprono che la madre \u00e8 in carcere e che la neonata era stata affidata ai vicini. Questi ultimi avevano cercato di curare la bambina affidandosi ad un medico olistico che non crede che l'AIDS sia causato dal virus dell'HIV. L'unit\u00e0 vittime speciali riceve una segnalazione anonima che afferma che il medico in questione ha in cura un'altra bambina con la stessa patologia. Quando gli agenti contattano la madre di questa seconda paziente, scoprono che la piccola \u00e8 morta.\nBaby-mamme.\nTrama.\nUn senzatetto viene dato alle fiamme e gli agenti scoprono che prima che venisse appiccato il fuoco, alla vittima erano stati mutilati i genitali. Il cadavere appartiene ad un ragazzo con problemi di schizofrenia. L'assassino \u00e8 un ragazzo che pensava che la vittima avesse stuprato sua sorella mettendola incinta. La ragazza afferma invece di aver avuto un rapporto consensuale perch\u00e9 intenzionata ad avere un bambino ad ogni costo. L'unit\u00e0 vittime speciali scopre che altre amiche della ragazza aspettano un bambino e sono state tutte plagiate dalla \"capogruppo\" che era stata la prima a restare incinta. Inizialmente quest'ultima ragazza rivendica con orgoglio la sua scelta, ma ben presto diventa vittima di bullismo online e si impicca. I detective per\u00f2 decidono di approfondire la questione e scoprono che la ragazza \u00e8 stata uccisa.\nNatura selvaggia.\nTrama.\nIndagando sulla morte di una ragazza, Stabler si infiltra in una banda che traffica animali esotici mentre Olivia, per supportarlo, si finge una prostituta.\nIn casa.\nTrama.\nMentre cerca di fermare un caso di abuso domestico, la detective Olivia Benson incontra una donna, la vicina di casa di una delle vittime, che \u00e8 stata una fuggitiva per oltre 30 anni ed \u00e8 stata anch'essa vittima di abuso domestico.\nStress post-traumatico.\nTrama.\nLa terapeuta di Olivia le chiede di rintracciare una paziente della quale non ha pi\u00f9 notizie. La detective ritrova il cadavere della donna alla quale \u00e8 stato asportato il bambino che aspettava. L'unit\u00e0 vittima speciali scopre che la donna \u00e8 stata stuprata e il feto, frutto della violenza, avrebbe consentito di identificare il colpevole. La vittima \u00e8 una soldatessa e le indagini diventano difficoltose perch\u00e9 il principale sospettato fa parte delle forze armate.\nOscenit\u00e0.\nTrama.\nUna ragazza vittima di stupro viene ritrovata in un parco e non ricorda nulla dell'accaduto.\nEstranea.\nTrama.\nUna donna si reca dall'unit\u00e0 vittime speciali raccontando che la figlia \u00e8 rientrata da un weekend con le amiche senza la sua nipotina. La ragazza racconta agli agenti che la bambina si trova con la baby-sitter, ma quando questi si recano sul posto scoprono che l'abitazione appartiene ad un'altra persona.\nTransizioni.\nTrama.\nUn uomo viene brutalmente picchiato fuori da uno strip club a causa della sua mancanza di sostegno per il desiderio della figlia adolescente transgender di riassegnare il genere.\nLa ballerina.\nTrama.\nGli investigatori ipotizzano che un sospettato di omicidio sia stato gettato da una finestra alla sua morte e la loro indagine si concentra sulla moglie del sospettato, suo nipote che vive con loro e la loro insolita relazione speciale.\nTrappola dell'amore.\nTrama.\nUna studentessa delle superiori (Carly Schroeder) cade da una rampa di scale mandandola in coma. L'SVU viene avvisato quando l'esame del medico rivela segni di abuso fisico. Al risveglio, la ragazza si rifiuta di nominare il suo aggressore, anche se i detective hanno gi\u00e0 due sospetti: il fidanzato della ragazza e un \"geek-dramma\" (Ezra Miller) che ha una cotta per lei. Frustrato, un procuratore della corte di famiglia (Melinda McGraw) convince Benson a usare il sexting come pretesto per arrestarla per aver distribuito materiale pedopornografico. Di fronte a questo ultimatum e aiutata dalla figlia Kathleen (Allison Siko) di Stabler, la vittima ammette di essere stata abusata dal suo ragazzo. Successivamente, i detective pianificano un'operazione pungente contro un giudice di parte (Swoosie Kurtz) e il suo impiegato (Geoffrey Cantor) dopo che non sono riusciti a far sparire le accuse di pornografia infantile.\nProcesso per stalking.\nTrama.\nUn giudice chiede una strana richiesta per un querelante che sta cercando un ordine restrittivo: chiede ai detective di intervistare un serial killer condannato per il rapimento di suo figlio, avvenuto 30 anni fa."}
{"id": "1976304", "revid": "767487", "url": "https://it.wikipedia.org/wiki?curid=1976304", "title": "Jill Dando", "text": "La donna, volto noto nel Regno Unito per la conduzione del popolare programma BBC \"Crimewatch\", fu uccisa all'et\u00e0 di 37 anni; l'omicida \u00e8 tuttora ignoto.\nBiografia.\nDando nacque a Weston-super-Mare, nel Somerset settentrionale, e frequent\u00f2 la Mendip Green Infant School, la St Martin's Junior School, la Worle Comprehensive School e il Broadoak Sixth Form Centre; studi\u00f2 inoltre giornalismo alla South Glamorgan Institute of Higher Education del Galles.\nFu anche membro della compagnie teatrali Amateur Dramatic Society e Exeter Little Theatre Company, con le quali recit\u00f2 al Barnfield Theatre. Fu anche volontaria al Sunshine Hospital Radio (sempre a Weston Super Mare) prima di iniziare a lavorare come apprendista reporter per il giornale locale \"the Weston Mercury\", dove gi\u00e0 vi lavoravano padre e fratello.\nCinque anni dopo, nel 1985, lavor\u00f2 alla radio BBC, presentando il programma \"Spotlight South West\". Nel 1986 si tradfer\u00ec a Londra, dove present\u00f2 il sommario del telegiornale dell'emittente nazionale.\nDando present\u00f2 i programmi BBC \"Breakfast News\", \"the BBC One O'Clock News\", \"the Six O'Clock News\", il programma di viaggi \"Holiday\", lo show dedicato ai crimini irrisolti \"Crimewatch\" e occasionalmente \"Songs of Praise\".\nLa mattina del 26 aprile 1999 Dando venne uccisa da un colpo di pistola, mentre si trovava di fronte alla sua casa di Fulham (sud-est di Londra).\nL'omicidio e le indagini.\nIl 26 aprile 1999 intorno alle 11:30, Jill Dando, di fronte al portone della sua casa di Fulham, viene costretta dall'assassino a inginocchiarsi, e riceve poi un proiettile letale dietro l'orecchio sinistro. Del delitto non vi sono n\u00e9 testimoni n\u00e9 indizi, a parte un bossolo calibro 9.\nLa massiccia inchiesta condotta da circa 45 uomini di Scotland Yard indaga su 400 sospettati, per un totale di 2500 interrogatori e un totale di 2 milioni di sterline spese. Tra le tesi, un delitto passionale, una rappresaglia di un serbo riferito ad un servizio pro-Kosovo presentato dalla Dando, addirittura collegamenti con la mafia russa.\nIl 26 maggio 2000 viene arrestato Barry George, quarantenne con precedenti per reati sessuali che spesso segue e fotografa donne, tra le quali la Dando. Una stessa particella di bario e piombo viene rinvenuta sia sulla giacca dell'uomo che sui capelli della vittima: giudicato colpevole del reato, George viene condannato il 2 giugno 2001.\nRaphael Rowe, giornalista della BBC e in passato condannato ingiustamente per omicidio, contatta un esperto balistico di fama internazionale, l'italiano professor Marco Morin, che su incarico dell'emittente televisiva riesamina il caso producendo una relazione scientifica che servir\u00e0 alla riapertura del caso. Nel corso del nuovo processo, durato otto settimane, una pi\u00f9 corretta interpretazione delle presunte tracce di sparo porta alla assoluzione di Barry George, che viene rimesso in libert\u00e0 il 1\u00ba agosto 2008. N\u00e9 i familiari n\u00e9 il compagno della vittima, Alan Farthing, chiedono la riapertura delle indagini mentre i familiari di Barry George e una larga parte dell'opinione pubblica plaudono alla riparazione dell'errore giudiziario."}
{"id": "1976309", "revid": "2074952", "url": "https://it.wikipedia.org/wiki?curid=1976309", "title": "In Treatment", "text": "In Treatment \u00e8 una serie televisiva statunitense prodotta dal 2008 al 2010, prodotta da Rodrigo Garc\u00eda.\nLa serie \u00e8 incentrata sullo psicoterapeuta Paul Weston, interpretato da Gabriel Byrne, e le sue settimanali sedute con i suoi pazienti. Si ispira liberamente alla serie israeliana \"BeTipul\", creata dal regista Hagai Levi, che figura tra i produttori esecutivi della serie assieme all'attore Mark Wahlberg.\nLa serie \u00e8 stata trasmessa in prima visione negli Stati Uniti da HBO dal 28 gennaio 2008 al 7 dicembre 2010. In Italia la serie ha debuttato il 21 settembre 2008 e le prime due stagioni sono state trasmesse da Cult. Il 30 marzo 2011 HBO ha annunciato la cancellazione della serie, ma ha lasciato aperta la possibilit\u00e0 che questa continui in un formato diverso da quello abituale.\nNel luglio 2020, \u00e8 stato riportato che HBO stava lavorando al reboot della serie. Nell'ottobre 2020, HBO ha confermato il revival e la produzione \u00e8 iniziata nella fine del 2020. La stagione, formata da 24 episodi, ha debuttato su HBO e HBO Max il 23 maggio 2021. Jennifer Schuur e Joshua Allen sono co-\"showrunner\" della quarta stagione.\n\u00c8 stata prodotta anche una versione italiana, dall'omonimo titolo, in onda su Sky Cinema Uno, con protagonista Sergio Castellitto e proseguita per tre stagioni.\nTrama.\nLa serie affronta la vita di Paul Weston, psicoterapeuta, attraverso le sedute di terapia con i suoi pazienti e con i suoi terapeuti.\nNella prima stagione Paul dovr\u00e0 affrontare nella seduta del luned\u00ec Laura, totalmente presa dal medico, ben oltre il rapporto esclusivamente professionale; al marted\u00ec il paziente \u00e8 Alex, giovane pilota di caccia in crisi dopo aver sganciato una bomba su una scuola islamica in Iraq; al mercoled\u00ec Paul deve verificare la salute mentale della giovane atleta Sophie, in seguito a quello che sembra un tentativo di suicidio; al gioved\u00ec dovr\u00e0 invece sostenere una serie di sedute di terapia di coppia con Amy e Jake. Al venerd\u00ec Paul diventa invece paziente, sottoponendosi a sedute con la sua vecchia amica e mentore Gina. Sullo sfondo delle sedute, Paul si ritrova ad affrontare una difficile situazione familiare, in particolare con la moglie, Kate.\nNella seconda stagione lo psicologo avr\u00e0 invece in cura il luned\u00ec Mia, sua ex paziente, per aiutarla con le sue insicurezze; al marted\u00ec \u00e8 la volta di April, studentessa di architettura a cui \u00e8 stato appena diagnosticato un linfoma; il mercoled\u00ec tocca a Oliver, il paziente pi\u00f9 giovane di Paul: soli dodici anni e due genitori in procinto di divorziare; al gioved\u00ec il paziente \u00e8 Walter, anziano amministratore delegato alla presa con problemi di insonnia. Al venerd\u00ec continuano le sedute di Paul con Gina, mentre il medico dovr\u00e0 affrontare per tutta la stagione un'accusa di negligenza professionale fattagli dal padre di un suo ex paziente.\nNella terza stagione, Paul ha in cura al luned\u00ec Sunil, appena trasferitosi a New York da Calcutta per volere del figlio: secondo la moglie di quest'ultimo, l'uomo avrebbe dei comportamenti inquietanti; al marted\u00ec la paziente \u00e8 Frances, attrice e sorella di un'ex assistita di Paul, con problemi di memoria sul palcoscenico; il mercoled\u00ec invece \u00e8 il momento di Jesse, giovane omosessuale con un difficile rapporto con i genitori adottivi. Al venerd\u00ec Paul torna ad essere paziente, ma con una nuova terapeuta, Adele. Lo psicologo dovr\u00e0 inoltre curare il rapporto con il figlio Max.\nEpisodi.\nLa prima stagione ha visto la messa in onda di cinque episodi alla settimana, uno al giorno dal luned\u00ec al venerd\u00ec; la seconda stagione ha mantenuto il numero di episodi settimanali, trasmettendone per\u00f2 tre al sabato e due alla domenica; la terza stagione \u00e8 invece composta di soli quattro episodi alla settimana, trasmessi il luned\u00ec e il marted\u00ec (due episodi al giorno). La quarta stagione \u00e8 formata da quattro episodi alla settimana, trasmessi la domenica e il luned\u00ec."}
{"id": "1976315", "revid": "1149807", "url": "https://it.wikipedia.org/wiki?curid=1976315", "title": "Episodi di Samantha chi? (seconda stagione)", "text": "Negli Stati Uniti d'America la seconda stagione \u00e8 stata trasmessa su ABC dal 13 ottobre 2008 al 23 luglio 2009.\nIn Italia i primi quattordici episodi della stagione sono andati in onda ogni mercoled\u00ec alle 21.00 con un doppio episodio settimanale su Fox Life. Dopo una sospensione di ben sei mesi, la serie \u00e8 tornata in onda, con i sei episodi mancanti, ogni venerd\u00ec alle 22.45 con un doppio episodio settimanale, concludendo la trasmissione il 1\u00ba gennaio 2010. In chiaro la serie \u00e8 andata in onda su Italia 1 nel giugno 2010."}
{"id": "1976316", "revid": "729019", "url": "https://it.wikipedia.org/wiki?curid=1976316", "title": "Battaglia della Lastra", "text": "La battaglia della Lastra fu un sanguinoso scontro avvenuto il 20 luglio del 1304 nelle vicinanze di Firenze nel corso dei quali i guelfi bianchi tentarono senza successo di rientrare a Firenze dopo l'esilio, ma vennero sconfitti dalla fazione dei guelfi neri.\nDante Alighieri, anche lui Guelfo bianco in esilio in quegli anni, ci narra le sorti di questa battaglia, funesta per molti degli esiliati ma alla quale Dante non prese parte, nel XVII canto del Paradiso ai versi 65-66: \" Ma, poco appresso, ella, non tu, n'avr\u00e0 rossa la tempia\"."}
{"id": "1976317", "revid": "439868", "url": "https://it.wikipedia.org/wiki?curid=1976317", "title": "Chiesa di San Piero a Ponti", "text": ""}
{"id": "1976318", "revid": "281901", "url": "https://it.wikipedia.org/wiki?curid=1976318", "title": "Knipowitschia panizzae", "text": "Il ghiozzetto di laguna o ghiozzetto lagunare (\"Knipowitschia panizzae\" ), \u00e8 un piccolo pesce appartenente alla famiglia Gobiidae tipico delle acque salmastre.\nDistribuzione e habitat.\nL'areale della specie \u00e8 ristretto ai tributari del mar Adriatico, dall'Italia settentrionale (per esempio nella Laguna di Marano e nella Laguna Veneta), alle lagune pugliesi, alla Croazia, ad esempio nei fiumi Narenta, Zermagna e Cetina ed albanesi. \u00c8 presente in Grecia solo nel delta del fiume Evinos. \nVive di preferenza nelle acque salmastre ricche di vegetazione e di ripari con fondi fangosi di foci, lagune e canali di bonifica, \u00e8 rarissimo ritrovarlo in acque marine mentre pi\u00f9 di frequente si pu\u00f2 rinvenire in acque completamente dolci. \n\u00c8 stato introdotto con acclimatazione sul versante tirrenico italiano, in Toscana (Laguna di Orbetello, lago di Burano ed alcuni canali di bonifica in Provincia di Grosseto), Lazio (canali salmastri della provincia di Latina, laghi vulcanici laziali), Umbria (Lago Trasimeno).\nDescrizione.\n\u00c8 un tipico rappresentante del genere \"Knipowitschia\", abbastanza anonimo e simile a molte altre specie di questo genere e di altri affini. Il colore generale \u00e8 brunastro chiaro con un banda pi\u00f9 scura indistinta formata da macchie in fila sui fianchi e sottili maculature su fianchi e schiena. Di solito sono presenti macchie chiare a forma di sella sul dorso. L'ambiente in cui vive \u00e8 simile a quello del ghiozzetto cenerino (\"Pomatoschistus canestrinii\") ma si pu\u00f2 facilmente riconoscere da questa specie a causa della colorazione che in \"P.canestrinii\" \u00e8 grigio cenere con poche maculature scure. \n\u00c8 uno dei pi\u00f9 piccoli pesci della nostra fauna dato che l'adulto non supera i 5,5 cm.\nAlimentazione.\nSi nutre di piccoli invertebrati.\nRiproduzione.\nCostruisce il suo nido sotto una valva di \"Cerastoderma\". Il maschio protegge le uova ossigenandole. Effettua pi\u00f9 (fino a 10) deposizioni per ogni stagione riproduttiva. Le larve sono pelagiche.\nConservazione.\nLa \"IUCN red list\" classifica questa specie come a basso rischio di estinzione.\nGli ambienti in cui vive sono tipicamente soggetti a morie di pesci dovuti all'eutrofizzazione e agli inquinamenti. Le popolazioni di questa specie sono abbondanti ed in espansione anche al di fuori dell'areale naturale della specie. La specie riveste una grandissima importanza nelle reti trofiche degli ambienti in cui vive a causa delle popolazioni numerosissime che stabilisce."}
{"id": "1976319", "revid": "24099", "url": "https://it.wikipedia.org/wiki?curid=1976319", "title": "Chiesa di Sant'Andrea a San Donnino", "text": ""}
{"id": "1976321", "revid": "439868", "url": "https://it.wikipedia.org/wiki?curid=1976321", "title": "Chiesa dei Santi Quirico e Giulitta a Capalle", "text": ""}
{"id": "1976323", "revid": "54253", "url": "https://it.wikipedia.org/wiki?curid=1976323", "title": "Chirurgia maxillo facciale", "text": ""}
{"id": "1976325", "revid": "281901", "url": "https://it.wikipedia.org/wiki?curid=1976325", "title": "Ghiozzetto di laguna", "text": ""}
{"id": "1976326", "revid": "228587", "url": "https://it.wikipedia.org/wiki?curid=1976326", "title": "Pieve di Santo Stefano", "text": ""}
{"id": "1976327", "revid": "281901", "url": "https://it.wikipedia.org/wiki?curid=1976327", "title": "Ghiozzo di laguna", "text": ""}
{"id": "1976333", "revid": "93135276", "url": "https://it.wikipedia.org/wiki?curid=1976333", "title": "Episodi di Life (seconda stagione)", "text": "Negli Stati Uniti, la seconda stagione di \"Life\" \u00e8 andata in onda dal 29 settembre 2008 all'8 aprile 2009, sul canale americano NBC.\nIn Italia, la seconda stagione \u00e8 stata trasmessa in prima visione assoluta dal 15 aprile 2009 al 24 giugno 2009, ogni mercoled\u00ec alle ore 21:00, su Joi di Premium Gallery.\nIn chiaro, la seconda stagione \u00e8 stata trasmessa dal 26 gennaio al 6 aprile 2013 su Rete 4.\nUn baule di felicit\u00e0.\nTrama.\nCharlie e la sua collega trovano alcuni bauli abbandonati in luoghi diversi della citt\u00e0, ciascuno contenente un cadavere e con un numero in ordine crescente stampigliato sul fondo. I defunti non hanno connessioni apparenti tra loro, nulla oltre al fatto che stavano festeggiando eventi felici della propria vita: un compleanno, un viaggio, un nuovo lavoro, un diploma. E per festeggiare in grande tutti avevano organizzato party con gli amici, invitati attraverso dei bigliettini fatti appositamente da un ragazzino, apparentemente sciocco e impressionabile, che lavora in un negozio di gadget. Proprio lui, che non riesce ad essere felice, ma conosce i dettagli della gioia altrui, decide di mettere fine alle loro vite, chiudendo chi gli ha commissionato i biglietti di invito alle feste in bauli: solo cos\u00ec, dice, riesce ad essere sereno. L'ultima ad essere stata chiusa \u00e8 una futura sposa, che si salva grazie all'intervento di Charlie.\nTutto... sempre.\nTrama.\nCrews e Reese indagano sulla morte di un padre di famiglia massacrato di botte e incatenato nel fondo di una piscina vuota. il Capitano Tidwell \u00e8 convinto che l'omicidio sia stato commesso da una gang di strada. Dopo aver interrogato la figlia della vittima e due membri di una gang, Crews e Reese si ritrovano con pochi indizi e un'unica traccia, una leggenda metropolitana che parla di un uomo noto come il Mostro. Ted riceve una visita inaspettata dal padre di Dani che vuole sapere quali informazioni Crews ha raccolto sul suo conto.\nMiracoli e affari.\nTrama.\nUn ricercatore viene trovato morto congelato nel suo studio: si pensa immediatamente ad un gruppo di animalisti \"vivaci\", ma la teoria non regge per molto. Dopo aver passato in rassegna la vita del ricercatore, donne, amicizie e scappatelle con studentesse si arriva ad un inserviente, stressato dal pessimo carattere del ricercatore: \u00e8 stato lui a sostituire la maschera dell'ossigeno e a congelarlo. Nel frattempo, Charlie collega la sua figura sul muro con Jack Reese e vuole dimostrare che ha partecipato al suo ingiusto arresto\nNon per niente.\nTrama.\nCrews e Reese indagano su un omicidio in un campus lager. Infatti l'omicidio \u00e8 avvenuto in uno scantinato dove un professore ha creato una prigione per un esperimento con gli studenti. Guardie e prigionieri, per\u00f2, hanno preso troppo sul serio il loro ruolo ed un prigioniero, disperato per i continui soprusi ed affronti subiti, uccide il suo compagno \"guardia\" con un coltello artigianale fuso con la plastica. Charlie, comprensivo con l'assassino, memore delle proprie esperienze in prigione, gli fornisce alcuni suggerimenti per sopravvivere in una vera galera. Nel frattempo, continua a indagare su Jack e mette dei microfoni per ascoltare le sue conversazioni.\nSchiacciato.\nTrama.\nDani e Charlie trovano, in uno sfasciacarrozze, un uomo stritolato dentro il cofano di un'auto. Le indagini portano subito ad un complesso giro amoroso sul web. I detective riescono a fare confessare la madre della ragazza che il morto aveva conosciuto sul web. Era lei che, per sentirsi di nuovo giovane, aveva \u201crubato\u201d l'identit\u00e0 della figlia, la quale, per altro, aveva gi\u00e0 passato uno scandalo per via del web ed era stata espulsa da scuola. Con la figlia come copertura, la donna intrattiene questa amicizia, ma al momento di conoscere l'interlocutore, che lavorava appunto in uno sfasciacarrozze, essendosi sentita derisa dallo stesso perch\u00e9 \u201cvecchia\u201d la donna lo ha ucciso.\nL'hai sentita anche tu?\nTrama.\nIl titolo \u00e8 riferito alle numerose scosse di terremoto che si susseguono a Los Angeles durante questa puntata. Charlie e Dani cercano un evaso che ha approfittato del sisma per fuggire. I due tentano di proteggere la vita stessa dell'evaso da un altro uomo il cui figlio \u00e8 stato ucciso. Ma il prigioniero ha in mente il piano per una rapina... Nel frattempo Ted, ormai docente di economia, rimane ferito in un incidente e chiede soccorso ad Olivia. "}
{"id": "1976335", "revid": "110157", "url": "https://it.wikipedia.org/wiki?curid=1976335", "title": "Chiesa di Sant'Antonino (Faenza)", "text": "La chiesa di Sant'Antonino \u00e8 un luogo di culto di Faenza. \nSituata in corso Borgo Durbecco, nella vicinanze della chiesa della Commenda e dell'oratorio della Santissima Annunziata, la chiesa di Sant'Antonino \u00e8 una costruzione settecentesca del Borgo Durbecco.\nStoria.\nL'edificio moderno fu eretto tra il 1721 e il 1723 su progetto di Giuseppe Antonio Soratini (stesso architetto della chiesa dei Servi. Sorse su quello che in precedenza era un convento di suore francescane consacrato alla Santissima Trinit\u00e0, ma nel 1812 fu intitolata a sant'Antonino, ereditando il titolo da una chiesa vicina soppressa. \nLa chiesa antica.\nCome scrive Don Lorenzo Orioli, l'ultimo parroco della chiesa antica, nel 1833 \"L'epoca della fondazione si riferisce al tempo che ebbero origine le parrocchie, poich\u00e9 la prima chiesa ebbe l'eccidio sotto Liutprando, re dei Longobardi\". Si presume infatti che il primo complesso fu costruito verso l'anno 740 d. C., secondo quanto dice Magnani nel suo \"Chronicon\". La chiesa originaria era situata nell'attuale via di Sotto e fu demolita nel 1818 per ragioni di sicurezza a causa della struttura instabile. A livello architettonico, Don Orioli la descrive composta da tre navate, in stile gotico, ma assai modificata rispetto alla prima costruzione. La chiesa era stata arricchita e decorata grazie anche al sostegno economico della confraternita della Beata Vergine della Misericordia, fondata nel 1752. A questa confraternita si devono gli affreschi dei quali oggi resta un frammento esposto nella nuova chiesa, raffigurante la Madonna con il bambino in braccio.\nSant'Antonino martire.\nLa chiesa \u00e8 dedicata a Sant'Antonino di Apamea, martire cristiano vissuto nel I secolo, venerato soprattutto in Francia. Il culto si estese ad alcune citt\u00e0 italiane, come Faenza e Capua, ai tempi del re Ludovico il Pio.\nDescrizione.\nEsterno.\nPossiede una facciata regolare ed equilibrata in laterizio, come la chiesa dei Servi, scandita da quattro lesene e da due nicchie nel primo ordine arricchite da due finestre murate nel secondo.\nInterno.\nAll'interno interessante \u00e8 l'altare maggiore realizzato in marmo e progettato anch'esso da Giuseppe Antonio Soratini e decorato da sculture in marmo di Gerolamo Bertos, scultore del periodo tardo barocco, noto per alcune statue realizzate a San Vitale, Ravenna. Sull'altare \u00e8 collocata la \"Trinit\u00e0\" opera di Girolamo Donnini datata 1723, due quadri del suo allievo Francesco Bosi e due ovali di Benedetto Del Buono. Vi si trova anche un bel crocefisso ligneo quattrocentesco di intagliatore ignoto. La moderna Via Crucis in ceramica \u00e8 opera del faentino Riccardo Gatti."}
{"id": "1976336", "revid": "2146488", "url": "https://it.wikipedia.org/wiki?curid=1976336", "title": "Grand Theft Auto IV", "text": "Grand Theft Auto IV, noto anche come GTA IV, \u00e8 un videogioco open world action-adventure del 2008, sviluppato da Rockstar North e pubblicato da Rockstar Games per PlayStation 3, Xbox 360 e Microsoft Windows. \u00c8 stato commercializzato per PlayStation 3 ed Xbox 360 in Oceania, Europa e Nord America il 29 aprile 2008 e in Giappone il 30 ottobre dello stesso anno; la versione per Windows, invece, \u00e8 stata resa disponibile in Nord America il 2 dicembre 2008 e in Europa il giorno seguente. Il 9 febbraio 2017 la versione Xbox 360 del videogioco \u00e8 uscita per Xbox One su Xbox Live come contenuto retrocompatibile\nSi tratta del quarto capitolo principale della serie di videogiochi \"Grand Theft Auto\" e del decimo complessivo (includendo anche gli spin-off). Il gioco \u00e8 ambientato nel 2008, in una totalmente ridisegnata Liberty City, una citt\u00e0 immaginaria fortemente ispirata a New York.Questo capitolo \u00e8 incentrato sulla figura di Niko Bellic, un ex-militare serbo reduce da una non menzionata guerra in Europa orientale, recatosi negli Stati Uniti in cerca del sogno americano.\nNel gioco \u00e8 inclusa anche una modalit\u00e0 multiplayer online, che permette di giocare missioni cooperative fino ad un massimo di 16 giocatori contemporaneamente.\n\"Grand Theft Auto IV\" ha avuto un notevole successo di critica e di vendite. Nel 2010 \u00e8 uscita una nuova versione del gioco, intitolata \"Grand Theft Auto IV: The Complete Edition\", che include il gioco principale e le sue due espansioni (' e ').\nTrama.\nAmbientazione.\n\"Grand Theft Auto IV\" \u00e8 ambientato nel 2008, a Liberty City. La citt\u00e0 \u00e8 stata rivisitata e divisa in quattro sezioni per ricordare i quattro grandi distretti di New York: Broker (basata su Brooklyn), Dukes (i Queens), Bohan (il Bronx) e Algonquin (Manhattan). L'ambientazione include anche il confinante stato di Alderney (basato sul New Jersey). Inizialmente, i ponti che collegano i distretti saranno chiusi a causa di una minaccia terroristica, e si verr\u00e0 perseguiti dalla polizia se li si attraverser\u00e0, ma il blocco verr\u00e0 sollevato con il proseguire della storia, permettendo ai giocatori di visitare l'intera citt\u00e0.\n\"Grand Theft Auto IV\" \u00e8 considerato il primo capitolo del cosiddetto \"Universo HD\", che ricorda per molti aspetti il mondo reale. I capitoli precedenti formavano degli universi a s\u00e9 e, pur condividendo molti aspetti con l'Universo HD, fanno pare di storie diverse. La nuova linea temporale avviata da questo capitolo \u00e8 stata poi portata avanti prima da due espansioni, e \"The Ballad of Gay Tony\", e poi da un seguito, \"Grand Theft Auto V\". Anche il videogioco per 3DS \"\" \u00e8 ritenuto parte dell'Universo HD.\nStoria.\nNiko Bellic, ex-militare serbo, giunge a Liberty City a bordo di una nave da carico, la \"Platypus\", per sfuggire al suo passato criminale, vivere il sogno americano e dare la caccia all'uomo che, dieci anni prima, trad\u00ec la sua unit\u00e0 e provoc\u00f2 la morte di numerosi amici di Niko. Riunitosi con suo cugino Roman, scopre che le storie di ricchezza che gli aveva raccontato via e-mail erano delle menzogne, volte a nascondere la verit\u00e0: Roman vive all'interno di uno squallido appartamento di Broker, dirige una fallimentare impresa di taxi ed \u00e8 sommerso di debiti e minacciato da strozzini. Niko decide cos\u00ec di aiutarlo, entrando cos\u00ec in contatto con il sottobosco criminale della citt\u00e0. Diviene amico del sottocapo della gang giamaicana degli Yardies, Little Jacob, e inizia a lavorare per lo strozzino russo Vlad Glebov, che poi uccide dopo aver scoperto che aveva una relazione con Mallorie, la fidanzata di Roman.\nPer rappresaglia, Niko e Roman vengono rapiti dalla mafia russa per ordine del boss Mikhail Faustin e il suo luogotenente, Dimitri Rascalov. Completamente disinteressato dalla morte di Vlad (che lui stesso disprezzava), Faustin utilizza Niko come sicario, finendo poi per\u00f2 per commissionare l'omicidio di Lenny Petrovi\u0107, figlio del signore del crimine Kenny Petrovi\u0107. Quando quest'ultimo minaccia di vendicarsi, Dimitri convince Niko a uccidere Faustin per evitare ripercussioni. Tuttavia, Niko stesso viene poi tradito da Dimitri, che tenta di consegnarlo a Ray Bulgarin, altro mafioso russo ed ex-datore di lavoro di Niko dai tempi in cui era in patria, che vuole ucciderlo poich\u00e9 lo crede responsabile di un incidente che ha mandato a monte il suo traffico di esseri umani. Niko nega di essere coinvolto e ha luogo una sparatoria nella quale Bulgarin e Dimitri riescono a fuggire mentre Niko e Little Jacob tengono a bada i mafiosi.\nGli uomini di Dimitri distruggono quindi l'appartamento e il deposito di taxi di Niko e Roman, che sono quindi costretti a trasferirsi a Bohan. Mentre Niko inizia a lavorare per i signori della droga locali, Dimitri fa rapire Roman nel tentativo di condurre Niko in una trappola, ma il piano fallisce quando Mallorie avverte Niko, che riesce a salvare il cugino in tempo. In seguito, Niko scopre che la sua ragazza, Michelle, \u00e8 un agente governativo; ella lo costringe a lavorare per la sua agenzia, che utilizza la sede del giornale United Liberty Paper, come copertura. In cambio dell'assassinio di vari terroristi, l'agenzia promette di ripulire la fedina penale di Niko e aiutarlo a cercare il traditore. Fortunatamente, Roman riesce a intascare l'assicurazione per l'incendio della casa e del deposito e con i soldi acquista un appartamento di lusso ad Algonquin. Infine, Roman chiede a Mallorie di sposarlo, e lei accetta.\nMentre lavora per la mafia irlandese, Niko incontra e diviene amico del gangster Patrick \"Packie\" McReary e lo aiuta a rapinare la banca di Algonquin insieme ai suoi fratelli. Pi\u00f9 tardi, Niko viene assoldato da Ray Boccino, capo decina della famiglia dei Pegorino, per supervisionare un affare legato a dei diamanti. Purtroppo l'accordo va male, ma Ray mantiene lo stesso la parola e aiuta Niko a scovare il suo ex-compagno Florian Cravic, ora divenuto omosessuale e che ha cambiato nome in Bernie Crane per non farsi riconoscere. Da lui, Niko scopre che a tradire l'unit\u00e0 \u00e8 stato il terzo sopravvissuto, Darko Brevic. Continuando a lavorare per la mafia di Libery City, Niko si guadagna la fiducia del Don Jimmy Pegorino, per conto del quale uccide Boccino, creduto una spia. Insieme a Packie, rapisce inoltre Gracie, la figlia del capomafia Giovanni Ancelotti, nel tentativo di usarla come riscatto per ottenere i diamanti. L'accordo va per\u00f2 in fumo con l'arrivo di Bulgarin, che rivela che i diamanti appartenevano inizialmente a lui e gli sono stati rubati. In seguito a uno scontro a fuoco, i diamanti vanno perduti per sempre quando uno dei russi, messo all'angolo, li getta in un camion della spazzatura.\nAlla fine, l'agenzia governativa localizza Darko Brevic a Bucarest e lo porta a Liberty City per conto di Niko, che pu\u00f2 quindi decidere se ucciderlo o lasciarlo vivere con il rimorso di aver provocato la morte dei suoi vecchi amici (per appena mille dollari). Chiusi i conti con il passato, Niko \u00e8 ormai in procinto di lasciarsi la vita criminale alle spalle, anche convinto dalla sorella di Packie, Kate McReary, della quale \u00e8 invaghito. Si incontra quindi con Pegorino, che ha un ultimo favore da chiedergli: supervisionare un affare relativo a una montagna di eroina in collaborazione con Dimitri. Niko deve quindi decidere se lavorare con Dimitri o vendicarsi di lui, saputo da Roman che si trova sulla \"Platypus\".\nScegliendo il finale \"Affare\", Dimitri tradisce ancora una volta Niko uccidendo i mafiosi inviati a recuperare l'eroina e tenendola per s\u00e9. Al matrimonio di Roman, un sicario inviato da Dimitri per assassinare Niko uccide per sbaglio Roman. Devastato, Niko d\u00e0 la caccia a Dimitri, che intanto ha ucciso anche Pegorino, insieme a Little Jacob, riuscendo finalmente a ucciderlo. Pi\u00f9 tardi, Mallorie rivela di essere incinta e Niko giura di proteggere il bambino. Se si sceglie invece il finale \"Vendetta\" (quello considerato canonico), Niko raggiunge Dimitri sulla \"Platypus\" e lo uccide. Al matrimonio di Roman, un furioso Pegorino, la cui organizzazione ha visto sfumata la sua ultima possibilit\u00e0 di contare qualcosa, spara sulla folla nel tentativo di colpire Niko, uccidendo per\u00f2 per errore Kate. Aiutato da Little Jacob e Roman, Niko rintraccia Pegorino e lo uccide. Tempo dopo, Roman telefona a Niko, rivelandogli che Mallorie \u00e8 incinta e, se sar\u00e0 una femmina, la chiameranno Kate.\nModalit\u00e0 di gioco.\nLe modalit\u00e0 di gioco sono rimaste molto simili a quelle dei suoi predecessori con la visuale in terza persona alle spalle del giocatore, il quale impersona il protagonista, Niko Bellic. A differenza degli altri Grand Theft Auto, tuttavia, in questo capitolo la grafica, l'intelligenza artificiale di passanti e nemici e il realismo generale sono stati notevolmente migliorati, inoltre la Liberty City del gioco riproduce fedelmente in una maniera quasi impressionante la reale New York City. In questo capitolo sono state aggiunte inoltre delle novit\u00e0 come la possibilit\u00e0 di utilizzare il cellulare per contattare i propri amici e datori di lavoro per ottenere dialoghi extra, missioni secondarie e uscire con loro. Si verr\u00e0 spesso contattati tramite telefonate e messaggi dai nostri contatti che ci affideranno nuove missioni o semplicemente vorranno svolgere delle attivit\u00e0. Sar\u00e0 inoltre possibile digitare diversi numeri per telefonare al pronto soccorso, alla polizia e ai vigili del fuoco per farsi soccorrere in caso di necessit\u00e0. Inoltre si pu\u00f2 personalizzare il cellulare dopo una certa missione con sfondi scaricati e suonerie, e il telefono pu\u00f2 anche essere utilizzato per scattare delle foto. Altre novit\u00e0 sono la possibilit\u00e0 di guardare la televisione che riproduce diversi tipi di filmati, da show di cabaret comici, partite di poker in diretta da Las Venturas (fittizia citt\u00e0 basata su Las Vegas), oppure talk show come \"The Men's Room\", televendite, documentari sulla storia di Liberty City e pubblicit\u00e0. Sar\u00e0 anche possibile accedere ai computer del gioco e andare su internet a leggere le ultime notizie e persino blog immaginari e fissare appuntamenti per Niko Bellic su finti siti d'incontri Online come Lovemeet.net, inoltre si potr\u00e0 visualizzare e rispondere alle e-mail che ci verranno regolarmente inviate nel corso della storia del gioco dagli amici e conoscenti del protagonista. Un'altra opzione aggiunta in questo capitolo \u00e8 la possibilit\u00e0 di usufruire dei taxi e delle metropolitane per spostarsi velocemente da una parte all'altra della citt\u00e0 senza dover per forza commettere crimini rubando auto o altri veicoli per spostarsi quando non si \u00e8 in possesso di un veicolo. In GTA 4, inoltre se si fallisce una missione della storia sar\u00e0 possibile ricominciarla immediatamente usando il messaggio rigioca che ci verr\u00e0 inviato sul cellulare del gioco, per tornare indietro nel tempo e ripetere la missione da capo o da un checkpoint.\nA differenza dei suoi predecessori in questo quarto capitolo si potranno anche effettuare delle vere e proprie scelte narrative che influenzeranno il resto della storia del gioco, in particolare si potr\u00e0 scegliere il destino di diversi personaggi e persino il finale del gioco che verr\u00e0 determinato dalla scelta del giocatore di svolgere un redditizio affare malavitoso o vendicarsi del nemico principale del gioco. Anche il sequel, GTA V proseguendo sulla strada di questo gioco, presenta molti delle innovazioni di GTA 4 tra cui la possibilit\u00e0 di scegliere tra ben tre finali differenti. Altra modalit\u00e0 introdotta da questo capitolo in poi, \u00e8 quella degli \"Appuntamenti\", infatti similmente a come accadeva in GTA San Andreas dove il protagonista poteva frequentarsi con diverse ragazze e svolgere con loro delle attivit\u00e0 extra fuori dalla storia principale, anche in GTA 4 sar\u00e0 possibile fare questo ma non solo con le fidanzate ma anche con gli amici conosciuti nel gioco. GTA 4 inoltre espande tale modalit\u00e0 fornendo a ciascun personaggio con il quale \u00e8 possibile uscire molti dialoghi unici sia quando lo si va a prendere sia per ogni attivit\u00e0 svolta insieme a lui/lei, inoltre molti amici e fidanzate possono fornire dei vantaggi a Niko e quindi al giocatore, se essi avranno almeno il 75% di gradimento verso i suoi confronti. Ad esempio alcuni potranno fornire a Niko delle armi o dei rinforzi altri potranno azzerare il suo livello di sospettato o aiutarlo a curarsi. Con gli amici e le fidanzate, ma anche da soli sar\u00e0 possibile fare delle attivit\u00e0 uniche mai viste prima in altri capitoli della serie come giocare a Bowling o andare a teatro a vedere uno spettacolo, inoltre solo con amici e fidanzate sar\u00e0 anche possibile ubriacarsi nei bar ottenendo altri dialoghi unici con le proprie frequentazioni.\nIl sistema di mira e dei combattimenti \u00e8 stato notevolmente migliorato e reso pi\u00f9 realistico cos\u00ec come i danni subiti sia dal giocatore che dai suoi nemici. Anche i danni prodotti ai veicoli che guida saranno pi\u00f9 realistici. Il sistema di guida \u00e8 stato anch'esso reso pi\u00f9 realistico ed impegnativo, ciascun veicolo avr\u00e0 infatti una maneggevolezza diversa, inoltre una particolarit\u00e0 di questo capitolo \u00e8 che Niko indosser\u00e0 dei caschi quando si metter\u00e0 alla guida di una moto. Sar\u00e0 possibile anche recarsi negli strip club i quali saranno molto pi\u00f9 realistici di quelli visti in GTA Vice City e in San Andreas e avere rapporti con le prostitute e per la prima volta sar\u00e0 anche possibile assistere a tali rapporti sebbene i personaggi coinvolti saranno vestiti durante l'atto sessuale. Sono stati invece rimossi alcuni elementi piuttosto irrealistici presenti nei vecchi capitoli della serie, come la possibilit\u00e0 di guadagnare soldi dal nulla effettuando acrobazie folli e impennate oppure la possibilit\u00e0 di distruggere con attacchi fisici, staccionate, pali della luce e persino veicoli, inoltre non sar\u00e0 pi\u00f9 possibile far esplodere una macchina con un solo colpo d'arma da fuoco al serbatoio ma serviranno diversi colpi di arma da fuoco per provocare un'esplosione del serbatoio ed esso non sempre esploder\u00e0 immediatamente ma il pi\u00f9 delle volte prender\u00e0 semplicemente fuoco ed il veicolo impiegher\u00e0 diverso tempo per esplodere. La resistenza generale di tutti i veicoli \u00e8 stata infatti notevolmente incrementata rispetto ai precedenti GTA. Inoltre a differenza dei giochi precedenti della serie, in GTA 4 danneggiando troppo una macchina con degli incidenti, essa non esploder\u00e0 ma si fermer\u00e0 e il motore produrr\u00e0 del fumo nero e non si sar\u00e0 pi\u00f9 in grado di farlo partire. Rimosse sono anche la possibilit\u00e0 di iniziare missioni secondarie entrando in ambulanze e autopompe dei pompieri come paramedici o vigili del fuoco, tuttavia sar\u00e0 possibile guadagnare denaro come cacciatore di taglie entrando in volanti della polizia e rintracciando grazie al computer di bordo criminali e fuori legge ricercati ed ucciderli per conto della polizia ed appropriarsi dei soldi posseduti dai vari criminali eliminati. Durante la prima parte del gioco si potr\u00e0 inoltre lavorare come tassista per l'azienda di Roman telefonando a quest'ultimo, proprio come si faceva nei precedenti GTA entrando nei taxi. Il gioco presenta una vasta gamma di veicoli ma soprattutto macchine e moto. Sono stati infatti rimossi veicoli come biciclette, quad, carri armati ed aerei presenti in alcuni capitoli precedenti ma sar\u00e0 possibile pilotare elicotteri e motoscafi. Inoltre Niko sar\u00e0 capace di nuotare ma non di immergersi sott'acqua come si poteva invece fare in GTA San Andreas.\nLa polizia sar\u00e0 notevolmente pi\u00f9 aggressiva rispetto ai precedenti capitoli, ma seminarla sar\u00e0 piuttosto facile soprattutto nei primi livelli di ricercato in quanto baster\u00e0 fuoriuscire dall'area di sospetto e rimanere fuori dal raggio d'azione della polizia per alcuni secondi per ritornare anonimi. Sar\u00e0 particolarmente ostico invece liberarsi di un sospetto dalle quattro stelle in poi in quanto l'aria di sospetto si estender\u00e0 quasi a met\u00e0 di ciascuna isola della mappa e si dovr\u00e0 quindi ricorrere ai Pay N' Spray che in questo capitolo fanno avanzare il tempo di tre ore ad ogni riverniciatura dei veicoli per dare un maggior senso di realismo (contrariamente ai vecchi Grand Theft Auto dove la riverniciatura era istantanea). Inoltre per la prima volta in un GTA, avendo un livello di ricercato di una sola stella i poliziotti non spareranno e sar\u00e0 possibile arrendersi alla polizia e farsi arrestare mentre resistendo si passa direttamente a due stelle e gli agenti saranno solo allora autorizzati ad aprire il fuoco. Un'altra differenza con i precedenti capitoli \u00e8 che in GTA 4 si perdono le armi trovate o comperate all'interno nel gioco solo venendo arrestati e non anche dopo essere stati dimessi dall'ospedale.\nObiettivi e trofei.\nNella versione Xbox 360 e PC sono presenti 50 obiettivi per un totale di 1000 punti (65 per un totale di 1500 punti se si comprendono le espansioni ' e '). Nella versione PS3 sono presenti 51 trofei (66 comprese le due espansioni).\nProduzione.\nInizialmente i creatori del gioco avevano pensato alla mappa di GTA IV come a quella del suo successore, \"GTA V\", essendo intenzionati ad aggiungere oltre alla citt\u00e0 di Liberty una vasta area circostante con zone boschive, montagne e paesi di periferia che si sarebbe chiamata \"Liberty State\", l'idea venne poi accantonata a causa del tempo limite posseduto per sviluppare il gioco.\nImpatto sociale.\nA pochi giorni dalla commercializzazione, in Italia il videogioco ha ricevuto non poche critiche da parte delle associazioni dei consumatori, che ne hanno disapprovato il susseguirsi di atrocit\u00e0 e di scene scioccanti. Il Codacons ha presentato un esposto alle 104 Procure della Repubblica chiedendo di aprire un'indagine alla luce del possibile reato di istigazione a delinquere. Conseguentemente, la Procura di Livorno ha aperto un'inchiesta.\nLa Rockstar Games ha cos\u00ec risposto all'inchiesta effettuata contro il videogioco \"GTA IV\" e alla sua censura: \nCensura.\nLa versione per il mercato australiano del gioco \u00e8 censurata di alcuni contenuti ritenuti scabrosi dall'Office of Film and Literature Classification australiano, come ad esempio la presenza di prostitute e la possibilit\u00e0 di caricarle a bordo. Questo al fine di permetterne una commercializzazione del videogioco ad un pubblico dai 15 anni in su.\nCritiche.\nA poche ore dalla pubblicazione del gioco furono riscontrati dei crash durante la sessione di gioco, che costringevano irrimediabilmente a riavviare la console e in alcuni casi a cancellare e reinstallare i dati di gioco di \"GTA IV\" sull'hard disk della PlayStation 3. Per correggere questi bug Rockstar Games pubblic\u00f2 una patch il 7 maggio 2008.\nAnche la versione per Microsoft Windows non fu esente da problemi, in particolare riguardanti errori di avvio non documentati, impossibilit\u00e0 di selezionare opzioni grafiche avanzate, il supporto per le schede ATI di fascia alta e l'integrazione con Windows Live e Rockstar Social Games. Questi problemi sono in gran parte stati corretti con le patch successive. Il 14 dicembre 2008, durante gli Spike Video Game Awards 2008, \"GTA IV\" \u00e8 stato premiato come miglior gioco dell'anno.\nAccoglienza.\nLa rivista \"Play Generation\" lo classific\u00f2 come il quarto miglior gioco d'avventura e terzo miglior titolo online del 2008. La stessa testata classific\u00f2 la versione \"Complete Edition\" come uno dei quattro migliori giochi ambientati a New York.\nSuccesso commerciale.\nGrande successo sia commerciale che di critica, \"Grand Theft Auto IV\" ha venduto durante il primo giorno di rilascio ben 3,6 milioni di copie, superando il precedente record appartenente a \"Halo 3\", incassando la cifra record di 310 milioni di dollari. In una settimana il gioco \u00e8 stato venduto in sei milioni di copie, fatturando 500 milioni di dollari e superando il precedente record, anch'esso appartenente ad \"Halo 3\", che in sette giorni vendette per 300 milioni di dollari.\nIl 9 giugno 2010 Take Two ha annunciato che ne sono state vendute 17 milioni di copie. Successivamente, a settembre 2011, ha dichiarato che le copie distribuite nei negozi sono arrivate ad un totale di 22 milioni. A luglio 2013, il videogioco aveva venduto oltre 25 milioni di copie. Tutti i record di vendite di \"Grand Theft Auto IV\" furono battuti dal suo successore, \"Grand Theft Auto V\", dopo il suo rilascio.\nDifferenze tra versioni console e PC.\nSulle console, \"GTA IV\", ha una risoluzione differente: su Xbox 360 il gioco ha una risoluzione nativa di 720p e fa uso dell'MSAA 2x, mentre su PlayStation 3 la risoluzione nativa \u00e8 significativamente pi\u00f9 bassa a 1152x640 pixel, e per contrastare le scalettature utilizza un tipo diverso di antialiasing, il QAA. Questo problema \u00e8 poi stato risolto, girando nativamente anche in 720p su PlayStation 3.\nIl QAA \u00e8 il doppio pi\u00f9 efficiente rispetto all'MSAA 2x, ed \u00e8 stato scelto sulla versione PlayStation 3 proprio per rimediare alla risoluzione nativa pi\u00f9 bassa.\nSu tutte le piattaforme su cui \u00e8 stato rilasciato l'ottimizzazione non \u00e8 il suo punto di forza, su PS3 e Xbox 360 il framerate scende fino a 20 FPS. Su PC invece nonostante le numerose patch rilasciate da Rockstar il gioco fatica a mantenere un framerate costante. Su computer di nuova generazione la situazione naturalmente migliora ma anche l\u00ec il gioco \u00e8 afflitto da parecchi problemi, anche nella versione base di Xbox One il gioco gira a 28-30 FPS mentre nella versione X ha un framerate costante. Questi problemi vengono attribuiti alla fisica estremamente realistica dei personaggi giocanti e non giocanti o anche alla fisica dei veicoli che presentano una guida simulativa, a differenza di \"GTA V\", nel quale la guida dei veicoli risulta essere molto pi\u00f9 arcade (meno realistica ma pi\u00f9 pensata per il gaming). \nBisogna anche contare che questo capitolo di \"Grand Theft Auto\" \u00e8 stato il primo della serie ad aver cambiato motore grafico e fisico rispetto ai suoi predecessori PlayStation 2.\nVersione PC.\nLa versione PC presenta notevoli migliorie grafiche e di performance rispetto alle versioni console:\nLa versione PC, nonostante evidenti miglioramenti rispetto alla versione per console, era affetta da molti bug. Al lancio del gioco per la versione PC molti utenti si lamentarono di tali problemi e in seguito furono pubblicate ben cinque patch dagli sviluppatori per correggere ogni problema.\nTuttavia la versione PC risulta ancora oggi essere molto pesante.\nEspansioni.\nRockstar Games ha pubblicato due espansioni per \"Grand Theft Auto IV\": ', inizialmente pubblicata il 17 febbraio 2009 per Xbox 360, e ', pubblicata il 29 ottobre 2009. Entrambe le espansioni sono state pubblicate anche per PlayStation 3 e Microsoft Windows il 16 aprile 2010, in un disco intitolato \"\", che non necessita del gioco originale per essere usufruito.\nVersione Beta.\nIn occasione del decimo anniversario del gioco il canale YouTube GTA Series Videos ha pubblicato un video che mostra le numerose differenze e alcuni degli elementi rimossi dalla versione iniziale del gioco, ovvero la Beta rispetto a quella finale. Tra le varie differenze vi erano:"}
{"id": "1976338", "revid": "287204", "url": "https://it.wikipedia.org/wiki?curid=1976338", "title": "Coronel Bolognesi F\u00fatbol Club", "text": "Il Coronel Bolognesi F\u00fatbol Club \u00e8 una societ\u00e0 calcistica peruviana con sede nella citt\u00e0 di Tacna. Milita in Copa Per\u00fa, secondo livello del campionato peruviano di calcio. Deve il suo nome a Francisco Bolognesi, un militare peruviano.\nStoria.\nLa societ\u00e0 fu fondata il 27 maggio 1998 come squadra satellite del Club Deportivo Coronel Bolognesi con il nome di \"Club Sport Bolito\". Dopo una rapida ascesa nelle serie minori peruviane e la vittoria della Copa Per\u00fa nel 2001, con conseguente promozione al Campeonato Descentralizado l'anno successivo, cambi\u00f2 denominazione in Coronel Bolognesi F\u00fatbol Club.\nNel 2004 ha preso parte alla Coppa Sudamericana, partecipandovi anche nel 2006 e nel 2007. Nel 2007 ha vinto il Torneo Clausura del Campeonato Descentralizado e si \u00e8 qualificato all'edizione 2008 della Coppa Libertadores (nella quale \u00e8 stata eliminata nella fase a gironi senza riuscire mai ad andare a segno).\nNel 2009 \u00e8 retrocesso in Segunda Divisi\u00f3n, restandovi dal 2010 al 2012. Nel 2013, a causa di problemi finanziari, non si \u00e8 iscritto alla Segunda Divisi\u00f3n ed \u00e8 ripartito dalla Copa Per\u00fa.\nSue storiche rivali sono il CD Alfonso Ugarte."}
{"id": "1976339", "revid": "1776051", "url": "https://it.wikipedia.org/wiki?curid=1976339", "title": "Skull Thrash Zone Vol.1", "text": "Skull Thrash Zone Vol.1 \u00e8 un album raccolta di brani della scena giapponese heavy metal underground anni ottanta, pubblicato nel febbraio 1987.\nNel disco figurano alcune band che negli anni seguenti avrebbero avuto successo, come gli X Japan (allora chiamati semplicemente \"X\")."}
{"id": "1976341", "revid": "439868", "url": "https://it.wikipedia.org/wiki?curid=1976341", "title": "Pieve di Santo Stefano a Campoli", "text": ""}
{"id": "1976343", "revid": "451735", "url": "https://it.wikipedia.org/wiki?curid=1976343", "title": "George Bucci", "text": "Carriera.\nSoprannominato \"The King\" (in inglese: \"il re\"), appena uscito dal \"college\" di Manhattan venne scelto dai Buffalo Braves al draft NBA 1975, ma opt\u00f2 per giocare nei New York Nets, nella ABA dove, seppur giocando poco, si aggiudic\u00f2 il titolo del 1976.\nNel 1977 giunse nel campionato italiano ingaggiato dalla Mens Sana Siena, squadra militante in Serie A2. Alla sua prima stagione senese trascin\u00f2 i biancoverdi alla promozione in Serie A1 con i suoi 26,6 punti di media. L'anno seguente, al suo primo anno nella massima serie italiana, contribu\u00ec al raggiungimento dei play-off con 23,2 punti a partita. Nella stagione 1979-80 il club senese chiuse al nono posto, mentre l'apporto di Bucci fu di 22,6 punti a gara.\nIn vista del campionato 1980-81, la dirigenza toscana scelse di non confermarlo, preferendo tesserare come straniero il centro Arvid Kramer oltre all'ala grande Aaron James. Questa decisione fu aspramente criticata dalla piazza.\n\"Ercolino\" \u2013 questo il soprannome datogli \u2013 torn\u00f2 a giocare per la Mens Sana un anno dopo, ma la squadra nel frattempo era retrocessa in Serie A2 al termine della stagione in cui egli era assente. Il 21 febbraio 1982, in occasione della trasferta di Trieste, Bucci salt\u00f2 per un problema al polso la sua prima partita da quando arriv\u00f2 a Siena: collezion\u00f2 infatti 116 presenze consecutive senza saltare una gara. Quell'anno termin\u00f2 con 26,2 punti di media. Ebbe poi una stagione da 22,3 punti a partita, seguita da un'annata da 23,5 punti con il 58,9% al tiro (all'epoca non esisteva ancora il tiro da tre punti). Proprio nel corso di quella stagione, il 4 dicembre 1983 contro Perugia, Bucci segn\u00f2 48 punti con 18/26 al tiro e 12/15 ai liberi, andando a stabilire il nuovo primato di punti segnati in una singola partita da un giocatore della Mens Sana.\nNel 1984-1985 lascia Siena per approdare a Bologna. Tuttavia, al fine di ottenere lo status di giocatore italiano a tutti gli effetti, per il quale all'epoca era richiesta una stagione da dilettante, nel 1984-1985 Bucci gioc\u00f2 un'annata con l'Ellepi Irnerio, squadra bolognese del campionato di Promozione sponsorizzata dal presidente della Fortitudo.\nUn anno pi\u00f9 tardi, conseguito lo status di italiano, entr\u00f2 ufficialmente a far parte della Fortitudo Bologna. La squadra centr\u00f2 subito la promozione in Serie A1, salvo poi tornare in A2 dopo una sola stagione e risalire nuovamente in A1 al primo tentativo. Bucci rimase alla \"effe\" per cinque stagioni, durante le quali si impose come miglior realizzatore della storia del club con i suoi 3.089 punti che furono superati solo da Carlton Myers alcuni anni dopo. Il suo ultimo anno fortitudino, concluso con la retrocessione dalla A1 alla A2, lo vide realizzare 20,1 punti di media all'et\u00e0 di 36 anni.\nSuccessivamente trascorse una stagione a Montecatini in A2, prima di chiudere la carriera con un altro anno (complessivamente il settimo) alla Mens Sana Siena, nel quale egli viaggi\u00f2 a 8,1 punti di media. All'ultima giornata, Siena espugn\u00f2 Roma trovando una vittoria fondamentale in chiave salvezza grazie anche ai 18 punti di Bucci (che tir\u00f2 con 6/7 da due e 1/1 da tre), ma il risultato fu vanificato dalla contemporanea vittoria di Trapani su Pesaro che condann\u00f2 i senesi alla A2."}
{"id": "1976348", "revid": "773636", "url": "https://it.wikipedia.org/wiki?curid=1976348", "title": "Pieve di Santa Cecilia a Decimo", "text": "La pieve di Santa Cecilia a Decimo \u00e8 un luogo di culto cattolico situato nel comune di San Casciano in Val di Pesa, in provincia di Firenze.\nStoria.\nLa chiesa \u00e8 situata al decimo miglio (da qui il nome) della via Cassia e appare citata per la prima volta in un documento della Badia a Passignano datato marzo 884. Fin dal X secolo risulta sotto la tutela del Re d' Italia Lotario II e dell'Imperatore Ottone III, in quali la esentarono dal diritto di albergaria. Tale diritto venne confermato nel 1120.\nDal XII secolo in poi la chiesa e i suoi pievani appaiono in numerosi documenti riguardanti atti di affitto e di vendita. Nei pressi della pieve, nella prima met\u00e0 del XIII secolo, vi era un castello che amministrava un suo distretto e aveva un suo podest\u00e0 sottoposti all'autorit\u00e0 del vescovo di Firenze; del castello non rimane pi\u00f9 traccia ma forse doveva trovarsi dove ora \u00e8 situata una casa colonica il cui toponimo \u00e8 \"Castelletto\". Il vescovo mantenne il diritto all'elezione del pievano, dei canonici e alla riscossione della tasse.\nIl territorio amministrato dalla pieve di Decimo era composto da 15 chiese suffraganee che le garantivano una discreta ricchezza. Ricchezza che per\u00f2 non consent\u00ec alla pieve di sganciarsi dall'autorit\u00e0 del vescovo, il quale per prevenire ogni possibile dissenso nominava i pievani tra personalit\u00e0 interne alla curia fiorentina.\nNel 1355 la pieve divenne il capoluogo della Lega di Decimo ma la vicinanza col castello di San Casciano non le consent\u00ec nessuno sviluppo. Nel corso del tempo, anzi, vide sempre pi\u00f9 diminuire il numero dei canonici e i pievani la trascurarono portandola alla rovina tanto che nel 1440 papa Eugenio IV la un\u00ec al Monastero di San Donato in Scopeto. Il risanamento fu immediato tanto che nel 1445 papa Callisto III le restitu\u00ec la piena autonomia.\nNel 1589 le venne costruito a fianco l'oratorio della Compagnia del Sacramento, nel 1690, quando ormai il borgo di San Casciano era diventato un vero centro urbano, le venne staccata la propositura di San Cassiano. Tra il 1728 e il 1730 per opera del pievano Borghigiani l'interno della chiesa fu trasformato secondo lo stile barocco, vennero innalzati sette altari e l'interno fu decorato con stucchi.\nIl 30 dicembre 1797 il titolo di Pieve venne passato alla chiesa di San Cassiano e Santa Cecilia fu declassata a semplice prioria pur mantenendo il fonte battesimale. Significativi interventi di restauro vennero effettuati dopo il terremoto del 1895 in cui l'edificio della chiesa sub\u00ec ingenti danni. Nei diari del pievano \u00e8 scritto che: \nDescrizione.\nL'edificio presenta il tipico impianto basilicale romanico, con copertura a tetto e origine doveva essere conclusa con un'abside.\nEsterno.\nLa facciata \u00e8 preceduta da un portico a tre archi e non conserva nulla della sua definizione originaria. Dall'interno dell'oratorio della Compagnia, posto sul fianco settentrionale, si pu\u00f2 parzialmente vedere la struttura originaria che \u00e8 costituita da pietraforte e bozze di calcare disposte a filaretto. Nel claristorio sono visibili alcune monofore tamponate.\nDell'epoca romanica rimane intatta la torre campanaria. La torre, posta sul fianco nord, \u00e8 stata realizzata con pietre calcaree e di arenaria disposte a filaretto contenute da cantonali di pietra concia. Sono presenti poche aperture. La cella campanaria \u00e8 aperta da quattro monofore archiacute frutto di un evidente rifacimento.\nInterno.\nL'interno si presenta nella veste barocca datole dopo i restauri del XVIII secolo. In quell'occasione venne nascosto il soffitto a capriate lignee.\nL'interno \u00e8 a tre navate di cinque campate ciascuna poggianti su pilastri rettangolari che reggono arcate a tutto sesto. Nei pressi del portale di accesso i primi due pilastri sono stati stonacati e mostrano la loro forma originaria.\nIl rivestimento in filaretto era sicuramente anche nell'abside mentre le pareti delle navate laterali erano coperte con affreschi realizzati tra il XIII e il XIV secolo. Di questi affreschi \u00e8 sopravvissuto solo un frammento situato sulla parete nei pressi del primo altare di destra: raffigura la \"Madonna col Bambino\" ed \u00e8 stato attribuito a Cenni di Francesco. Sempre sulla parete destra \u00e8 collocata una bella tavola di scuola fiorentina risalente al XVII secolo e raffigura \"Tobiolo e l'Angelo\" mentre nel lato destro del transetto vi \u00e8 un Reliquiario in argento contenente una reliquia di Santa Cecilia.\nL'opera di maggior pregio della chiesa \u00e8 collocata nel coro dell'altare maggiore e raffigura una \"Madonna col Bambino fra i santi Lorenzo e Cecilia\", gi\u00e0 attribuita a Michele di Ridolfo del Ghirlandaio, ma pi\u00f9 probabilmente di Carlo Portelli. Ai lati del coro sono collocate altre due tavole; sulla destra \"Santa Cecilia e il suo carnefice\" mentre sulla sinistra \"Santa Cecilia e il marito Valeriano\" , sono entrambe opere di ignoti e risalgono al XVII secolo.\nSulla parete della navata sinistra sono collocate una tela raffigurante la \"Sacra Famiglia\" di scuola fiorentina del XVII secolo e nell'ultimo altare \u00e8 collocato un \"Crocifisso\" ligneo di scuola fiorentina del XVIII secolo.\nSulla parte destra, dietro una cancellata, c'\u00e8 il fonte battesimale; per terra \u00e8 conservata una stele funeraria romana di un liberto con epigrafe in latino risalente al periodo tardo imperiale; nel medioevo venne modificata e usata come fonte battesimale.\nPiviere di Santa Cecilia a Decimo.\nRisalente al XIII secolo, ristrutturata nel XVIII secolo.\nConosciuta come Sant'Angelo, \u00e8 una piccola chiesa romanica che in facciata, nell'architrave, presenta sculture a bassissimo rilievo. Nel 1561 fu annessa a Santa Maria ad Argiano.\nLa chiesa \u00e8 conosciuta dal 1177. Eccetto che nell'abside mantiene l'originale paramento romanico. Ampliata nel XVIII secolo, nel 1974 trasferita la sede a chiesa di San Donato a Chiesanuova.\n\u00c8 conosciuta dal 1148.Fu distrutta in epoca medievale. Nel 1659, al suo, posto, fu costruita una cappella.\nEsistente gi\u00e0 nel 1043, nulla conserva del periodo romanico. Nonostante sia priva persino delle campane \u00e8 stata graziata dalla generale soppressione degli edifici ecclesiastici nel 1986.\nRicordata nel 1214 con il suffisso, San Pier degli Abbruciati. Di particolare interesse la facciata, che mantiene visibili elementi romanici, perch\u00e9 fuori asse rispetto all'attuale prospetto..Soppressa nel 1986 e annessa a San Pier di Sopra.\nDi questo monastero si conosce solo la data della soppressione, il 1251.\nL'ospedale era stato fondato nel 1291 nei pressi della chiesa di Santa Maria del Prato. Oggi non ne restano tracce.\nEsistente nel 1287.Conosciuto anche come ospedale di San Giusto, sorgeva dove ora si trova l'oratorio di San Bartolomeo."}
{"id": "1976352", "revid": "599013", "url": "https://it.wikipedia.org/wiki?curid=1976352", "title": "Daniel Howard", "text": "Gioca nel ruolo di centrale.\nCarriera.\nLa carriera di Daniel Howard comincia in Germania nel Tumverein dove resta fino al 1998, anno in cui si trasferisce nel campionato italiano nel Gioia del Volley, in serie A2, dove resta per due stagioni.\nNella stagione 2000-01 viene ingaggiato dal , in serie A1, mentre in quella successiva passa al Volley Milano a campionato iniziato, giocando anche la fase finale di Coppa CEV, chiusa al terzo posto.\nNel 2002 inizia un lungo sodalizio con il BluVolley Verona, facendo la spola tra la serie A1 e la serie A2, dove tra l'altro vince anche una Coppa Italia di categoria: gi\u00e0 facente parte della nazionale australiana, vince in questo periodo e precisamente nel 2007, la sua prima medaglia d'oro al campionato continentale, dove viene eletto poi anche miglior giocatore.\nNella stagione 2007-08 passa alla Gabeca Pallavolo dove resta per due annate per poi ritornare nuovamente a Verona."}
{"id": "1976355", "revid": "339392", "url": "https://it.wikipedia.org/wiki?curid=1976355", "title": "Pieve di Santo Stefano a Sorano", "text": ""}
{"id": "1976367", "revid": "767487", "url": "https://it.wikipedia.org/wiki?curid=1976367", "title": "Chaos League", "text": "Chaos League \u00e8 un videogioco per Microsoft Windows in cui \u00e8 possibile creare un team di creature fantastiche come orchi, nani, elfi e competere con altre squadre in un sanguinoso torneo di football americano. Le razze del mondo fantastico sono numerose, sta al giocatore decidere quale utilizzare.\nModalit\u00e0 di gioco.\nLe razze del gioco sono in tutto dieci: Umani, Elfi Neri, Elfi dei boschi, Orchi, Nani, Goblin, Barbari, Non Morti, Pretoriani e i Mercenari. Ogni razza dispone di vari tipi di creature divise in base alle posizioni che occupano sul campo di gioco. Le classi di base sono: lineman, ricevitore, linebacker (pi\u00f9 che un giocatore, uno che adora scatenare risse), quarterback (incaricato a lanciare la palla ai ricevitori), runningback (quasi un jolly, in grado di ricoprire egregiamente tutti i ruoli), big foot (si tratta in genere di giocatori molto grossi molto utili nelle mischie in mezzo al campo) e infine ci sono gli eroi (giocatori in genere con capacit\u00e0 e poteri al di sopra di qualsiasi giocatore base). Ogni giocatore e caratterizzato da quattro caratteristiche: velocit\u00e0, brutalit\u00e0, destrezza e la protezione."}
{"id": "1976368", "revid": "1776051", "url": "https://it.wikipedia.org/wiki?curid=1976368", "title": "Heavy Metal Force 3", "text": "Heavy Metal Force 3 \u00e8 una raccolta di brani della scena giapponese hard rock e heavy metal underground anni ottanta. Figurano alcune band che negli anni seguenti ebbero successo come gli X Japan e i Saber Tiger."}
{"id": "1976371", "revid": "24099", "url": "https://it.wikipedia.org/wiki?curid=1976371", "title": "Chiesa di Santa Maria a Limite", "text": ""}
{"id": "1976375", "revid": "24099", "url": "https://it.wikipedia.org/wiki?curid=1976375", "title": "Oratorio della Compagnia della Santissima Trinit\u00e0 a Limite", "text": ""}
{"id": "1976380", "revid": "36426", "url": "https://it.wikipedia.org/wiki?curid=1976380", "title": "Giuseppe Giovannozzi", "text": "Biografia.\nOltre ad essere l'artefice della statua di Giunone che si trova sull'arco dei Lorena in piazza della Libert\u00e0 a Firenze, si rese famoso grazie alla Grotta del Bandino che insieme al figlio e ad un manovale, decor\u00f2 nel giardino della Villa del Bandino nel 1746 (allora di propriet\u00e0 dei Marchesi Niccolini). La sua opera \u00e8 stata immortalata dal pittore fiorentino Cincinnati in un dipinto a tempere su tela negli anni sessanta del '900."}
{"id": "1976384", "revid": "106908", "url": "https://it.wikipedia.org/wiki?curid=1976384", "title": "Metramo", "text": "Il fiume Metramo sorge dal monte Petrulli, al confine tra le province di Vibo Valentia e Reggio Calabria, a circa mille metri di altitudine.\nIl suo bacino, nei riguardi della \nconfigurazione altimetrica, fino alla confluenza con fiume Potamo, nei pressi dell'abitato di Galatro, si presenta asperrimo e con ripidi pendici, \u00e8 costituito da rocce granitiche prevalentemente poco o nulla permeabili, ed \u00e8 pertanto soggetto ad un regime di tipo torrentizio con notevole rischio alluvionale.\nDall'affluenza del Potamo fino alla confluenza nel Mesima (nei pressi di Rosarno) il corso del fiume presenta un modesto dislivello e quindi le sue acque possono essere facilmente incanalate per scopi irrigui. Il bacino di dominio del fiume \u00e8 di circa 45\u00a0km\u00b2.\nIn localit\u00e0 Castagnara sorge la diga sul fiume Metramo. \u00c8 fra le dighe pi\u00f9 alte nel suo genere, costruita in terra e pietrame. La quota di coronamento \u00e8 di 896\u00a0m sul livello del mare, l'altezza massima di 104\u00a0m La lunghezza di coronamento \u00e8 di 600\u00a0m La larghezza massima al piede \u00e8 di 470\u00a0m La superficie ed il volume dell'invaso sono rispettivamente di 1,25\u00a0km\u00b2 e 26,5 milioni di metri cubi. La diga regola il flusso del Metramo la cui piena artificiale in caso di necessit\u00e0 di svuotamento dell'invaso ammonterebbe a 200 metri cubi al secondo.\nDopo l'alluvione del novembre 1935 il corso del Metramo, dalla confluenza del Potamo in poi, \u00e8 regimentato da argini che ne impediscono l'esondazione."}
{"id": "1976386", "revid": "141298", "url": "https://it.wikipedia.org/wiki?curid=1976386", "title": "Convenzione di Bologna", "text": ""}
{"id": "1976391", "revid": "24099", "url": "https://it.wikipedia.org/wiki?curid=1976391", "title": "Chiesa di San Jacopo a Pulignano", "text": ""}
{"id": "1976395", "revid": "339392", "url": "https://it.wikipedia.org/wiki?curid=1976395", "title": "Nibbana", "text": ""}
{"id": "1976397", "revid": "149485", "url": "https://it.wikipedia.org/wiki?curid=1976397", "title": "Tuffi ai Giochi della XXIII Olimpiade - Trampolino 3 metri maschile", "text": "La competizione dei tuffi dal trampolino 3 metri maschile \u00e8 stata una delle quattro gare di tuffi inclusa nel programma dei Giochi della XXIII Olimpiade disputati a Los Angeles nel 1984.\nLa competizione \u00e8 stata divisa in due fasi:"}
{"id": "1976398", "revid": "254059", "url": "https://it.wikipedia.org/wiki?curid=1976398", "title": "Stanis\u0142aw Poniatowski", "text": "Fu padre dell'ultimo sovrano del regno di Polonia Stanislao II Augusto.\nBiografia.\nInfanzia.\nNato nel Castello di Chojnik, nel territorio della citt\u00e0 di Jelenia G\u00f3ra, la sua casata, i Poniatowski, apparteneva alla nobilt\u00e0 originaria della Confederazione Polacco-Lituana.\nMatrimonio.\nStanis\u0142aw spos\u00f2 nel 1720 Konstancja Czartoryska.\nCarriera militare.\nFu il primo della sua famiglia a distinguersi militarmente, e allo scoppio della Grande guerra del Nord si alle\u00f2 con la potente casata dei Sapieha per allearsi con la Svezia e rovesciare il sovrano polacco Augusto II il Forte, elettore di Sassonia, considerato un usurpatore straniero e diventato \"Re di Polonia\" solo grazie alla potenza militare della sua patria di origine.\nInizialmente grande sostenitore di Stanislao Leszczy\u0144ski, il sovrano polacco detronizzato da Augusto II, tuttavia alla fine del conflitto, Stanislaw si riconcili\u00f2 con Augusto II che lo nomin\u00f2 \"Gran Tesoriere\" della Lituania (\"podstoli litewski\") nel 1722, e successivamente \"Gran Tesoriere dell'Esercito Lituano\" (\"podskarbi wielki litewski\") nello stesso anno.\nMorte.\nIl conte Stanislao mor\u00ec a Ryki il 3 agosto 1762.\nDiscendenza.\nStanislao e Konstancja Czartoryska ebbero:"}
{"id": "1976399", "revid": "3115", "url": "https://it.wikipedia.org/wiki?curid=1976399", "title": "Dogana d'acqua", "text": "La Dogana d'acqua era una barriera doganale posta lungo le Mura Leopoldine di Livorno, a delimitazione dell'area del porto franco. I suoi resti, in parte integrati in un nuovo edificio in acciaio e vetro, sorgono nella zona compresa tra il Forte San Pietro e la Porta San Marco.\nStoria.\nLa costruzione della Dogana d'acqua risale agli anni trenta dell'Ottocento, quando il granduca Leopoldo II di Toscana ordin\u00f2 la realizzazione di una nuova cinta daziaria al fine di ampliare l'area del porto franco di Livorno.\nQuesto varco, progettato da Carlo Reishammer, fu posto lungo il Canale dei Navicelli, allo scopo di regolare e sorvegliare i traffici per via d'acqua tra Livorno e Pisa. Per questo, intorno alla dogana furono scavate due vaste darsene per la sosta delle imbarcazioni: una interna, di forma rettangolare, ed una esterna, di forma semicircolare.\nTuttavia, nel corso dell'Ottocento e nei primi decenni del Novecento, la darsena esterna fu quasi completamente interrata ed il fabbricato vero e proprio fu oggetto di alcune modifiche, cos\u00ec da migliorare la viabilit\u00e0 stradale: infatti, la parte tergale della dogana fu sventrata per permettere la realizzazione di una strada di collegamento col porto, mentre un tratto di mura adiacente alla costruzione fu interamente demolito.\nA queste trasformazioni fecero seguito i devastanti bombardamenti dell'ultima guerra mondiale, che ridussero la Dogana d'acqua ad un cumulo di macerie.\nNel dopoguerra anche la darsena interna fu interrata ed i resti dell'edificio furono ulteriormente demoliti con la realizzazione di un magazzino industriale, ubicato sul ponte dove poggiava il fabbricato storico.\nAl 2009 si resero noti i risultati di un concorso indetto dal Comune di Livorno per la riqualificazione dell'edificio storico (da destinarsi polo delle alte tecnologie per la logistica dell'Universit\u00e0 di Pisa e della Scuola superiore di studi universitari e di perfezionamento Sant'Anna) e del comparto urbanistico circostante; tra i vari progetti risult\u00f2 vincitore il disegno elaborato da un raggruppamento di professionisti composto dagli architetti Leonardo Germani, Stefania Franceschi, Stefano Micheli, Silvia Moretti e Samuele Sordi, che venne ammesso ai finanziamenti nell'ambito dei Piani Integrati di Sviluppo Urbano Sostenibile (PIUSS).\nMalgrado le indicazioni contenute nel progetto vincitore, successivamente il Comune di Livorno modific\u00f2 radicalmente questa ipotesi progettuale, apportando variazioni all'architettura dell'edificio e limitando, almeno in una prima fase, l'intervento di sistemazione urbanistica alla parziale riapertura del lato est della darsena interna.\nIl 19 marzo 2013 \u00e8 stata posata la prima pietra del cantiere di ricostruzione e riqualificazione dell'area della Dogana d'acqua e, in particolare, dell'edificio situato sul lato della caserma La Marmora. I lavori dell'edificio sul ponte della Dogana, invece, sono stati avviati nel 2014. Tuttavia, il progetto esecutivo, curato dallo studio Leonardo di Pisa, ha completamente rinnegato i precedenti: in particolare, le forme della vecchia Dogana sono state impresse in una sorta di teca vetrata costruita sul ponte a tre archi ottocentesco, il cui risultato, all'atto pratico, ha per\u00f2 generato diverse critiche.\nDescrizione.\nCon la demolizione del suddetto magazzino, avvenuta negli ultimi anni del Novecento, dell'originaria costruzione restano solo il ponte a tre arcate ed i ruderi della parte posteriore, dove un tempo si effettuavano i controlli sulle merci trasportate dalle imbarcazioni.\nIl corpo di fabbrica principale, scomparso a causa delle distruzioni belliche e sostituito con una teca in acciaio e vetro, era rivestito in pietra ed era alleggerito da ampie aperture a tutto sesto. Inoltre, cos\u00ec come in altre fabbriche progettate da Carlo Reishammer, alla muratura tradizionale erano uniti elementi in ghisa, con una scala a spirale posta all'interno dell'edificio ed una serie di \"delfini\" ornamentali collocati nell'arcata centrale del ponte.\nIl lato occidentale della struttura \u00e8 lambito da un viadotto stradale in calcestruzzo armato, mentre il resto della costruzione \u00e8 sostanzialmente occupato da un incrocio stradale, che precede l'area oggetto di ricostruzione.\nSul canale dei Navicelli, la struttura \u00e8 preceduta da una passerella metallica d'inizio Novecento, restaurata e riaperta al pubblico il 31 luglio 2013."}
{"id": "1976400", "revid": "767487", "url": "https://it.wikipedia.org/wiki?curid=1976400", "title": "Nikos Mpountour\u012bs", "text": ""}
{"id": "1976403", "revid": "149485", "url": "https://it.wikipedia.org/wiki?curid=1976403", "title": "Tuffi ai Giochi della XXIII Olimpiade - Trampolino 3 metri femminile", "text": "La competizione dei tuffi dal trampolino 3 metri femminile \u00e8 stata una delle quattro gare di tuffi inclusa nel programma dei Giochi della XXIII Olimpiade disputati a Los Angeles nel 1984.\nLa competizione \u00e8 stata divisa in due fasi:"}
{"id": "1976404", "revid": "115822669", "url": "https://it.wikipedia.org/wiki?curid=1976404", "title": "Giovanni Paolo Colonna", "text": "Biografia.\nFu allievo di Agostino Filippuzzi a Bologna e, a Roma, di Antonio Maria Abbatini, di Orazio Benevoli e di Giacomo Carissimi. Per un breve periodo fu forse organista della chiesa romana di Sant'Apollinare. Nel 1659 divenne secondo organista della basilica di San Petronio a Bologna e nel novembre del 1674 ne fu eletto maestro di cappella; prefer\u00ec conservare questo incarico a quello, offertogli dal papa Innocenzo XII, di maestro di cappella della basilica di San Pietro in Vaticano. Fu prediletto dal sacro romano imperatore Leopoldo I d'Asburgo e da Francesco II d'Este duca di Modena, anch'essi musicisti esperti, e fu riconosciuto altres\u00ec come il massimo compositore vivente da Angelo Berardi, importante teorico musicale del secondo '600. Importante didatta, fu maestro dei fratelli Antonio e Giovanni Bononcini tra gli altri.\nComposizioni.\nComposizioni sacre.\nNe sopravvivono oltre un centinaio, a stampa e manoscritte, nei fondi bibliotecari di Bologna, Modena, Londra, Oxford e Vienna in particolare."}
{"id": "1976405", "revid": "149485", "url": "https://it.wikipedia.org/wiki?curid=1976405", "title": "Tuffi ai Giochi della XXIII Olimpiade - Piattaforma 10 metri maschile", "text": "La competizione dei tuffi dalla piattaforma 10 metri maschile \u00e8 stata una delle quattro gare di tuffi inclusa nel programma dei Giochi della XXIII Olimpiade disputati a Los Angeles nel 1984.\nLa competizione \u00e8 stata divisa in due fasi:"}
{"id": "1976406", "revid": "149485", "url": "https://it.wikipedia.org/wiki?curid=1976406", "title": "Tuffi ai Giochi della XXIII Olimpiade - Piattaforma 10 metri femminile", "text": "La competizione dei tuffi dal trampolino 3 metri femminile \u00e8 stata una delle quattro gare di tuffi inclusa nel programma dei Giochi della XXIII Olimpiade disputati a Los Angeles nel 1984.\nLa competizione \u00e8 stata divisa in due fasi:"}
{"id": "1976412", "revid": "287204", "url": "https://it.wikipedia.org/wiki?curid=1976412", "title": "Kajalgaon", "text": " \nKajalgaon \u00e8 un villaggio dell'India di 890 abitanti, capoluogo del distretto di Chirang, nello stato federato dell'Assam. \nGeografia fisica.\nLa citt\u00e0 \u00e8 situata a 26\u00b0 31' 26 N e 90\u00b0 29' 02 E\nSociet\u00e0.\nEvoluzione demografica.\nAl censimento del 2001 la popolazione di Kajalgaon era ripartita tra i villaggi di Uttar Kajalgaon (\"Kajalgaon del Nord\": 270 abitanti, di cui 129 uomini e 141 donne), Madhyam Kajalgaon (\"Kajalgaon di Mezzo\": 179 abitanti, di cui 92 uomini e 87 donne) e Dakhin Kajalgaon (\"Kajalgaon del Sud\": 441 abitanti, di cui 212 uomini e 229 donne), per un totale di 890 abitanti (433 uomini e 457 donne)."}
{"id": "1976419", "revid": "24099", "url": "https://it.wikipedia.org/wiki?curid=1976419", "title": "Pieve dei Santi Ippolito e Cassiano a Retina", "text": ""}
{"id": "1976422", "revid": "439868", "url": "https://it.wikipedia.org/wiki?curid=1976422", "title": "Pieve dei Santi Ippolito e Cassiano a Con\u00e8o", "text": ""}
