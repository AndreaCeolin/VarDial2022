{"id": "1937654", "revid": "113223728", "url": "https://it.wikipedia.org/wiki?curid=1937654", "title": "Episodi di Battlestar Galactica (quarta stagione)", "text": "La quarta stagione di \"Battlestar Galactica\" \u00e8 stata trasmessa sul canale Sci Fi Channel dal 4 aprile 2008 al 20 marzo 2009.\nLa quarta stagione della serie \u00e8 stata trasmessa in Italia a partire dal 13 dicembre 2009 su FX. \"Razor\" \u00e8 stato invece trasmesso il 20 febbraio 2010 sempre su FX. In chiaro la quarta stagione ha debuttato su Rai 4 il 2 aprile 2010 con la prima parte del film \"Razor\".\nIl 21 marzo 2007 Sci Fi Channel ha confermato che \"Battlestar Galactica\" sarebbe stato rinnovato per una quarta stagione. I 22 episodi prodotti sono stati trasmessi a partire dal 4 aprile 2008, preceduti da un film per la televisione di due ore, \"\", trasmesso il 24 novembre 2007. Ronald D. Moore ha confermato che la quarta stagione sar\u00e0 l'ultima della serie.\nA causa dello sciopero della WGA, la produzione della quarta stagione \u00e8 stata momentaneamente sospesa dopo i primi dieci episodi. Essa \u00e8 ricominciata solamente al termine dello sciopero, portando cos\u00ec la quarta stagione ad essere \"spezzata\" in due tronconi, trasmessi separatamente. La prima parte \u00e8 stata trasmessa nella primavera del 2008, mentre la seconda ed ultima ha iniziato le trasmissioni nel gennaio 2009. Per colmare l'attesa creatasi per la ripresa della stagione, nell'autunno 2008 sono stati pubblicati 10 webisodi intitolati \"Battlestar Galactica: The Face of the Enemy\".\nIl dono della conoscenza.\nTrama.\nScorpion (Kara Thrace), data per dispersa due mesi prima, riappare dal nulla e si unisce alla battaglia contro l'armata Cylone. Mentre infuria il combattimento un caccia nemico si trova faccia a faccia con Anders (uno degli ultimi cinque Cyloni ancora nascosti), l'iride dell'occhio sinistro di Anders si illumina di rosso per un attimo, come per rispondere ad un segnale di riconoscimento lanciato dal nemico Cylone. L'intera armata Cylone cessa immediatamente le ostilit\u00e0 lasciando molto perplessi i comandanti del Galactica.\nLa flotta fugge effettuando un salto. \nScorpion torna sul Galactica dopo essere scomparsa per pi\u00f9 di due mesi, destando molti interrogativi: \u00e8 convinta infatti di aver trovato la Terra e di essere ritornata per guidare la flotta verso casa. Il presidente Roslin si oppone a questa teoria, poich\u00e9 condivide il contenuto dei propri sogni con Caprica Sei (prigioniera a bordo), la quale rivela che gli ultimi cinque Cyloni\nancora sconosciuti sono sul Galactica, aprendo cos\u00ec l'ipotesi che anche Kara Thrace sia un agente Cylone. Gaius Baltar si salva da un'aggressione e riesce a conquistare ancora pi\u00f9 fiducia da parte della comunit\u00e0 che lo ospita in quanto un bambino malato per cui lui aveva pregato guarisce \"miracolosamente\".\nScorpion \u00e8 convinta di sentire nella sua testa un segnale che indica la direzione per la Terra ma nonostante la propria insistenza non viene creduta. Dopo un altro salto della flotta percepisce che la direzione dettata dal presidente Roslin la sta allontanando dalla Terra cos\u00ec, dopo essersi armata, assale le guardie che proteggono l'alloggio della Roslin. L'episodio termina con Scorpion che punta una pistola al volto del Presidente.\nGli ultimi cinque.\nTrama.\nScorpion (Kara Thrace) con l'arma in pugno supplica la Roslin di crederle, \u00e8 convinta di sentire il segnale della Terra, e che questo segnale si stia indebolendo. Pur di essere creduta le consegna la pistola, invitandola a fare fuoco; il presidente Roslin spara un colpo colpendo solo una foto sopra un mobile, nella stanza entrano le guardie di sicurezza con l'ammiraglio che intanto erano giunte all'ingresso ed arrestano Scorpion ormai fuori di senno. Sulla nave base cylone si discute di riprogrammare i caccia, visto che questi si rifiutano di attaccare la flotta degli umani, ma altri cyloni si oppongono a questa lobotomia, dopo una votazione si decide per la riprogrammazione scatenando discordie coi cyloni contrari a queste modifiche. Sul Galactica Lee Adama accetta il posto vacante nel consiglio dei dodici offertigli da Tom Zarek (vicepresidente) e si trasferisce sul Colonial One. I cyloni contrari alla lobotomizzazione dei caccia affrontano una discussione con Numero Uno, il modello cylone che sembra comandare sugli altri. Uno non intende fermare la riprogrammazione, allora due centurioni, ai quali \u00e8 stato rimosso l'inibitore cefalico, uccidono l'intero consiglio cylone, Numero Uno compreso. L'ammiraglio Adama decide di liberare Scorpion e le affida una nave per permetterle di cercare la Terra seguendo un'altra rotta.\nTragica verit\u00e0.\nTrama.\nIl Numero Uno viene resuscitato, la flotta cylone \u00e8 divisa in due, fra quelli che vogliono dare il libero arbitrio a tutti e quelli che vogliono mantenere il controllo sugli altri, la nave base cylone dove \u00e8 avvenuta l'uccisione del Numero Uno \u00e8 in mano alle Sei ed ai suoi alleati. \nCally, la moglie del capo Tyrol si sveglia col pianto del suo bambino, ma il marito non c'\u00e8. Lo trova al bar in compagnia di Tory la quale lo sta accarezzando. \nLee Adama si insedia quale rappresentante della popolazione di Caprica come delegato membro del consiglio e si scopre che Kara Thrace (Scorpion) ha proseguito la ricerca della Terra seguendo un'altra rotta con la nave Demetrius affidatale dall'amimiraglio. Sulla Demetrius intanto dopo ventidue giorni di navigazione l'equipaggio \u00e8 scontento del comando di Kara, impartisce ordini contrastanti e la ricerca non ha portato ancora a nulla. \nIl redivivo Numero Uno tornato sulla nave base cylone controllata dalle Sei discute su come ricomporre la frattura che si \u00e8 creata nella flotta cylone, gli viene chiesto dalle Sei di smettere di lobotomizzare i caccia e resuscitare le Numero Tre (modello D'Anna) che fino ad ora erano state disattivate. Numero Uno non \u00e8 d'accordo sul ripristino delle D'Anna, ma le Sei insistono che vogliono ricostruire la grande unita dei cyloni con tutti e dodici i modelli che la compongono. Numero Uno afferma di non credere che ci\u00f2 sia possibile ma esporr\u00e0 queste richieste al resto della sua flotta, e i centurioni lo scortano fuori dalla nave base cylone. Con un tranello i Numero Uno tendono un'imboscata alle navi delle \"ribelli\" Sei, le attaccano nello spazio fuori dalla portata della nave Resurrection, esse moriranno per sempre. \nSul Galactica Cally con l'assunzione di psicofarmaci \u00e8 diventata paranoica, segue il marito Tyrol e assiste, nascosta dietro una paratia, ad un incontro del marito con Saul e Tory, dove apprende che sono tutti e tre cyloni, anche il suo amato compagno. Pi\u00f9 tardi, tornata al suo alloggio, colpisce il marito Tyrol rubandogli la chiave del quadro comandi che apre il portello di lancio nello spazio. Prende dal lettino suo figlio e raggiunto il ponte di lancio inserisce la chiave nel quadro, pronta al suicidio. Tory raggiunge Cally al portello, Cally l'aggredisce verbalmente dicendole che ormai sa chi \u00e8 lei, e che conosce anche gli altri cyloni nascosti sul Galactica. Tory per\u00f2 la convince a fidarsi di lei, ma una volta avuto suo figlio in braccio la colpisce. Raggiunto il quadro comandi interno Tory fa aprire il portello e lancia Cally nello spazio uccidendola. L'episodio termina con l'ammiraglio e Tyrol seduti uno di fronte all'altro in silenzio in un piccolo alloggio, Tyrol \u00e8 molto provato in volto, si capisce che l'ammiraglio in persona \u00e8 venuto a comunicargli la tragedia del suicidio della moglie.\nFuga dalla realt\u00e0.\nTrama.\nL'episodio si apre con il rito funebre per Cally. Il colonnello Tigh fa visita a Caprica Sei in cella, tutti i giorni. Tory e Saul Tigh visitano il neo vedovo Galen Tyrol e lo rimproverano per il suo strano comportamento, potrebbe rivelare la loro identit\u00e0 di cyloni. Tory chiede a Tyrol perch\u00e9 Cally si sia suicidata (ma \u00e8 stata Tory stessa ad ucciderla, vedi ep. precedente), Tyrol \u00e8 convinto che il suicidio sia dovuto al fatto che Cally credesse che lui e Tory avessero una relazione, cosa non vera. Saul consiglia a Tyrol di affrontare il dolore da uomo, forte, mentre Tory gli ricorda che loro sono cyloni per cui devono mettere da parte i sentimenti. Un gruppo di uomini col volto mimetizzato (i figli di Ares) gettando una granata fumogena, irrompono nella comunit\u00e0 dove risiede Gaius Baltar, picchiano le donne e devastano gli arredi alla ricerca di Baltar, ma il raid non porta risultati e gli aggressori dopo soli due minuti fuggono. Intanto il capo Galen Tyrol con la mente oppressa dai recenti accadimenti sbaglia a sostituire un ricambio su un caccia e questo provoca un grave incidente di volo. Gaius dopo l'assalto subito assale a sua volta un gruppo di religiosi in preghiera degli antichi dei (Zeus, Afrodite, Artemide), sfiorata la rissa arrivano due marines della sicurezza che lo arrestano. L'ammiraglio ed il presidente Roslin sono preoccupati per l'escalation di violenza a sfondo religioso, dopo una visita a Baltar in cella il presidentre lo fa rilasciare. L'ammiraglio raggiunge Tyrol al bar e cerca di consolarlo per la perdita di Cally, ma lui reagisce male, tanto che Adama gli revoca l'incarico di capo meccanico e lo assegna ad altro. Il presidente Roslin emana un decreto per impedire le assemblee pubbliche sopra un certo numero di partecipanti, il consiglio non \u00e8 d'accordo con questa misura restrittiva. Saul Tigh visita caprica Sei nella cella, spegne le telecamere di sicurezza e allontana il personale di guardia, dopo un discorso sul dolore Caprica Sei lo picchia a sangue sul volto chiedendogli \"Che cosa provi Saul? Riesci a vedere le cose con chiarezza?\". Gaius Baltar viene picchiato da un marine che obbediva all'ordine di restrizione delle assemblee, Gaius voleva solamente entrare nei suoi alloggi e andare a dormire, ma dentro c'erano altre persone il cui numero superava quello prefissato dalla legge. Sopraggiunge Lee Adama con altri marines che annuncia l'annullamento delle restrizioni per le assemblee, il consiglio ha votato per la cancellazione del decreto restrittivo. Adama continua a leggere alla Roslin mentre questa si sottopone alle cure. Gaius ferito e sanguinante attira ancora pi\u00f9 a s\u00e9 le sue seguaci. In cella Caprica Sei ammette lo sbaglio di aver picchiato Saul e capisce che lui ha bisogno d'amore, lo bacia. L'episodio si conclude con Gaius che parlando alla folla di seguaci afferma: \"Voi dovete amare voi stessi, come potrete amare gli altri se non amate voi stessi? Voi siete perfetti perch\u00e9 Dio vi ama come siete per cui ognuno di voi \u00e8 perfetto, voi siete perfetti cos\u00ec come siete.\". La folla lo applaude.\nGuerra tra Cyloni.\nTrama.\nL'episodio inizia sulla Demetrius, la nave data a Kara per cercare la Terra, siamo al 58\u00ba giorno di navigazione. Kara continua a dipingere la sua visione della rotta per la Terra, \u00e8 agitata e sembra un po' stanca e fuori di testa, non \u00e8 riuscita ancora a trovare la direzione giusta verso casa. Sul Galactica Gaius Baltar predica ai suoi discepoli, usa anche una trasmittente come una piccola stazione radio pirata. Sulla Demetrius l'equipaggio \u00e8 stanco degli insuccessi di Kara, desidera ricongiungersi alla flotta e lo si far\u00e0 fra due giorni. Kara esce in ricognizione con un viper, sotto i commenti negativi degli altri membri della Demetrius. Hot Dog \u00e8 in ricognizione con lei quando il Dradis segnala un contatto non identificato, si tratta di un caccia cylone molto danneggiato. Sul caccia c'\u00e8 Leoben, \u00e8 venuto a cercare Kara per offrire una tregua fra i cyloni e gli umani ed aiutarla a trovare la Terra. Leoben attracca con il caccia sulla Demetrius e viene condotto ammanettato davanti a Kara. Le dice che il l'equipaggio non si fida pi\u00f9 di lei e che l'ibrido che controlla la nave base cylone vuole parlarle per aiutarla a trovare la Terra. Leoben viene portato negli alloggi di Kara come da suo espresso ordine. Sul Galactica Tyrol non riesce a capire il suicidio della moglie Cally, come poteva suicidarsi abbandonando un figlio piccolo? Tory cerca di calmarlo ma accenna anche al fatto che sua moglie potrebbe aver scoperto che lui, Galen, fosse un cylone. Sulla Demetrius Anders trova Leoben e Kara che dipingono insieme la solita visione ossessiva avuta dalla donna, colpisce Leoben e lo fa rinchiudere nel magazzino. Leoben rivela ad Anders che gli altri cyloni li hanno attirati in una trappola, li hanno attaccati e da allora con la nave base danneggiata stanno andando alla deriva, gli propone un'alleanza, gli umani devono salvare questi cyloni dai loro fratelli che vogliono ucciderli ed in cambio l'ibrido indicher\u00e0 a Kara la rotta per la Terra.\nL'equipaggio, venuto a conoscenza di questa proposta la valuta come una trappola mentre Kara decide di verificare il racconto di Leoben per non rinunciare alla possibilit\u00e0 di ritrovare la rotta. Sul Galactica Gaius Baltar continua a predicare mentre Tyrol e Saul Tigh si confrontano sui rispettivi problemi personali. Sulla Demetrius il sergente Matias muore ucciso dall'esplosione di gas mentre controlla il caccia cylone ancorato allo scafo. Sul Galactica Tyrol dopo aver aggredito Baltar impugna una pistola pronto a farla finita. Sul Demetrius Kara accusa Leoben della morte di Matias, lui insiste col racconto di essere stati attaccati dagli altri cyloni ed invita Kara ad ucciderlo, la nave resurrection \u00e8 fuori portata e lui morirebbe definitivamente. Kara torna sul ponte della Demetrius, l'equipaggio \u00e8 molto sospettoso e scontento, lei vuole cercare la nave base, gli altri vogliono tornare alla flotta. Sul Galactica Gaius fa visita a Tyrol, gli chiede scusa per aver parlato della moglie (Cally) morta e riceve il perdono, con una stretta di mano. L'episodio termina sulla Demetrius, con il rifiuto di tutti gli ufficiali di effettuare il salto alla ricerca della base cylone danneggiata, ordine impartito da Kara: l'XO, Helo, la solleva dall'incarico di capitano della nave.\nFede.\nTrama.\nL'episodio inizia con la situazione di contrasto venutasi a creare sul ponte di comando della Demetrius tra Scorpion al comando ed i suoi ufficiali capeggiati da Helo (XO) che si oppongono alla decisione di Kara di effettuare il salto alle coordinate indicate dal numero due cylone trovato a bordo della navetta da trasporto danneggiata e poi esplosa. Helo dichiara che Scorpion \u00e8 sollevata dal comando e ordina di metterla agli arresti facendola immobilizzare dai marine, ma Anders vista la situazione decide di rimanere fedele a Scorpion puntando la pistola sui tutti i presenti. Helo ordina a Gaeta di effettuare un salto per ricongiungersi alla flotta, ma Anders reagisce sparando a Gaeta per fermarlo ferendolo gravemente ad una gamba. A questo punto tutti i presenti con in testa Scorpion vanno in aiuto di Gaeta ferito. Ristabilito l'ordine, Scorpion e Helo raggiungono un accordo: Scorpion a bordo di un raptor, insieme ad Athena e al numero due cylone, salteranno alla ricerca della nave cylone indicata dal due, gli altri a bordo della Demetrius aspetteranno fino allo scadere del tempo prefissato per il ricongiungimento con il Galactica, 15 ore e 7 minuti. Scorpion e gli altri a bordo del Raptor saltano e si trovano nel bel mezzo dei rottami in fiamme delle navi cyloni ribelli distrutte dagli uno. Solo una nave cylone si \u00e8 parzialmente salvata, quella da cui proviene il due, e che assomiglia nell'orbita di un pianeta gassoso alla stella cadente vista nelle visioni di Kara. Salite a bordo Scorpion ed Athena, trovano le sei, le otto e i due che avevano disubbidito agli uno. La nave \u00e8 molto danneggiata ed i caccia cyloni sono inservibili. Nel contempo sulla Demetrius Gaeta molto grave, temendo di perdere la gamba, chiede a Helo di anticipare il salto per ricongiungersi alla flotta, ma Helo rifiuta.\nLa sei che sembra essere il leader della nave spiega a Kara l'accaduto, e che sono disposte ad allearsi con i coloniali al fine di poter ritrovare gli ultimi cinque e recuperare il modello della tre inscatolato dagli uno. Per far ci\u00f2 \u00e8 necessario riacquisire il controllo della nave, visto che l'ibrido non funziona pi\u00f9 correttamente dopo l'attacco subito dall'astronave. Athena propone di scollegarlo e interfacciare i sistemi di comando dell'astrobase con il raptor per poter effettuare il salto e ricongiungersi con la Demetrius che li aspetta. Kara (Scorpion) e Athena insieme alle sei si recano nella sala dell'ibrido dell'astrobase, dove questo prima di essere disattivato, guardando Kara le dice \"tu sei l'araldo della morte, li condurrai tutti alla morte\". L'episodio si conclude con l'astrobase che salta giusto in tempo per potersi ricongiungere con al Demetrius.\nNuovi alleati.\nTrama.\nLa registrazione di una trasmissione radio pirata di Gaius Baltar viene sottoposta al presidente Roslin da Lee Adama, chiedendole di rivelare se il contenuto \u00e8 vero; la Roslin ammette che ci\u00f2 rappresenta la verit\u00e0: lei sta condividendo visioni con Caprica Sei e con Sharon Agaton (sono due cyloni). Sulla nave base cylone ribelle intanto si preparano a saltare simultaneamente con la Demetrius per raggiungere la flotta del Galactica: il salto deve essere simultaneo perch\u00e9 se comparisse prima la nave cylone il Galactica all'oscuro dell'accordo fatto dall'equipaggio della Demetrius coi cyloni ribelli, aprirebbe sicuramente il fuoco distruggendo la nave base gi\u00e0 molto danneggiata. Le due navi effettuano il salto contemporaneamente, ma qualcosa sulla Demetrius va storto e non raggiunge la flotta ma resta nella stessa posizione, ci vorr\u00e0 qualche minuto per riattivare l'FTL (il motore per il salto). La nave base cylone ribelle appare in mezzo alla flotta, il Galactica ignaro che si tratti di alleati si prepara ad attaccarla, il vice comandante Saul Tigh blocca l'ordine di attacco dell'ammiraglio Adama appena in tempo, appare la Demetrius che avvisa il Galactica della non bellicosit\u00e0 della nave base cylone. Alcune navette con a bordo dei marines e il vice comandante Tigh giungono a bordo della nave base cylone, nella perlustrazione trovano i cyloni residenti e Kara Thrace che afferma \"Colonnello... loro sono con me!\". La risposta sar\u00e0: \"Loro sono con lei??? E allora chi \u00e8 stato a sparare a Gaeta?\". Nell'infermeria del Galactica il dottore decide di amputare la gamba ferita del tenente Gaeta. L'ammiraglio Adama e la Roslin ascoltano la Numero Sei che comanda la nave base, lei spiega che i modelli cylone Due, Sei e Otto si erano convinti di dover cercare gli ultimi cinque, a tale proposta si erano opposti con forza i modelli Uno, Quattro e Cinque; Adama fa notare che i modelli cyloni conosciuti sono sette, perch\u00e9 lei ne ha citati solo sei? La risposta viene da Sharon: \"Le Tre, le D'Anna, il suo modello \u00e8 inscatolato per punizione\". Le Tre erano state punite perch\u00e9 avevano visto i volti degli ultimi cinque, cosa proibita. La Sei chiede aiuto per riattivare le Tre, affinch\u00e9 queste ultime possano rivelare l'identit\u00e0 degli ultimi cinque, con essi si potr\u00e0 trovare la Terra: loro infatti conoscono la rotta essendoci stati. In cambio di questo aiuto la Sei rivela che le Tre sono custodite nell'Hub centrale di resurrezione, se venisse distrutto questo Hub, i cyloni non potrebbero pi\u00f9 risorgere e morirebbero definitivamente. Ottenuta la parola dell'Ammiraglio per la collaborazione, la Sei annuncia che gli ultimi cinque modelli cylone si trovano nell'equipaggio della flotta, ecco perch\u00e9 durante l'attacco nella nebulosa i caccia cyloni cessarono le ostilit\u00e0 e si ritirarono, dopo aver scoperto questo non potevano permettersi di colpirli. Pi\u00f9 tardi Adama chiede a Thig come mai avesse interrotto il suo ordine di attacco, il colonnello risponde \"Non lo so... che posso dirti... pura fortuna...\", sorridendo Adama lo ringrazia. Un raptor viene inviato a fotografare l'Hub centrale di resurrezione, nell'infermeria il tenente Gaeta vuole assistere sveglio all'amputazione della propria gamba ferita, vuole un'anestesia locale. L'Ammiraglio, la Roslin e Tigh discutono se collaborare e fidarsi dei cyloni ribelli, decidono per la collaborazione, ma in quanto a fidarsi si vedr\u00e0. Il consiglio delle colonie rimane perplesso della decisione della Roslin di collaborare coi ribelli, \"Perch\u00e9 non ci ha interpellati?\". Nel suo ufficio la Roslin affronta Tory, l'accusa di andare a letto con Gaius Baltar, ma le assegna il compito di sapere da Baltar stesso chi \u00e8 l'informatore che alimenta le voci sulle visioni condivise. Sulla nave base i cyloni ribelli decidono di non fidarsi degli umani, finita l'azione pianificata dell'attacco all'hub, programmano di prendere in ostaggio gli umani per farsi consegnare gli ultimi cinque. Il tenente Gaeta nell'infermeria canta, canta una canzone triste, canta quando sente il formicolio della sua gamba ormai fantasma. Lee Adama consiglia al presidente Laura Roslin di placare l'ira del consiglio e Tory scopre che a rivelare le voci sulle visioni a Baltar \u00e8 stata Caprica Sei. Accettando il consiglio di Lee la Roslin fa parlare la Numero Sei capo dei ribelli davanti al consiglio, questa spiega che la morte \u00e8 il completamento della vita, senza la morte la vita non verrebbe vissuta col pieno significato che ha. Nel sonno, sia la Roslin che Sharon hanno una visione dove Era (la figlia di Sharon) viene presa in braccio e portata via da una Numero Sei (si scoprir\u00e0 successivamente che si tratta di Caprica Sei) assieme a Gaius Baltar, questa visione \u00e8 ambientata in un teatro dell'opera. Kara fa visita alla Roslin e le rivela che la visione del teatro \u00e8 gi\u00e0 stata annunciata dall'Ibrido della nave base ribelle poco prima che lo disattivassero. I cyloni ribelli che comandano la nave base si pentono del piano di rapire gli umani ma ormai i centurioni sono in ballo, non si pu\u00f2 fare altro che prendere tempo con Adama, la Roslin si reca sulla nave base cylone ribelle: vuole parlare con l'ibrido delle sue visioni; porta Gaius Baltar con s\u00e9 avendo visto anche lui nel sogno. Sharon (Athena) scopre dal quaderno di Era che la bambina \u00e8 ossessionata dalla Sei, in quell'istante la bimba fugge e si aggira spersa per il Galactica, il fato vuole che incontra la Numero Sei capo dei cyloni ribelli scortata, mentre si appresta ad andare a parlare con l'ammiraglio per prendere tempo. La Numero Sei abbraccia Era, ma sopraggiunge Athena (Sharon) che impaurita dalla visione nella quale la cylone le sotteaeva sua figlia, estrae la pistola puntandola verso la Sei ed intimandole di lasciare Era. Adesso \u00e8 la bambina che si stringe ad una gamba della Numero Sei sotto lo sguardo di Athena la quale fatta allontanare Era da Tyrol, dice: \"Tu non prenderai mai mia figlia!\" e spara due colpi alla Numero Sei che cade a terra. Sulla nave base cylone ribelle La Roslin e Baltar sono giunti nella sala dove c'\u00e8 l'ibrido, il presidente chiede di riattivarlo. L'episodio termina con l'ibrido che appena riattivato effettua un salto per non si sa dove, sul Galactica il tenente Gaeta canta la solita triste canzone.\nIl candidato.\nTrama.\nCon la scomparsa del presidente e di met\u00e0 della flotta Viper, l'ammiraglio Adama conduce le ricerche con scelte tali da rendere la flotta vulnerabile. Lee sconsiglia al vicepresidente (furente per l'operare dell'ammiraglio) di subentrare alla Roslin, poich\u00e9 Adama con le sue forze militari non lo riconoscerebbe. Lee si mette alla ricerca di un possibile candidato ad interim, con l'aiuto dell'avvocato Lampkin, difensore del processo di Baltar. Nel frattempo l'ammiraglio fa arrestare Athena per l'omicidio della Sei. L'ammiraglio apprende poi dal dottore che la Sei imprigionata \u00e8 incinta del comandante Tigh. Le ricerche dell'ammiraglio scoprono che la nave Resurrection \u00e8 stata distrutta, ma nessuna traccia della nave scomparsa. Infine, Romo Lampkin riesce a far ragionare Adama facendogli capire che sta mettendo a rischio l'intera flotta perch\u00e9 coinvolto sentimentalmente nella ricerca dei dispersi e in particolare della Roslin. L'Ammiraglio decide dunque di non dividere pi\u00f9 la flotta ma aspettare in un raptor sul punto del randezvous il ritorno della nave ribelle..Per questo rassegna le sue dimissioni, lasciando il comando a Tigh, a cui impartisce di liberare Athena come ultimo ordine.\nPer quanto riguarda la ricerca di un candidato alla presidenza, alla fine la scelta cade su Lee che presta giuramento.\nL'hub.\nTrama.\nGli eventi di questo episodio si svolgono contemporaneamente a quelli dell'episodio precedente.\nNell'hub di resurrection la 3 viene riattivata per mettere fine al conflitto. Il suo risveglio \u00e8 sentito dall'ibrido della nave base ribelle, alla presenza del presidente, la quale discute col marito di Athena se sia onesto violare i termini dell'accordo con i cyloni. La nave base ribelle raggiunge l'hub di resurrection e d\u00e0 il via all'attacco, distruggendo innanzitutto l'FTL. \nNel frattempo Baltar \u00e8 ferito da un'esplosione sulla nave base ribelle. Il presidente gli presta soccorso, ma si tira indietro quando Baltar le confessa di aver permesso ai cyloni di ottenere i codici di difesa delle colonie, per poi ripensarci di nuovo. Recuperata la 3 i viper lanciano un attacco nucleare distruggendo l'hub. La Tre \u00e8 portata dal presidente, ma rifiuta di fare i nomi dei cinque senza prima sentirsi al sicuro. Durante tutto l'episodio, a ogni salto della nave, la Roslin ha visioni di lei morente in varie circostanze, e immagina di parlare al suo subconscio, personificato dalla sacerdotessa Elosha. Questa le dice che era diventata troppo cinica e che non poteva giudicare se una persona era meritevole o no di morire. Inoltre, le dice che \"ha bisogno di amare qualcuno\". La nave ribelle salta infine alle coordinate dove l'ammiraglio Adama si era messo ad aspettare.Quando lui rincontra la Roslin, i due confessano finalmente i loro sentimenti per l'altro.\nRivelazioni.\nTrama.\nLa nave base cylone che ha distrutto la Resurrection e portato via D'Anna si ricongiunge alla Flotta coloniale. D'Anna, che la controlla, tiene in ostaggio la squadra di recupero umana fino a quando gli ultimi 4 cyloni presenti nella flotta andranno sulla nave base. Tory va subito sulla nave base e si fa riconoscere dai cyloni, gli altri 3 sul Galactica sentono una musica che li porta al viper con cui \u00e8 tornata Kara e che capta un segnale coloniale che indica la rotta per la Terra. Anche gli altri 3 cyloni nella flotta si rivelano. Tutta la flotta coloniale e la nave base arrivano sulla Terra e la trovano in condizioni invivibili.\nVoglia di farla finita.\nTrama.\nDopo la scoperta della Terra devastata, tra gli equipaggi delle navi coloniali inizia un periodo di sconforto e desolazione.\nNumerosi sono i casi di suicidio ed il morale \u00e8 a terra.\nQuando Lee Adama dichiara al Consiglio delle 12 Colonie l'intenzione di cercare nuovi sistemi solari che possano ospitare la vita, il tenente Dualla, dopo essersi riavvicinata all'ex marito Lee lo saluta con un ultimo bacio prima di togliersi la vita sparandosi un colpo di pistola alla tempia. Nel frattempo sul pianeta vengono ritrovati i resti di un Viper con un pilota morto. Il cadavere non \u00e8 riconoscibile, anche se i capelli biondi sotto il casco lasciano intuire la sua identit\u00e0. Kara Thrace si avvicina al corpo e prende la targhetta identificativa, scoprendo il suo stesso nome. Kara non \u00e8 in grado di spiegare l'accaduto, decide allora di bruciare il corpo e non fare parola con nessuno dell'accaduto. Nel frattempo i 4 componenti della flotta che fanno parte degli ultimi 5 ricordano improvvisamente scene di vita vissuta sulla Terra. L'episodio si chiude con Tigh che rievoca la sua vita passata e improvvisamente ha un'illuminazione: il quinto componente degli ultimi 5 \u00e8 sua moglie Hellen.\nAlleanza permanente.\nTrama.\nNella flotta l'idea di rendere permanente l'alleanza genera dissenso. Con la tecnologia cylone gli FTL potrebbero essere aggiornati fino a triplicare le capacit\u00e0 di salto, aumentando le possibilit\u00e0 di trovare un pianeta abitabile, ma i cyloni in cambio chiedono diritti civili (protezione) e politici (rappresentanza al consiglio), suscitando il disappunto di Gaeta che organizza una riunione segreta di soldati scontenti. Nel frattempo il capo Tyrol apprende dal dottore di non essere il padre di suo figlio (in infermeria perch\u00e9 ammalato). L'ammiraglio scopre poi che il presidente ha interrotto le cure perch\u00e9 ha bisogno di \"vivere un po' prima di morire\". A un sermone di Baltar, il capo Tyrol interviene per picchiare il vero padre del figlio e i due si ritrovano poi insieme in infermeria accanto al bambino.\nUna nave di propellente si ammutina istigata dal vicepresidente Zarek. Adama ordina di arrestare Zarek, che in cella riceve da Gaeta l'offerta di un colpo di Stato. L'episodio si conclude con la Roslin e Adama che si danno la buonanotte abbracciati a letto.\nAmmutinamento.\nTrama.\nNegli alloggi dell'ammiraglio, Saul Tigh comunica ad Adama che molte navi si rifiutano di far salire a bordo il personale Cylone (che deve procedere all'upgrade dei motori FTL) e che si registra un'ostilit\u00e0 crescente nella flotta verso i nuovi alleati. Adama, tramite Lee, fa sapere al consiglio dei 12 di essere pronto di imprigionare, al pari di Zarek, chiunque si rifiuti di collaborare.\nNel frattempo Felix Gaeta fa fuggire Zarek, e lo fa tornare sul Colonial One, dove Zarek comunica di essere stato liberato da Adama. Lee alla vista di Zarek resta contrariato e decide di rientrare sul Galactica per chiarire col proprio padre il perch\u00e9 di tali ordini contrastanti.\nSul Galactica intanto i rivoltosi alleati di Gaeta, tra cui anche diversi civili, iniziano ad armarsi. Gaeta ha una posizione privilegiata nel CIC per sabotare le comunicazioni e tirare le fila dell'ammutinamento.\nLee al rientro sul Galactica viene aggredito dai rivoltosi, e solo il pronto intervento di Kara, che nel frattempo di \u00e8 accorta dell'ammutinamento in corso, gli salva la vita.\nI rivoltosi imprigionano nella cella che gi\u00e0 ospita Caprica 6, Sam, Helo, Athena e la figlia.\nNel CIC anche Adama e Saul vengono fatti prigionieri: Adama prova ad usare la propria autorit\u00e0 per intimorire i rivoltosi ma senza risultato. Prima di lasciare il CIC verso la cella dove dovranno venire rinchiusi in attesa di processo, Adama minaccia Gaeta: la rivolta non avr\u00e0 successo, e Gaeta sarebbe morto per nulla. Lungo la strada per la cella Adama e Saul sopraffanno i marines e riescono a liberarsi.\nNel frattempo Lee e Kara recuperano il presidente Roslin e la portano nel rifugio di Baltar, dove Galen Tyrol sta organizzando la resistenza. Il presidente finalmente ritorna in s\u00e9, ed utilizzando l'impianto wi-fi di Baltar lancia un appassionato messaggio alla flotta, di non appoggiare i rivoltosi guidati da Gaeta.\nIn una stiva di carico Tyrol riesce a far arrivare un Raptor dalla nave base, di modo di permettere al presidente e a Baltar di lasciare il Galactica: anche Adama e Tyrol riescono a raggiungere la stiva di carico. Adama saluta la Roslin che sale sul Raptor; lui e il colonnello Tigh restano nella stiva di carico assediata dai marines a copertura della partenza del Raptor, mentre Lee, Kara e Tyrol rientrano nel condotto da cui sono venuti per continuare la resistenza.\nAppena decollato, Gaeta vede il Raptor sul dradis ed ordina di abbatterlo.\nColpo di stato.\nTrama.\nHot Dog si rifiuta di abbattere il Raptor con a bordo il presidente Roslin, che atterra sulla nave Cylone. Qui il presidente convince gli alleati Cyloni a non fuggire e a schierarsi al centro della flotta per non venire attaccati dal Galactica.\nL'ammiraglio e il colonnello Tigh vengono nuovamente catturati: mentre Tigh viene condotto in cella con gli altri Cyloni, l'ammiraglio viene condotto nei suoi ex alloggi, ora occupati da Gaeta, per subire un rapido processo, che vede Gaeta come PM, Zarek come giudice e Romo come avvocato. L'esito del processo farsa \u00e8 la condanna a morte tramite fucilazione.\nNel frattempo Zarek fa fucilare tutti membri del consiglio del 12 - meno Lee che non \u00e8 presente - perch\u00e9 questi si rifiutano di schierarsi con lui, portando cos\u00ec a compimento il colpo di stato.\nLee e Kara liberano i prigionieri Cyloni pi\u00f9 Helo, durante la fuga della cella per\u00f2 Sam viene colpito da un proiettile vagante alla testa. \nL'ammiraglio viene condotto davanti al plotone d'esecuzione, ma Lee e Tigh lo salvano: con le armi in pugno, si dirigono verso il CIC. Lungo la strada reclutano nuovi marines, soldati e ufficiali che oramai non stanno pi\u00f9 dalla parte di Gaeta e Zarek. Il CIC e il Galactica sono riconquistati, Gaeta e Zarek sono condannati a morte per tradimento e fucilati dal plotone di esecuzione.\nDeterminante \u00e8 stato il supporto di Tyrol, che ha disattivato i motori FTL impedendo al Galactica di saltare lasciando le navi della flotta non schierate coi rivoltosi: durante questa operazione, Tyrol nota una crepa di grandi dimensioni nello scafo del Galactica.\nDanni strutturali.\nTrama.\nL'episodio racconta due storie su due linee temporali differenti, la prima nel tempo presente a bordo del Galactica, la seconda parte 18 mesi prima a bordo di una nave base Cylone durante l'occupazione di New Caprica, al termine dell'episodio le due storie temporalmente convergono.\nA bordo del Galactica Tyrol mostra all'ammiraglio Adama i danni strutturali scoperti al termine dell'episodio precedente, quando Tyrol stava disattivando i motori FTL per impedire agli ammutinati di fare il salto. Adama chiede a Tyrol di guidare le riparazioni con un gruppo di soli umani, e gli offre il suo vecchio ruolo di \"Capo\". Durante le riparazioni Tyrol scopre danni insanabili con la sola tecnologia umana, chiede ad Adama di poter usare tecnologia Cylone ma questi rifiuta.\nSulla nave base Cylone 18 mesi prima, Ellen Tigh resuscita dopo essere stata avvelenata da Saul. Dopo un attimo di disorientamento, Ellen \u00e8 subito a suo agio nell'impartire comandi a un centurione. Cavil la va subito a trovare: Ellen lo chiama John, e dice di averlo creato a somiglianza del proprio padre. Ellen chiede a Cavil di fermare la lotta contro gli umani, ma Cavil rifiuta, affermando di volere giustizia per i propri simili che erano stati schiavi degli uomini 40 anni prima.\nA bordo del Galactica, Sam a causa del proiettile conficcato nelle testa recupera la memoria sulla propria esistenza Cylone, fa chiamare da Kara che lo accudisce Saul, Tyrol e Tori ed inizia il proprio racconto: la tredicesima trib\u00f9 di Cobol era composta da Cyloni, che andarono a vivere sulla Terra. Portarono con s\u00e9 la tecnologia della resurrezione, ma la dimenticarono allorquando i Cyloni iniziarono a procreare naturalmente sulla Terra. Gli ultimi 5 lavorano tutti ad un laboratorio di ricerca, Ellen e Saul erano sposati, Tyrol e Tori stavano insieme. Gli ultimi 5 re-inventarono la resurrezione, con grande merito ad Ellen, e al momento dell'olocausto nucleare la loro memoria biologica venne trasferita a 5 nuovi corpi su una nave in orbita attorno al pianeta. \nSulla nave base Cylone 12 mesi prima, John mostra ad Ellen le immagini del tempio. Dice che la numero 3 D'Anna ha visto nel tempio i volti degli ultimi 5 ed afferma di aver \"inscatolato\" il modello. Ellen si dichiara estranea sia alla costruzione del tempio, che afferma essere stato creato dalla 13\u00aa trib\u00f9 durante il suo viaggio per la Terra, sia alle visioni di D'Anna, che afferma potrebbero essere state generate dal \"vero\" Dio. Al termine del discorso, John esprime ad Ellen tutto il suo rancore per averlo creato in un corpo umano: egli non sopporta i limiti della natura umana, la fragilit\u00e0 del corpo, le malattie, le limitazioni connesse all'umanit\u00e0 in generale. Boomer, che assiste a tutti i dialoghi tra Ellen e John, \u00e8 d'accordo con John.\nA bordo del Galactica Sam continua il suo racconto: i 5 iniziarono il loro viaggio verso le 12 colonie, per avvertire gli umani di non ripetere lo stesso errore, costruire i centurioni Cyloni, schiavizzarli ed entrare in guerra con loro. Siccome i motori FTL non erano disponibili, viaggiarono a velocit\u00e0 \"sub-luce\" (prossima ma comunque inferiore a quella della luce): come affermato da Einstein nella propria teoria della relativit\u00e0, il tempo per loro pass\u00f2 lentamente, ma arrivarono alle 12 colonie circa 2.000 anni dopo, quando era gi\u00e0 in corso la prima guerra contro i Cyloni. Questi avevano gi\u00e0 creato gli ibridi: i 5 chiesero ai Cyloni di interrompere la guerra contro gli umani, in cambio gli offrirono 8 modelli umani e la tecnologia della resurrezione. John (alias Cavil) fu il primo degli 8 modelli. Kara teme di essere il modello n.7 fino a quel momento sconosciuto, ma Sam afferma che il settimo modello si chiamasse Daniel. John aiut\u00f2 i 5 a creare gli altri modelli, nei quali Ellen decise di inserire nella programmazione la fede in Dio, convinta che il concetto di misericordia potesse aiutare a far cessare le ostilit\u00e0 con gli umani.\nSulla nave base Cylone 6 mesi prima si accentuano i dissapori tra John ed Ellen: questa dice a John che Daniel era un artista e che sa che \u00e8 stato John stesso ad averlo ucciso e ad aver sabotato la sua linea. Boomer inizia a essere perplessa, mentre Ellen non riesce pi\u00f9 tenere a bada la rabbia di John. John afferma di aver mandato gli ultimi 5 a vivere tra gli umani come punizione e di avergli dato un posto in prima fila per l'olocausto.\nSul Galactica le condizioni di Sam peggiorano, Kara autorizza il Dottor Cottle a procedere con l'intervento di rimozione del proiettile, Sam si oppone, ha paura di perdere i ricordi, ma Kara \u00e8 irremovibile. Mentre gli infermieri lo preparano per l'operazione, Sam continua il racconto: John, adirato contro i 5 per averlo creato come umano, li uccide. Quando rinascono, egli ha inibito la loro vera memoria ed ha inserito ricordi falsi e li ha inviati a vivere tra gli umani. Il primo fu Saul poco dopo la fine della prima guerra. Mentre lo portano verso la camera operatoria, Sam urla a Saul di restare con la flotta, poich\u00e9 quello che gli sta per succedere \u00e8 un dono degli angeli.\nNella scena successiva, Saul \u00e8 nei propri alloggi con numero 6 a fantasticare sulla nascita del loro figlio.\nSulla nave base Cylone poco dopo la distruzione dell'Hub di risurrezione, John chiede a Ellen di ricostruirla, accennando all'esistenza di un laboratorio di cui gli umani non sono a conoscenza. Ellen afferma di aver bisogno degli altri 4 per ricostruirla, e comunque sostanzialmente rifiuta. John decide di operarla alla testa, per estrarle forzatamente le informazioni sulla tecnologia di resurrezione. Ellen intuisce che si tratta di una vera e propria esecuzione, ma Boomer, che la deve scortare in sala operatoria, si schiera dalla sua parte, la fa salire su Raptor che poco dopo il decollo effettua il salto.\nSul Galactica l'operazione a Sam \u00e8 terminata, ma Kara ne guarda sconsolata l'encefalogramma, completamente piatto.\nNei suoi alloggi Adama si ubriaca e si impasticca, ma \u00e8 costretto ancora una volta per il bene della flotta a chiamare il capo Tyrol e ad acconsentire che venga utilizzata la tecnologia Cylone per riparare il Galactica.\nLiam.\nTrama.\nBoomer ed Ellen raggiungono il Galactica: il capo Tyrol riconosce Boomer e sembra rivederla con piacere, ma Adama ordina che ella sia immediatamente confinata in cella. \nEllen aggiorna Adama, Lee e la Roslin sulle intenzioni di Cavil di ripristinare la resurrezione, dopo di che fa appassionatamente l'amore con Saul. Saul le racconta di stare con Caprica 6, ed Ellen fa una scenata di gelosia.\nCaprica 6 viene aggredita a \"Dogsville\", dove i marines non riescono pi\u00f9 a tenere l'ordine fra la gente affamata.\nGli ultimi 5 si ritrovano al capezzale di Sam, anche una 6 e una 8 sono presenti: la 6 e la 8 propongono agli ultimi 5 di lasciare la flotta che non \u00e8 pi\u00f9 sicura per loro, soprattutto ora che la figlia di Saul e di Caprica non li rende pi\u00f9 dipendenti dagli umani per la riproduzione. Alla notizia della gravidanza Ellen impazzisce letteralmente di gelosia: il personaggio pacato e riflessivo visto nel precedente episodio ha lasciato spazio ad una persona tormentata da passioni umane. Saul decide di restare sul Galactica, Tyrol e Tori di andarsene, assumendo il voto di Sam come identico a quello di Saul, la decisione spetta ad Ellen, che chiede pi\u00f9 tempo per decidere.\nEllen va a trovare Caprica 6 e le fa sapere di aver fatto l'amore con Saul, dopo di che convoca una nuova riunione con tutti i Cyloni a bordo del Galactica, per comunicare di aver deciso che i Cyloni lasceranno la flotta. Saul ancora una volta si oppone, Ellen lo accusa di amare il Galactica e William Adama pi\u00f9 di chiunque altra persona. La lite si fa furibonda, nel frattempo Caprica 6 si sente male. Portata in infermeria, nonostante le rassicurazioni di Saul ed Ellen perde il bambino. Saul va negli alloggi dell'ammiraglio a cercare conforto: i due si abbracciano, il bambino si sarebbe chiamato \"Liam\", diminutivo di William.\nBaltar richiede ed ottiene dall'ammiraglio di poter armare le proprie \"devote\", per poter difendere se stessi e i viveri all'interno di Dogsville.\nLe riparazioni del Galactica ad opera dei Cyloni con tecnologia e materiali Cyloni continuano, nonostante Adama sia quantomeno preoccupato.\nAl termine dell'episodio, il capo Tyrol va a trovare Boomer in cella, mentre l'encefalogramma di Sam mostra segni di attivit\u00e0.\nIl pianista.\nTrama.\nKara in qualit\u00e0 di CAG dirige una squadra mista caccia coloniali e incrociatori Cyloni alla ricerca di un pianeta abitabile: i ranghi sono ridotti, le missioni noiose e ripetitive, i motori FTL al limite dell'usura, l'equipaggio demotivato. Kara \u00e8 distrutta da questa routine e dai continui incubi che riguardano la scoperta del proprio cadavere sulla Terra.\nNel frattempo il Galactica riscontra sempre pi\u00f9 problemi dovuti ai danni strutturali: le riparazioni con la sostanza Cylone gli consentiranno solo qualche altro salto.\nIl capo Tyrol va a trovare Boomer in cella: la numero 8 dichiara di amarlo ed assieme condividono una \"proiezione\" di Boomer in cui hanno una vita assieme, una casa ed una figlia. \nUna numero 6 di nome Sonia \u00e8 eletta nel nuovo consiglio dei capitani che sostituir\u00e0 il consiglio dei 12: la prima richiesta di Sonia \u00e8 l'estradizione di Boomer, per poterla condannare a morte per i crimini commessi nella guerra civile Cylone. Tyrol \u00e8 contrario, ma la Roslin firma la richiesta di estradizione. Tyrol, sconvolto, sfrutta la sua conoscenza della nave per far fuggire Boomer.\nNel frattempo Kara al bar incontra un misterioso pianista che sta componendo una melodia. Sul pianoforte il pianista tiene un cappello nero dove raccoglie qualche spicciolo. Affascinata dalla musica (anche il padre di Kara era pianista - vedi prima stagione) i due entrano in confidenza e Kara si confida con lui.\nIn seguito va a trovare Helo perch\u00e9 questi ha uno scatolone contenente alcune sue cose; Kara preleva solo un vecchio album del padre ed un disegno che le regala Hera, un elenco di puntini colorati.\nKara, aiutata dal pianista, cerca di suonare una vecchia melodia al piano che le aveva insegnato il padre tanti anni or sono prima di andarsene di casa senza dire nulla: utilizzando il disegno di Hera sovrapposto a un pentagramma, il pianista e Kara suonano la canzone, che \u00e8 la stessa che aveva riattivato 4 degli ultimi 5. Al termine della canzone, il pianista e Kara hanno un gesto d'intesa identico a quello che Kara faceva nei propri ricordi col padre. Il colonnello Tigh, Ellen e Tory si fanno vicino al piano, il pianista \u00e8 scomparso.\nBoomer va da Athena: la stordisce, la lega e la costringe a vedere se stessa che fa l'amore con Helo - che non l'ha riconosciuta - poi va all'asilo, rapisce Hera e si prepara a decollare con un Raptor. Anche se scoperta, riesce comunque a fuggire, saltando coi motori FTL nei pressi del Galactica e causando ad esso ulteriori danni.\nIl presidente Roslin avverte che Hera \u00e8 stata portata via, e cade a terra esanime. Il capo Tyrol, che capisce di essere stato raggirato, \u00e8 disperato.\nLa fuga di Ellen era quindi l'ennesima macchinazione - riuscita - di Cavil che voleva Hera.\nCome ha fatto Hera a comporre la melodia, si domanda Saul? Ellen afferma che ella \u00e8 \"sintonizzata\" con qualcosa che li sta manovrando tutti.\nKara assiste Sam: uno stereo riproduce l'album del padre di Kara, Dreilide Thrace - Live at the Helice Opera House. La copertina raffigura un uomo coi capelli lunghi, chino sul piano, che indossa un cappello nero.\nUn angelo tra noi.\nTrama.\nAltre 61 persone, di cui 26 Cyloni, perdono la vita durante le riparazioni del Galactica per i danni causati da Boomer al momento del salto FTL. Oramai il Galactica sembra giunto al capolinea: i tecnici Cyloni non gli danno pi\u00f9 di 5 ulteriori salti, mentre i capitani delle altre navi litigano per accaparrarsi eventuali pezzi di ricambio estratti dal Galactica stesso.\nEllen afferma che Cavil potrebbe aver portato Hera alla \"Colonia\", vale a dire dove i centurioni e gli ultimi 5 si erano ritirati dopo la prima guerra con gli umani. Anche se riluttante, l'ammiraglio acconsente a far partire un caccia pesante per verificare se Hera sia stata effettivamente portata l\u00ec. Il caccia pesante raggiunge la colonia ma la trova abbandonata. Helo chiede un Raptor per una nuova ricerca ma l'ammiraglio rifiuta.\nLa Roslin \u00e8 in infermeria, oramai morente, e confessa ad Adama che gli ultimi mesi passati assieme a lui sono stati i pi\u00f9 belli della sua vita. Nel frattempo Athena, Caprica 6 e la stessa Roslin continuano ad avere lo stesso sogno che Hera al teatro dell'Opera che se ne va con Baltar e Caprica 6.\nBoomer durante il viaggio si affezione ad Hera: assieme condividono la proiezione di Boomer della casa con Tyrol (che quindi non era fasulla per raggirare il capo). Anche se la bambina \u00e8 solo per met\u00e0 Cylone, Hera \u00e8 in grado di fare la proiezione. Arrivati a destinazione in un misterioso luogo, Boomer consegna Hera a Cavil.\nI Cyloni sul Galactica collegano Sam ad un dispositivo neurale simile a quello degli ibridi sulla loro nave: Sam apre gli occhi e si mette a parlare come un ibrido. Tramite la sostanza Cylone con cui si sta riparando il Galactica, Sam si collega a tutti i dispositivi elettronici, inclusi i motori FTL, per questa ragione Tigh ordina di disattivarlo.\nKara porta le piastrine che ha ritrovato sulla terra a Baltar: questi le esamina ed appura che il DNA su di esse \u00e8 effettivamente di Kara. Al funerale dei 61 morti, Baltar annuncia davanti a tutti che Kara \u00e8 effettivamente morta ed ora \u00e8 un angelo in mezzo agli uomini.\nLee dimostra a Kara il suo amore ed il suo affetto indipendentemente da quello che sia successo, ma Kara affigge la propria foto tra quella degli altri morti in battaglia, poi va da Sam e lo riattiva: assieme a lui vuole capire il perch\u00e9 della canzone e la propria vera natura.\nAdama e Tigh, nell'alloggio dell'ammiraglio, decidono che \u00e8 giunto il momento di smantellare ed abbandonare il Galactica.\nMissione di salvataggio.\nTrama.\nL'inizio dell'episodio ci porta su Caprica qualche anno prima dell'attacco Cylone: William Adama sta discutendo con qualcuno, sembra aver ricevuto un incarico che non gli piace; Gaius Baltar, in compagnia di Caprica 6 che sembra aver appena conosciuto, si reca a soccorrere il padre infermo che ha assalito la propria badante. Gaius non sa come gestire la situazione e sar\u00e0 Caprica 6 a trovare una sistemazione adeguata al padre di Gaius, questo \u00e8 probabilmente il primo gesto che fa invaghire Gaius di Caprica 6. Lee incontra per la prima volta Kara a casa di quest'ultima, dove viene invitato a cena dal fratello Zak, fidanzato di Kara. Quando Lee vede Kara, ne resta folgorato. Rientrato a casa ubriaco, Lee trova un piccione in casa, e lo scaccia con la scopa. Laura Roslin ha da poco festeggiato il compleanno di una delle due sorelle, incinta, quando riceve dalla polizia una tremenda notizia: in un incidente d'auto, provocato da un ubriaco, entrambe le sorelle ed il padre di Laura perdono la vita. Una foto sul comodino li raffigura tutti e 4 assieme, evidentemente la madre \u00e8 gi\u00e0 morta da qualche tempo. Sconvolta, Laura entra in un parco e si immerge sotto il getto d'acqua di una fontana, sotto gli sguardi allibiti dei passanti. Qualche tempo dopo, un conoscente al telefono le offre di partecipare alla nuova campagna presidenziale. Sam, star dello sport, intervistato da una giornalista rivela di non essere attratto dalla fama n\u00e9 dalle vittorie, quanto dalla ricerca della creazione del gesto perfetto.\nNel covo dei Cyloni, nonostante le proteste di Boomer Cavil decide di fare esaminare e sezionare Hera, per scoprire come riuscire a far riprodurre i Cyloni.\nSul Galactica in via di smantellamento Gaius chiede a Lee di poter entrare nel governo, ma questi rifiuta. Il Capo Tyrol \u00e8 in galera per aver fatto fuggire Boomer, ed in un faccia a faccia con Helo rivela di essere oramai convinto che tutti i Cyloni da lui creati altri non siano che sole macchine. L'ammiraglio passando nel corridoio dove sono affisse le foto di tutti i caduti vede la foto di Hera: dopo un tentennamento iniziale l'afferra, e si reca da Sam. Dopo aver detto a Kara che non gli importa quello che lei sia, per lui \u00e8 come una figlia, fa \"riattivare\" Sam, il quale rivela dove sia il covo dei Cyloni, in cui \u00e8 nascosta Hera. L'Ammiraglio decide di effettuare un'ultima missione di salvataggio, ordina la liberazione di alcuni detenuti dopo l'ammutinamento e traccia una riga rossa sul ponte: chiunque si voglia unire volontario, deve varcare questa linea. Lee, Caprica 6, Hellen, Tigh, Tory, il Capo Tyrol, Helo, addirittura il presidente Roslin che a fatica riesce oramai a stare in piedi per la malattia e tanti altri varcano la soglia, ma non Baltar che, seppur tentato - soprattutto dalla presenza di Caprica 6 - non trova il coraggio. L'ammiraglio impedisce al Dottor Cottol di unirsi ai volontari, affermando che alla gente che rester\u00e0 serve un dottore.\nRacetrack e Skulls fanno una ricognizione e scoprono il covo dei Cyloni: trovandosi in prossimit\u00e0 di un buco nero, esiste un solo punto d'accesso, chiaramente ben difeso. Apollo, che ha re-indossato (finalmente) la divisa mostra sulla mappa come si tratti probabilmente di una missione senza ritorno ma ci\u00f2 nonostante l'Ammiraglio ordina l'attacco conclusivo di una guerra.\nL'ultimo salto.\nTrama.\n\"Caprica City, prima dell'attacco\". William Adama, insieme a Saul Tigh e sua moglie Ellen, si trova in un night club per festeggiare il pensionamento, ma non \u00e8 molto soddisfatto dell'incarico che gli \u00e8 stato assegnato dalla Flotta. Zak, ubriaco, non si regge pi\u00f9 in piedi; Lee e Kara lo fanno stendere su un divano, mentre loro due continuano a bere alcolici e a parlare. Lee rimane sorpreso quando Kara ammette di non avere paura di morire, ma solo di essere dimenticata. Zak si sveglia all'improvviso quando stanno per baciarsi, e Lee decide di tornare a casa prima che possa accadere altro. Laura Roslin, che ha da poco perso in un incidente d'auto il padre e le due sorelle, ha un incontro galante con un uomo molto pi\u00f9 giovane di lei, che scopre essere un suo ex-studente. Dopo averci passato la notte insieme, decide di chiamare il Sindaco Adar e di comunicargli che appogger\u00e0 la sua candidatura a Presidente.\n\"Tempo presente\". Sul Galactica, i volontari si preparano all'attacco alla Colonia cylone. Laura \u00e8 morente, le rimangono pochi giorni di vita. Helo si occupa di istruire i piloti, mentre Lee informa le truppe d'assalto sul luogo dove \u00e8 probabile che i Cyloni tengano nascosta Hera. Adama spiega che a causa dell'eccessiva vicinanza con la Colonia, la battaglia dovr\u00e0 svolgersi senza l'utilizzo di testate nucleari. Gli Ultimi Cinque preparano invece Sam, che \u00e8 in grado di rendere inefficaci gli ibridi della Colonia. William Adama insignisce il Tenente Hoshi del grado di Ammiraglio, mentre Lee Adama cede i suoi poteri di Presidente all'avvocato Romo Lampkin. I volontari sono in partenza, e anche Gaius Baltar decide di restare per la battaglia finale. Il Galactica salta nei pressi della Colonia e viene duramente attaccata dalla difesa Cylone, fino a quando Sam non riesce a fermare l'attivit\u00e0 degli ibridi. Secondo i piani, il Galactica viene fatto collidere con la Colonia, e le truppe d'assalto, composte sia da umani che da centurioni, invadono la base nemica alla ricerca di Hera. Boomer tradisce i Cyloni e riporta Hera dai coloniali, ma viene comunque giustiziata da Athena. Caprica Sei e Baltar si riappacificano vedendo allo stesso tempo l'uno la proiezione dell'altra. Helo viene ferito gravemente da un Cinque e la piccola Hera scappa per la paura. Athena e Laura Roslin tentano di raggiungerla per metterla in salvo, ma pi\u00f9 volte la bambina sfugge alla loro presa. La visione del Teatro dell'Opera si avvera quando a trovarla \u00e8 Caprica Sei che, insieme a Gaius Baltar, la riporta al Centro tattico del Galactica. Cavil si libera dai Marine e prende in ostaggio Hera; Baltar tenta di fermare lo scontro con un appassionato discorso, in cui ammette la presenza di una forza divina che tesse le fila del destino degli uomini e dei Cyloni. Sostiene inoltre che l'unico modo per rompere il circolo vizioso della violenza \u00e8 compiere un atto di fede. Quando infine Saul promette a Cavil il dono della resurrezione, Numero Uno concede una pace duratura. Ciascuno degli Ultimi Cinque conosce parte del segreto della resurrezione; Saul, Tory, Tyrol ed Ellen si riuniscono dunque attorno a Sam per mettere in comune le proprie conoscenze e poter ricostruirne il processo. Durante la connessione, Tyrol viene a sapere che Tory ha volontariamente ucciso sua moglie Callie. Galen interrompe immediatamente il processo e strangola la donna, uccidendola. Cavil crede di essere stato ingannato e fa riaprire il fuoco. Nel conflitto, Numero Uno si suicida e molti altri rimangono uccisi. Il Galactica sta per essere distrutto dai Cyloni, e Adama d\u00e0 l'ordine a Kara Thrace di effettuare il salto. Scorpion, non conoscendo le coordinate del punto di ritrovo con il resto della flotta, decide di affidarsi all'istinto e digita i numeri che aveva precedentemente abbinato alle note della canzone. Il Galactica salta nelle vicinanze di un pianeta ricco d'acqua e di ossigeno, sul quale \u00e8 ben visibile, anche dallo spazio, il continente africano. \nI sopravvissuti scendono a perlustrare il pianeta, su cui vivono esseri umani primitivi, e decidono di stabilircisi lasciandosi alla spalle la scienza e l'avanzata tecnologia. Ai centurioni viene affidata l'astrobase dei ribelli, mentre il resto della Flotta viene guidato da Sam verso il Sole e distrutta. Helo, ripresosi dalla ferita, si ricongiunge con Athena e sua figlia Hera. Saul ed Ellen, di nuovo insieme, decidono di vivere tra gli uomini, cos\u00ec come Caprica Sei e Gaius Baltar. Tyrol, stanco degli innumerevoli conflitti, sceglie una vita da eremita. Adama, vedendo che la Roslin \u00e8 sul punto di morire, la porta su un raptor e saluta Kara e il figlio. Mentre l'Ammiraglio cerca un posto tranquillo per costruire la loro capanna, il Presidente muore pronunciando le sue ultime parole \"C'\u00e8 cos\u00ec tanta vita\". Adama le mette dunque la sua fede e, piangendo, le bacia la mano. La sua ultima inquadratura lo vedr\u00e0 seduto vicino alla tomba di lei mentre le descrive come porta avanti la costruzione della capanna. Kara, avendo compiuto il suo destino, saluta Lee dicendo di essere soddisfatta. Mentre questi sta dicendo che pensa di esplorare e girare il mondo, lei svanisce nel nulla; Apollo le sussurra che non verr\u00e0 dimenticata.\n\"Centocinquantamila anni dopo, New York City\". Gli scienziati sono riusciti a dare un volto all'Eva mitocondriale (ossia Hera Aghaton), mentre la robotica avanza sempre pi\u00f9 velocemente. Le proiezioni di Gaius Baltar e Caprica Sei camminano per strada, chiedendosi se i conflitti tra umani e robot siano davvero finiti per sempre e quali siano i piani di Dio al riguardo. "}
{"id": "1937656", "revid": "283141", "url": "https://it.wikipedia.org/wiki?curid=1937656", "title": "Graduatorie di motori scacchistici", "text": ""}
{"id": "1937666", "revid": "416175", "url": "https://it.wikipedia.org/wiki?curid=1937666", "title": "Episodi di Battlestar Galactica (terza stagione)", "text": "La terza stagione di \"Battlestar Galactica\" \u00e8 stata trasmessa sul canale Sci Fi Channel dal 6 ottobre 2006 al 25 marzo 2007.\nL'attentato.\nTrama.\nLa terza serie ha inizio con dei flash di grande impatto che illustrano quanto sia dura la condizione di prigionieri, in diverse forme, di Scorpion e Tigh oltre al comportamento, come al solito ambivalente, di Ellen, la moglie del colonnello.\nDopo 132 giorni dallo sbarco dei cyloni, i coloniali sopravvivono su New Caprica come possono, sotto il giogo degli invasori. Tigh (cieco ad un occhio cavatogli sotto tortura), Tyrol ed Anders sono i leader dei ribelli con l'ausilio di un appoggio anonimo dall'ufficio della presidenza (che si riveler\u00e0 essere il tenente Gaeta) mentre altri umani sono divenuti dei collaborazionisti, membri della cosiddetta \"polizia provvisoria\".\nScorpion \u00e8 tenuta prigioniera da una copia di Numero Due che vorrebbe farla diventare sua compagna devota ed innamorata.\nIntanto nello spazio, l'ammiraglio Adamo ed il resto del suo equipaggio discutono sui tempi ed i modi del ritorno su New Caprica. Apollo, visibilmente sovrappeso, riceve grosse critiche dal padre che lo accusa di essersi eccessivamente \"rilassato\" durante l'ultimo anno e mezzo di forzata inattivit\u00e0.\nSul pianeta, i resistenti inviano un ex combattente in missione suicida per uccidere quanti pi\u00f9 collaborazionisti possibile oltre al presidente Baltar, ma questi, per un imprevisto legato alla propria pigrizia ed incompetenza, riesce a scampare.\nEsecuzione sommaria.\nTrama.\nIl presidente Baltar va dalla Roslin, adesso in isolamento, le intima di dissociarsi dagli attacchi suicidi e la fa rilasciare. L'ex presidente non concede nulla all'interlocutore, ma faccia a faccia con Tigh, lo critica duramente senza per\u00f2 sortire l'effetto sperato: gli attacchi continueranno.\nSul Galactica, l'ammiraglio Adamo progetta un'azione disperata per salvare i coloni su New Caprica imperniata sull'impegno attivo sul campo di Sharon. Apollo si dichiara immediatamente contrario; la sua priorit\u00e0 \u00e8 quella di salvare i superstiti a bordo delle navi coloniali.\nScorpion, imprigionata dal giorno di sbarco dei cyloni, apprende l'esistenza di Kacey, la figlia nata da un suo ovulo sottrattole durante la sua permanenza nella \"Fattoria\" fecondato da Numero Due che non intende lasciar nulla di intentato per \"conquistare\" la sua amata. Scorpion, sconvolta dalla notizia di una figlia segreta, lascia la bambina da sola nella stanza-prigione dove vive da mesi, salvo poi accorgersi, dopo un incidente domestico capitato alla bambina, di essere gi\u00e0 legata alla piccola.\nAlla fine la situazione precipita; un altro attacco suicida provoca una dura rappresaglia cylone. \"O si aumenta il controllo o si perde il controllo\" sentenzia Fratello Cavil. I rappresentanti Cyloni obbligano Baltar, sotto minaccia delle armi, a firmare un ordine che prevede l'esecuzione sommaria di pi\u00f9 di duecento coloni (tra i quali anche Cally, Roslin e Zarek) rapiti nelle loro tende la notte precedente.\nEsodo, Parte I.\nTrama.\nUn collaborazionista \"pentito\" libera Cally pochi istanti prima dell'esecuzione firmata da Baltar.\nL'azione si sposta di un'ora indietro con Tigh e Tyrol che pianificano la (vincente) missione di salvataggio dei condannati e, contemporaneamente, Anders e Sharon vengono attaccati nel luogo fissato per l'incontro. La prudenza di quest'ultima evita la disfatta inoltre si scopre che la Signora Tigh \u00e8 la traditrice.\nIn sogno, Numero Tre scopre che la bimba met\u00e0 umana e met\u00e0 cylone \u00e8 viva e si mette alla sua ricerca. \nScorpion, invece, scopre un lato di s\u00e9 che non conosceva e il rapporto con la bimba si fa sempre pi\u00f9 stretto.\nSul Galactica, i dettagli del piano sono definiti: Apollo condurr\u00e0 la flotta al sicuro, attender\u00e0 18 ore il Galactica con le altre navi e poi continuer\u00e0 la ricerca della Terra.\nTramite Sharon, la resistenza e il Galactica coordinano le operazioni: per coprire l'arrivo della nave i ribelli dovranno compiere attacchi simultanei per distrarre le difese cyloni.\nCyloni che, dalla loro, paiono molto \"demotivati\" e valutano seriamente la possibilit\u00e0 di andarsene previa nuclearizzazione di tutti gli esseri umani su New Caprica.\nSharon si infiltra nella base nemica e recupera le \"chiavi di lancio\" per permettere alle navi di riprendere il volo con Tigh che, disperato, affronta la moglie traditrice.\nNumero Tre si accorge di Sharon e, in un intenso confronto, la informa che sua figlia \u00e8 viva, ma il (nuovamente) tenente non le crede. Le spara e se va.\nAdesso tutte le pedine sono al proprio posto; il Galactica \u00e8 pronto ad attaccare.\nEsodo, Parte II.\nTrama.\nTigh consola la moglie e le offre da bere dicendole che ha capito che le sue azioni erano solo per proteggerlo. La donna si accascia lentamente, avvelenata dal marito. In orbita, l'attacco ha inizio: due squadre composte da viper e raptor lanciano dei \u201cdroni\u201d per simulare la presenza di due astronavi sul DRADIS cylone.\nCome previsto due astrobasi cyloni vengono dirottate per fronteggiare il fasullo nemico e il Galactica si getta nell'atmosfera di New Caprica inviando i viper a supporto dei ribelli.\nAnders e i suoi fanno irruzione nel centro di detenzione liberando i prigionieri tra cui una Scorpion priva di sensi.\nI cyloni per\u00f2, si accorgono del trucco e fanno riconvergere le astrobasi in un attacco simultaneo al Galactica.\nLa situazione \u00e8 disperata per i nostri: i motori FTL sono distrutti, la struttura compromessa, la fine si avvicina.\n\u201cOnore al merito\u201d, l'Ammiraglio Adamo elogia il coraggio e la perizia dell'equipaggio e si prepara a morire.\nIn quel momento la Pegasus comandata da Apollo giunge in battaglia e sferra l'attacco alle astrobasi cyloni distruggendone subito una e dando la possibilit\u00e0 al Galactica di riparare i motori FTL e riorganizzarsi. Adesso, per\u00f2, \u00e8 la Pegasus sotto attacco e in grossa difficolt\u00e0.\nIntanto nel Colonial One Gaeta \u00e8 deciso a uccidere il presidente ma desiste e in cambio Baltar giura di rimediare impedendo a Numero Tre D'Anna di nuclearizzare il pianeta.\nScorpion, ripresasi, torna nell'alloggio/prigione per riprendere Kacey e l\u00ec affronta e uccide di nuovo Numero Due che le ripete il suo \u201camore\u201d.\nIn orbita, la Pegasus ormai distrutta viene fatta evacuare da Apollo e scontrare con una astrobase cylone. L'impatto ne distrugger\u00e0 anche una terza: l'esito della battaglia \u00e8 capovolto.\nI cyloni si ritirano con D'Anna e Numero Sei che trovano la piccola Hera illesa tra le braccia della defunta Maya. Baltar si unisce a loro dopo la promessa di Numero Tre che non attiver\u00e0 la bomba.\nScorpion ritrova Anders, ma anche la vera madre di Kacey che riprende la piccola: le parole di Leoben erano menzogne.\nLaura Roslin si riappropria del Colonial One e fa rientro sul Galactica insieme agli abitanti di New Caprica che portano l'Ammiraglio Adamo in trionfo.\nLa puntata si chiude sullo sguardo affranto di Tigh senza l'adorata consorte: non tutti si sono salvati su New Caprica.\nCollaboratori.\nTrama.\nA bordo delle navi coloniali una commissione istituita dall'attuale Presidente Zarek, formata dal Colonnello Tigh, Capo Tyrol e i civili Samuel Anders, Charlie, Diana e Jean, \u00e8 chiamata a giudicare (e condannare a morte, nel caso) i \"collaborazionisti\", ovvero quelle persone che, in vari modi, hanno collaborato con i cyloni durante l'occupazione.\nIntanto, su una astrobase cylone, l'ormai ex presidente Baltar si sveglia dopo tre giorni, prigioniero. \nA bordo del Colonial One, il Presidente Zarek, conscio dell'impossibilit\u00e0 di mantenere il potere senza l'appoggio militare, convoca la Dott.ssa Roslin e le offre la presidenza in cambio di una carica politica di rilievo proprio mentre l'Ammiraglio Adamo scopre che alcune persone stanno sparendo a bordo della sua nave: l'epurazione \u00e8 iniziata.\nIl prossimo bersaglio \u00e8 il tenente Felix Gaeta e qui la commissione si divide a causa dell'inconsistenza delle prove di colpevolezza a suo carico. Anders si dimette ed \u00e8 sostituito dalla moglie Scorpion che decreta la colpevolezza di Gaeta.\nNel mondo cylone, il destino di Baltar \u00e8 appeso a un filo: \u00e8 in corso una votazione sul fatto di giustiziarlo o no e, per adesso, il parziale vede tre voti a favore dell'esecuzione e tre contro: il voto di una quanto mai incerta Caprica Six sar\u00e0 quello decisivo.\nIl tenente verr\u00e0 salvato in extremis poich\u00e9 costretto da una furente Scorpion a rivelare, in propria difesa, che era proprio lui il contatto nella presidenza, essenziale nel coordinare l'azione dei ribelli a quella del Galactica.\nContemporaneamente la nuova Presidente Laura Roslin emana un decreto di amnistia volta ad accendere un sentimento di conciliazione nazionale.\nOdio e rancore.\nTrama.\nDopo che Scorpion si \u00e8 scontrata con il suo Viper durante un addestramento, Apollo le toglie il permesso di volare. Il colonnello Tigh \u00e8 in lutto per la moglie. Lui e Scorpion criticano i membri dell'equipaggio che hanno trascorso l'occupazione su New Caprica con la flotta, fino a quando l'ammiraglio Adamo gli ordina di fermarsi. Scorpion se ne va stizzita, ma successivamente si taglia i capelli e cerca Kacey per salutarla. Tigh invece si rinchiude nella sua stanza e inizia a bere pesantemente.\nIl tenente Felix Gaeta ricostuisce il lavoro di Gaius Baltar sulla posizione della Terra e determina che la flotta deve navigare verso una nebulosa a forma di testa di leone (la Nebulosa Testa di Leone appunto). I piloti scelgono il nuovo soprannome per Sharon, \"Athena\", dopo aver spiegato che \"Boomer\" si riferiva a qualcun altro.\nIl prezzo della salvezza.\nTrama.\nGaius, ritornato a bordo dell'astrobase cylone dopo la missione sulla nave infetta, viene torturato dai cyloni perch\u00e9 ritenuto colpevole di averli ingannati e convinti a inviare una loro nave verso il radiofaro infetto rinvenuto nella Nebulosa del Leone. Tale convinzione dei cyloni viene avvalorata dal fatto che Gaius salito a bordo dell'astrobase infetta nasconda deliberatamente al suo ritorno di aver visto il radiofaro.\nNel frattempo Apollo, insieme ad Athena e a un gruppo di marines, entrano anch'essi nell'astrobase cylone infetta e riescono a portar via alcuni cyloni gravemente malati prima che l'astrobase, resa inutilizzabile dalla diffusione del virus, si autodistrugga in una gigantesca esplosione.\nI cyloni catturati vengono interrogati e indotti a parlare con la promessa di essere curati. \u00c8 il cylone n\u00ba 4 che spiega perch\u00e9 gli altri cyloni li abbiano deliberatamente abbandonati a morte certa. La risposta \u00e8 che la loro morte avrebbe trasferito le loro entit\u00e0 sulla nave Resurrection insieme al virus, rendendo l'infezione incontrollabile, provocando in tal modo un genocidio tra i cyloni. \nApollo propone al presidente e a suo padre Adamo di utilizzare questa situazione a loro vantaggio, uccidendo deliberatamente i cyloni infetti nelle vicinanze di una nave Resurrection. In tal modo i cyloni sarebbero eliminati e il Galactica e gli altri superstiti sarebbero liberi finalmente di raggiungere la terra indisturbati. Helo per\u00f2 esprime il suo dissenso al piano di Apollo, ritenendolo immorale e inumano anche di fronte al genocidio di esseri robotici, ma le sue proteste non vengono ascoltate. Confidatosi con la moglie Sharon (Athena) sul da farsi, nonostante anche questa sia in qualche modo disposta a tollerare lo sterminio della sua stessa razza pur di non tradire la sua scelta di essere \"umana\", Helo decide che lo sterminio dei cyloni non pu\u00f2 e non deve essere attuato per vincere a tutti i costi la guerra. Con questi propositi Helo manomette il sistema di ricambio aria delle celle dei cyloni, provocandone la morte prima che la Resurrection sia a portata di download.\nLa Roslin non ha dubbi su chi possa essere il colpevole di questo \"sabotaggio\" ma l'ammiraglio Adamo decide di non effettuare alcuna inchiesta.\nEroe.\nTrama.\nDopo tre anni di prigionia, il tenente Daniel \u201cBulldog\u201d Novacek, a bordo di un velivolo cylone, riesce a scappare e viene tratto in salvo e portato a bordo del Galactica.\nQui ritrova l'Ammiraglio Adamo e il Colonnello Tigh suoi superiori al tempo della sua ultima, sfortunata, missione sotto copertura.\nAdamo \u00e8 combattuto tra il rivelargli la verit\u00e0 (era stato proprio lui a ordinare l'abbattimento del suo caccia in seguito a un grave imprevisto) oppure tacere dato che, probabilmente, proprio quello specifico evento, potrebbe aver avviato l'escalation che ha condotto all'attacco dei cyloni.\nNovacek scopre tutto; attira l'Ammiraglio nel suo alloggio e lo aggredisce deciso a vendicarsi, ma senza aver fatto i conti con i ritrovati Scorpion (che aveva analizzato la scena del ritrovamento \u201cfortuito\u201d di Bulldog) e Tigh che lo disarma e lo costringe a riflettere su come i cyloni l'avessero usato per arrivare ad eliminare il loro pi\u00f9 pericoloso avversario.\nDal canto suo, Adama, moralmente sconfitto, rassegna le proprie dimissioni al presidente Roslin che, per\u00f2, le rifiuta ed inquadra l'accaduto in ottica \"politica\" concludendo che tutti loro, in quella triste situazione, non sono stati altro che pedine mosse da eventi molto pi\u00f9 grandi di loro. \nIntanto, a bordo della base cylone, D'Anna riprogramma appositamente un centurione e si fa uccidere per effettuare il download. Scopre \u201cqualcosa di meraviglioso tra la vita e la morte\u201d.\nIl finale vede un Novacek deciso a ricominciare da capo come civile e la cerimonia militare che premia l'Ammiraglio Adamo per i propri 45 anni di impeccabile carriera, anche se lui, in cuor suo, sa che non \u00e8 cos\u00ec.\nConti in sospeso.\nTrama.\n\"Il Ballo\" \u00e8 una specie di torneo di pugilato, periodico, praticato a bordo del Galactica.\nNato per scaricare tensioni e conflitti indipendentemente da ruolo e grado dei singoli partecipanti, stavolta diventa l'occasione di incontro/scontro soprattutto tra i militari rimasti sul Galactica e quelli che si erano trasferiti su New Caprica.\nTra i match, tosti e brutali come previsto, spiccano quelli tra Helo e Apollo (per la voglia di rivalsa di quest'ultimo), l'Ammiraglio Adamo - che prende poi la parola per una ammissione di colpa collettiva - e Capo Tyrol (di cui vediamo il flashback della discesa su New Caprica autorizzata da Adamo, uno degli errori di cui l'Ammiraglio si vergogna) e, soprattutto, tra Scorpion e Apollo (quest'ultimo di esasperata violenza) che ripercorrono con la memoria quello che c'era stato tra loro la notte precedente al matrimonio di Kara con Anders, mesi prima sul pianeta scoperto.\nAlla fine, sul ring, rimangono solo loro due, a confessarsi il reciproco affetto.\nIl passaggio.\nTrama.\nUn grave imprevisto riduce a pochi giorni le scorte di cibo sulle navi e la sua ricerca su pianeti lontani la massima priorit\u00e0. Il tenente Sharon \"Athena\" Agathon grazie alla propria resistenza fisica e, tra mille difficolt\u00e0, riesce a trovare un pianeta ricco di alghe di elevate qualit\u00e0 nutritive. Il percorso da attraversare \u00e8 molto lungo e costantemente attraversato da radiazioni mortali.\nAll'interno della base cylone, Baltar, ormai non pi\u00f9 in pericolo di vita, inizia a chiedere a D'Anna i motivi del proprio comportamento, diverso anche da quello di tutti gli altri cyloni.\nI piloti della flotta, a bordo dei robusti raptor, fungeranno da guida per le navi durante i salti iperluce dato che il tempo di resistenza alle radiazioni per le navi coloniali \u00e8 estremamente limitato.\nA complicare la situazione, una vecchia conoscenza di Kat, il suo \u201cfornitore\u201d per l'esattezza.\nKaterine non \u00e8 il suo vero nome e la sua passata occupazione era quella di trafficante di droga e clandestini.\nDurante l'ultimo salto, Kat confermer\u00e0 le sue doti recuperando una nave dispersa, a costo della vita.\nIn punto di morte l'Ammiraglio Adamo non vorr\u00e0 ascoltare la storia del suo passato, dichiarandosi fiero di lei e assegnandole (anche se solo per un giorno) il grado di CAG (capo-piloti).\nNel finale Baltar scoprir\u00e0 la verit\u00e0 sui suicidi di D'Anna e l'aiuter\u00e0 nel proprio percorso di ricerca dei misteriosi cinque modelli cyloni originari, ricerca che fornir\u00e0 importanti rivelazioni nel tragitto per la Terra.\nL'occhio di Giove.\nTrama.\nIl Capo Tyrol, durante i lavori di approvvigionamento delle alghe su pianeta scoperto, scopre un tempio che potrebbe ospitare il manufatto in grado di fornire l'esatta posizione della Terra: l'Occhio di Giove.\nIl problema \u00e8 che, per\u00f2, anche Numero Tre D'Anna, tramite le sue visioni tra la vita e la morte \u00e8 giunta alle stesse conclusioni ed, adesso, in orbita del pianeta, si trovano di fronte il Galactica quattro astrobasi cyloni.\nI cyloni, sbarcati sul Galactica con una delegazione che comprende Cavil, D'Anna, Sharon (che si scoprir\u00e0 essere Boomer) e Baltar vogliono discutere su un accordo che possa soddisfare entrambe le parti, ma l'Ammiraglio Adamo rifiuta.\nBoomer, a confronto con Athena, le rivela l'esistenza in vita della figlia ricoverata presso una delle basi cyloni e la reazione di quest'ultima non fa presagire nulla di buono.\nA complicare ulteriormente la situazione, la stella di questo sistema \u00e8 in fase critica e potrebbe trasformarsi in nova da un momento all'altro distruggendo tutto quello che si parasse davanti alla sua espansione.\nIntanto, sul pianeta, Apollo riesce ad integrare ai militari presenti i civili comandati da Anders per approntare una linea di difesa del tempio visto che un commando di centurioni \u00e8 gi\u00e0 presente ed ha abbattuto il raptor di Scorpion in perlustrazione.\nGli ultimi cinque.\nTrama.\nLa tregua tra umani e cyloni sembra sul punto di rompersi quando da un'astrobase partono cinque velivoli pesanti verso il pianeta e l'Ammiraglio Adamo arma le testate nucleari. Entrambi gli schieramenti bluffano, la posta in gioco \u00e8 troppo alta ed il confronto si risolve con un solo mezzo (con Cavil, Baltar e D'Anna) che sbarca sul pianeta.\nApollo, sotto la minaccia di ammutinamento di Anders, invia Dualla in una (pericolosissima) missione di recupero di Scorpion.\nHelo, dolente, uccide Sharon per farle effettuare il download e tentare di riprendere la figlia; ad attenderla trova Caprica Six che promette di aiutarla.\nIntanto la resistenza contro i centurioni subisce delle perdite ed Apollo ordina a Tyrol di ritirarsi e far esplodere il tempio per non farlo cadere in mano ai nemici, ma le cariche sono state disattivate da Baltar ed i cyloni sopraggiunti.\nD'Anna cerca di interpretare i segni con Cavil che si accorge del vero scopo della missione di D'Anna ma viene ucciso da Baltar con Numero Tre in trance che \u201cvede\u201d i Cinque: i primi cinque cyloni che tutti loro avevano creato.\nD'Anna muore in seguito al grande sforzo psicofisico e Baltar, rimasto solo, viene catturato da Tyrol. \nAthena con il determinante aiuto di Caprica Six riesce a salvare la figlia e portarla assieme a loro due sul Galactica, mentre le astrobasi cyloni effettuano il salto.\nL'Occhio di Giove \u00e8 la nova che sembra formarsi proprio sopra il tempio e che fornisce la direzione per la Terra. Ma il tempo stringe ed i nostri devono affrettarsi a rientrare, la nova distrugge tutto.\nIl finale vede il ricongiungimento di Scorpion con Anders ed Apollo con Dualla con Athena ed Helo che, insieme, riabbracciano la piccola Hera.\nD'Anna si risveglia con grandi notizie, ma Cavil le fa notare che, in seguito al suo non ortodosso comportamento, il suo modello \u00e8 stato \"inscatolato\", ibernato. Forse per sempre.\nUn attimo di pausa.\nTrama.\nBaltar, adesso nella prigione del Galactica, tenta il suicidio, impiccandosi, ma viene tratto in salvo e rianimato.\nNell'hangar, passata una parete mobile, Apollo invita Tyrol al Joe's Bar dove iniziano a parlare delle proprie situazioni familiari mentre nell'alloggio dell'Ammiraglio si discute come ottenere informazioni da un Baltar estremamente provato sia dalla prigionia attuale che da quella cylone.\nApollo e Scorpion stanno entrambi vivendo una profonda crisi nei loro matrimoni, ma non sanno come cambiare le cose, soprattutto perch\u00e9 non riescono a fidarsi completamente l'uno dell'altra.\nIn cella, intanto, si vede ribaltata la situazione di New Caprica: \u00e8 la Roslin, adesso, a far visita da presidente al prigioniero Baltar, ma con gli stessi effetti del precedente colloquio: l'interrogato respinge tutte le accuse.\nL'Ammiraglio Adama allora propone una soluzione estrema; ricorrere a sostanze allucinogene per ottimizzare gli effetti di un interrogatorio breve ma intenso.\nBaltar si ritrova in una grande pozza d'acqua al freddo e al buio con solo la luce di Adama a fargli da guida e inizia a vuotare il sacco. Parla dei Cinque Cyloni e del proprio coinvolgimento con Numero Sei su Caprica, ma, di nuovo, nega ogni addebito. Di fatto, vede se stesso come una vittima degli eventi.\nAnders e Dualla, quasi contemporaneamente esprimono ai loro coniugi tutte le riserve sui loro matrimoni ormai a pezzi e Scorpion ed Apollo avrebbero la possibilit\u00e0 di ricongiungersi, ma, di nuovo, le loro incomprensioni hanno la meglio.\nCome ultimo tentativo, Adama e Roslin inviano Gaeta a parlare con Baltar ma lo scienziato, accortosi del trucco, insulta il tenente e solo il tempestivo intervento di Roslin, Adama e Tigh gli impedisce di essere ucciso.\nAl Joe's Bar le due famiglie si sono riconciliate, ma\u2026 per quanto ancora questa tregua potr\u00e0 continuare?\nDa parte sua Roslin rassicura l'Ammiraglio Adama sull'affare Baltar: \u201cGli daremo il suo processo\u201d conclude.\nIl medico della morte.\nTrama.\nHelo viene assegnato allo smistamento dei civili a bordo del Galactica; molti di essi hanno problemi con gli abitanti della colonia Sagittarian noti per l'estremismo religioso ed il rifiuto di molte soluzioni scientifiche tra le quali la medicina. Il problema \u00e8 che c'\u00e8 in corso un'epidemia del Morbo di Mellorak curabile solo col farmaco Bittamusin entro 48 ore dall'insorgenza dei sintomi.\nIntanto, a bordo del Colonial One, il Presidente Roslin comunica la propria intenzione di processare pubblicamente Baltar al vicepresidente Zarek, ma questi, esponendo la propria contrariet\u00e0, si congeda spaventato per le conseguenze di questa situazione.\nUna serie di morti sospette inizia a manifestarsi nel presidio del Dott. Roberts tra cui quella di un ragazzo sagittariano diciannovenne la cui madre lo aveva portato a curarsi non oltre 12 ore l'insorgenza dei sintomi ed Helo avvia un'indagine sul medico, ma si scontra con il l'ostilit\u00e0 del Colonnello Tigh (a fianco di Roberts nella resistenza su New Caprica) e lo scetticismo dell'Ammiraglio Adama oltre, poi, a quelle della moglie che lo invita a non tirar troppo la corda coi superiori.\nIn cella, da sola, Caprica Six inizia a \u201cvedere\u201d un Baltar immaginario del tutto simile alla Six che \u201cvede\u201d di solito il dottore.\nDualla, originaria di Sagittarian, si rivolge proprio al Dott. Roberts per essere curata con Helo che, ascoltata la madre del ragazzo ed ormai certo della colpevolezza del medico, si introduce nello studio del Dott. Cottle per effettuare dei controlli incrociati, ma viene scoperto e cacciato.\nIl Capitano non ha pi\u00f9 soluzioni; irrompe nel presidio di Roberts con l'intenzione di portar via Dualla ormai in stato semicosciente, ma viene fermato dalle guardie.\nSolo l'intervento di Tigh e Cottle, accortisi dell'errore, salva la situazione e mette il Dott. Roberts\u00a0\u2013 che confesser\u00e0 la propria colpevolezza ed il proprio disprezzo per i sagittariani- di fronte a prove incontestabili e lo arrestano.\nDa notare che in questa scena Cottle rimprovera a Roberts di aver infranto il giuramento di ippocrate, un evidente errore nella sceneggiatura dato che ippocrate non era ancora nato.\nIl Capitano Helo, risolto il caso, saluta la madre del ragazzo ucciso e torna da Athena ed Hera.\nAnniversario di matrimonio.\nTrama.\nL'ammiraglio Adama, nel giorno dell'anniversario del suo matrimonio, rievoca con la mente l'amata Carolanne quasi come fosse una delle \u201callucinazioni senzienti\u201d di Baltar con Numero Sei.\nScopriamo che l'unione di Bill e Carolanne non \u00e8 stata felice con lei che lo accusava (spesso a ragione) di anteporre il dovere (e la gloria) alla sua famiglia.\n\u00c8 trascorso pi\u00f9 di un mese dall'ultimo avvistamento nemico e la truppa sta avvertendo un fisiologico calo di tensione. Tyrol e Cally discutono animatamente sul fatto che nell'assegnazione dei propri turni di lavoro Tyrol non tiene conto che, adesso, loro due hanno un figlio.\nAnzi, il turno attuale li vede entrambi alla riparazione del settore 12 con il figlioletto Nicky ancora una volta all'asilo nido.\nAdama incontra il presidente Roslin per una riunione con quest'ultima che gli confessa la voglia di approfittarne per una giornata di svago, magari anche per vederlo, ma Carolanne, riapparsa, \u00e8 impietosa: l'Ammiraglio non potr\u00e0 fare spazio nel suo cuore poich\u00e9 troppo impegnato ad assolvere i suoi compiti e ricoprire il proprio ruolo.\nNel settore 12, intanto, la situazione si complica. La causa del guasto \u00e8 una piccolissima falla nello scafo che attiva la procedura di sicurezza e chiude Tyrol e Cally in trappola.\nL'aria sta per finire e si rende necessaria una manovra disperata: un raptor guidato da Athena con a bordo Scorpion ed Apollo far\u00e0 saltare in aria dall'esterno il portello prelevando in pochi istanti i due per metterli in sicurezza nel velivolo.\nLa missione \u00e8 un successo e, nella camera iperbarica dove sono ricoverati per i secondi di permanenza nello spazio, il Capo promette alla moglie che dar\u00e0 a lei ed a Nicky la priorit\u00e0 che le \u00e8 dovuta.\nLa giornata volge al termine ed Adama si congeda dalla Roslin e regala al figlio i testi di legge appartenuti a suo padre, grandissimo avvocato, perch\u00e9 li aveva sempre desiderati.\nL'ammiraglio poi, da un ultimo sguardo alla foto con la moglie e la mette via, come tutti gli altri anni.\nMani sporche.\nTrama.\nGravi problemi di rifornimento e controllo carburanti (un incidente ad un raptor, per poco, non distruggeva il Colonial One) fanno mandare Capo Tyrol sulla nave raffineria per riorganizzare il lavoro. Condizioni al limite della schiavit\u00f9, problemi manutentivi e malcontento dei lavoratori colpiscono il Capo. Tyrol constata che ci\u00f2 che riporta il libro proibito di Baltar potrebbe essere vero e cio\u00e8 che esiste una rigida distinzione tra una classe dominante ed un sottoproletariato impiegato nei lavori pi\u00f9 umili e duri senza speranza di miglioramento per i poveri o retrocessioni per i dominanti (\"... credi davvero che al comando della flotta potr\u00e0 mai esserci uno che non porta il cognome Adama?\" conclude Baltar di fronte ad un quanto mai pensieroso Tyrol).\nDopo l'ennesimo, grave, incidente sul lavoro, Tyrol, memore della propria esperienza di sindacalista su new Caprica, organizza uno sciopero generale. A complicare la situazione, il fatto che Tyrol, Cally ed i tecnici del Galactica vi aderiscano, configura la situazione in ammutinamento.\nTyrol viene incarcerato ed, in un duro faccia a faccia, l'Ammiraglio Adama condanna a morte Cally; al che il Capo fa rientrare lo sciopero ed Adama si impegna ad organizzare un incontro con la Roslin.\nA rapporto col Presidente, Tyrol riesce ad avere importanti agevolazioni tra cui un impegno concreto per un maggior dinamismo sociale ed a \"... far sporcare le mani anche al personale del Coloniale Uno\" in lavori di piccole manutenzioni e pulizie nell'ambito della flotta.\nSeelix, adesso ex meccanica, in virt\u00f9 del successo nel corso di addestramento, viene promossa ufficiale e guider\u00e0 un viper.\nTragico epilogo.\nTrama.\nDalla prigionia su New Caprica, Scorpion continua a essere perseguitata dall'incubo ricorrente di Leoben e, soprattutto, dal ricordo del diadema del Tempio sul pianeta delle alghe.\nDurante un turno di pattuglia con Hot Dog avvista un caccia cylone non confermato dal DRADIS. Tornata sul Galactica, iniziano una serie di visioni di lei bambina maltrattata cui Kara cerca di porre rimedio tramite l'incontro con un oracolo e raccontando al marito dolorosi ricordi dell'infanzia, ma la situazione peggiora a tal punto che non riesce neanche a metter piede dentro a un viper.\nSolo l'intervento di Apollo che si rifiuta di consegnarla a terra e che si offre di farle da secondo, la convince a tentare di riprendersi, ma una volta in perlustrazione, le visioni ritornano, ancora pi\u00f9 realistiche e pericolose.\nKara torna indietro di sei anni con la memoria e si trova a casa della madre. Una madre che la spingeva a seguire la grande missione cui era destinata, ma anche anaffettiva, violenta ed autoritaria che Kara aveva respinto e fatto morire in solitudine.\nLeoben \u00e8 ancora con lei, ma stavolta \u00e8 diverso: la invita a ritornare sui suoi passi, a guardare cosa si celava dietro tutto quel dolore, a \u201cnon confondere il messaggio col messaggero\u201d.\nIn realt\u00e0, Scorpion si ritrova nella corrente gravitazionale del pianeta in un punto di non ritorno. Il suo viper esplode e lei non aziona il dispositivo di espulsione.\nIl Galactica \u00e8 ammutolito.\nAnche i figli si ribellano.\nTrama.\nA due settimane di distanza, i pi\u00f9 provati per la perdita di Scorpion sono naturalmente Sam (che cadendo ubriaco da un Viper su cui era salito si infortuna a una gamba), Apollo (che ha perso le sue doti di leadership come CAG) e l'Ammiraglio Adamo, che la considerava come una figlia.\nViene sorteggiata la giuria che giudicher\u00e0 Gaius Baltar, composta da 5 comandanti di navi tra cui l'Ammiraglio Adamo.\nL'avvocato di Baltar viene assassinato, cos\u00ec l'Ammiraglio Adamo decide di rimuovere Apollo dal suo incarico come CAG (assegnando temporaneamente l'incarico a Helo) e di assegnarlo alla sicurezza del nuovo avvocato di Baltar, Romo Lampkin, un personaggio ambiguo e ambizioso (vuole difendere Baltar per costruirsi un nome e fama) che in passato aveva lavorato assieme al nonno avvocato di Apollo.\nQuesta decisione dell'Ammiraglio crea un primo contrasto con suo figlio.\nUn distratto Apollo e l'avvocato di Baltar si salvano fortunosamente da un nuovo attentato: l'Ammiraglio rimprovera duramente Apollo e l'acredine fra i due si accentua.\nNel frattempo Apollo, manovrato con abilit\u00e0 dall'avvocato di Baltar, inizia ad appassionarsi alla pratica forense in generale e al caso di Baltar in particolare.\nApollo smaschera con un colpo di fortuna l'attentatore, a questo punto l'ammiraglio vorrebbe restituirgli l'incarico di CAG ma lui rifiuta per restare a collaborare con l'avvocato alla difesa di Baltar. Fra padre e figlio oramai \u00e8 scontro aperto.\nCrocevia, Parte I.\nTrama.\nMentre il Galactica e le altre navi si avvicinano alla Nebulosa indicata dal tempio, Sam sente di continuo una canzone, cos\u00ec come anche il Colonnello Tigh. Inizia il processo a Baltar: Apollo siede in aula di fianco a Baltar. L'avvocato di Baltar si dimostra astuto: la testimonianza del Colonnello Tigh sembra in principio una testimonianza chiave contro Baltar, poich\u00e9 ne elenca le nefandezze su New Caprica, ma l'avvocato intuisce che c'era qualcosa di torbido nella storia della moglie del Colonnello, lo incalza con numerose domande e Tigh cede, raccontando di avere ucciso lui in prima persona la moglie poich\u00e9 traditrice. Tigh, tra l'altro brillo in aula, \u00e8 totalmente screditato: egli stesso per primo si \u00e8 reso artefice di un gesto tremendo. Lasciando l'aula inoltre, Tigh chiede che venga spenta una certa musica che solo lui riesce a sentire. Molti lo prendono per pazzo. L'ammiraglio Adamo affronta in privato Apollo: lo accusa di aver rivelato lui la triste storia di Tigh all'avvocato e di essere stato per di pi\u00f9 codardo per non avere lui personalmente interrogato Tigh. A nulla vale la negazione di Apollo, il padre non gli crede, cos\u00ec Apollo d\u00e0 le dimissioni da ufficiale restituendo i gradi, il padre le accetta volentieri e butta i suoi gradi in un cassetto.\nA questo punto tocca al presidente Roslin testimoniare: Apollo (ora Sig. e non pi\u00f9 Maggiore) la interroga personalmente, come ovvia sfida al padre. Apollo sa che la Roslin sta nuovamente assumendo l'estratto di Camalla (l'ha vista in sala tattica) e la spinge a confessarlo. Lei confessa, poi guarda Apollo con disapprovazione e confessa davanti a tutti di prendere l'estratto poich\u00e9 il tumore \u00e8 ricomparso. Ma anche lei \u00e8 screditata, un testimone che assume droghe non \u00e8 attendibile.\nApollo viene lasciato anche da Dualla, che lo disprezza per il suo gesto, mentre il Colonnello Tigh chiede all'ammiraglio di ispezionare la nave alla ricerca di un diffusore di musica sicuramente messo dai Cyloni e l'assistente del Presidente Roslin d\u00e0 evidenti segni di profondo stress e stanchezza.\nCrocevia, Parte II.\nTrama.\nIl capo Tyrol si sveglia in piena notte: anche lui sente la canzone che perseguita il colonnello Tigh. Sam e l'assistente del presidente vanno a letto assieme, ma lei \u00e8 chiaramente confusa, ancora una volta da questa canzone che sembra tormentare pure lei. Al processo contro Baltar Gaeta testimonia il falso: afferma di aver visto personalmente Baltar firmare la condanna a morte di molte persone su New Caprica (anche se Baltar aveva dovuto firmare con una pistola puntata alla tempia). La condanna \u00e8 oramai vicina, ma l'avvocato sente dire ad Apollo in un momento di scoramento che tanto la decisione della condanna di Baltar almeno da parte di suo padre era gi\u00e0 stata presa. In aula l'avvocato chiede l'annullamento del processo, poich\u00e9 uno dei giudici ha dei pre-concetti e chiede proprio ad Apollo di testimoniare contro suo padre. Apollo si rifiuta, ma \u00e8 proprio l'Ammiraglio che chiede alla corte di farlo testimoniare. Anche se incalzato dall'avvocato, Apollo non depone contro il proprio padre, ma appassionatamente spiega all'aula perch\u00e9 secondo lui Baltar vada assolto: crimini ne sono stati commessi, da parte di tutti, da Apollo stesso per primo. Nessuno ha pagato e non \u00e8 giusto che Baltar paghi per tutti. La sua appassionata testimonianza fa presa sulla corte, e Baltar viene assolto. La Roslin lascia l'aula visibilmente contrariata.\nBaltar ritrova subito la sua consueta spocchia e inizia a fare progetti, ma sia Apollo che l'avvocato lo mollano e tornano alle proprie vite.\nIl Galactica effettua l'ultimo salto e arriva vicino alla Nebulosa: qui salta la corrente a tutte le navi della flotta per alcuni minuti, quando torna la corrente una gigastesca flotta Cylone si appresta a contrastare il Galactica.\nInizia a suonare la sirena d'allarme: Baltar viene scortato da alcune donne misteriose verso un'area poco presidiata dai militari del Galactica.\nIl colonnello Tigh, il capo Tyrol, Sam e l'assistente del presidente sono simultaneamente richiamati dalla canzone (\"All Along the Watchtower\") verso la palestra.\nIl fatto che la canzone non sia emessa da qualche diffusore ma sia, appunto, un ricordo, fa rendere loro consepevoli di essere Cyloni, fin dal principio. Loro si domandano perch\u00e9, e da che parte ora devono stare. Da quella degli umani o da quella dei Cyloni. Il colonnello Tigh li convince tutti: \"io sono Tigh, l'XO di questa nave, questo \u00e8 l'uomo che voglio essere\" e tutti tornano ai proprio posti. Tutti i piloti salgono sui Viper. Apollo si toglie la cravatta e anch'egli sale su un Viper. Mentre sta per affrontare la flotta Cylone, Apollo vede un segno non identificato sul Dradis. Apollo avverte il Galactica che andr\u00e0 a controllare. Mentre la musica incalza, la scoperta pi\u00f9 sconvolgente: l'oggetto non identificato altri che non \u00e8 che il caccia di Scorpion, che dice ad Apollo di essere stata sulla Terra e di essere pronta a condurli l\u00e0."}
{"id": "1937667", "revid": "1543377", "url": "https://it.wikipedia.org/wiki?curid=1937667", "title": "Chess Engines Grand Tournament", "text": "Il Chess Engines Grand Tournament, meglio conosciuto come CEGT, \u00e8 una delle pi\u00f9 note organizzazioni che testa motori scacchistici stilando una classifica Elo.\nIl CEGT testa abitualmente motori scacchistici amatoriali e professionali con varie cadenze di gioco, come 40/4 (40 mosse in 4 minuti), 40/40 (40 mosse in 40 minuti), and 40/120 (40 mosse in 120 minuti). Le partite 40/120 sono considerate alcune delle migliori partite disponibili gratuitamente online.\nAl mese di dicembre 2006, il team di tester \u00e8 formato da 13 membri coordinati da Heinz van Kempen. Il team ha giocato oltre 120 000 partite, fra le quali partite su SMP.\nAl 28 marzo 2010, Rybka 3 x64 4CPU \u00e8 leader della classifica 40/20, con un punteggio di 3180. In terza posizione (dietro alla versione 2CPU di Rybka 3) c'\u00e8 Naum 4.2 x64 4CPU, con un Elo di 3140 e in quinta posizione (dietro alla versione 32 bit 2CPU di Rybka) c'\u00e8 Stockfish 1.6 x64 4CPU (3118)."}
{"id": "1937668", "revid": "11959", "url": "https://it.wikipedia.org/wiki?curid=1937668", "title": "Abd ar-Rahman III", "text": ""}
{"id": "1937669", "revid": "283141", "url": "https://it.wikipedia.org/wiki?curid=1937669", "title": "CEGT", "text": ""}
{"id": "1937675", "revid": "120038799", "url": "https://it.wikipedia.org/wiki?curid=1937675", "title": "Episodi di Battlestar Galactica (seconda stagione)", "text": "La seconda stagione di \"Battlestar Galactica\" \u00e8 stata trasmessa dal canale Sci Fi Channel dal 15 luglio 2005 al 10 marzo 2006.\nLotta per la vita.\nTrama.\nIl comandante Adamo \u00e8 gravissimo, il comando della nave \u00e8 nelle mani del colonnello Tigh. Per un errore di calcolo la Battlestar Galactica si trova lontana dalle altre navi coloniali. L'unico modo per la Galactica per ricongiungersi \u00e8 tornare alla sua ultima posizione e collegare i computer in rete per aver maggiore potenza di calcolo. I Cyloni attaccano con i loro raiders e contemporaneamente cercano di impossessarsi con un virus informatico del computer della Galactica. \nSu Caprica il cylone Sharon scappa lasciando senza mezzi di fuga Helo e Thrace. Alla fine il Galactica riuscir\u00e0 a recuperare la posizione del resto della flotta senza rimanere vittima (non del tutto) del virus informatico Cylone e si ricongiungeranno alla flotta.\nAttacco Cylone.\nTrama.\nDurante il precedente attacco la Battlestar Galactica \u00e8 abbordata dai Cyloni ed il sistema informatico \u00e8 compromesso da un virus che cerca di rivoltare i sistemi della nave contro l'intera flotta. Su Caprica il Tenente Helo ed il Tenente Kara \"scorpion\" Thrace sembrano essere i due soli superstiti e decidono di tornare a casa di Kara, dove le figure di quadri destano l'attenzione di Helo. Alla fine i Cyloni centurioni verranno distrutti e l'attacco, sventato.\nMissione di salvataggio.\nTrama.\nSu Kobol la situazione \u00e8 grave, i Cyloni stanno tendendo una trappola per uccidere le navicelle di salvataggio che il Galactica ha intenzione di inviare e dunque, i dispersi su Kobol devono cercare di sventarla. Il comando \u00e8 affidato ad un ufficiale che non sembra essere per\u00f2 in grado di gestire la situazione, Crashdown. Il Dottor Gaius Baltar alla fine si ribella compiendo ammutinamento ed uccide Crashdown. La squadra riuscir\u00e0 a distruggere una parabola per il tracciamento dei missili aria terra costruiti dai Cyloni, per abbattere eventuali navi inviate dal Galactica come salvataggio. Sul Galactica arriva il consiglio dei dodici di cui fa parte anche l'ex terrorista che fanno pressioni per poter incontrare il presidente Roslin. Nel frattempo il Raptor con il capitano Adamo arriva su Kobol, uccide i Cyloni e salvano la squadra, Adamo chiede come \u00e8 morto Crashdown, il dottor Baltar da la sua spiegazione ed il capo Tyrol lo copre. Gaius intanto \u00e8 convinto che Six gli dar\u00e0 un bambino. La squadra intera torna sul Galactica ed il comandante in seconda Tigh dichiara la legge marziale, sciogliendo il consiglio dei dodici.\nLegge marziale.\nTrama.\nIl Capo Tyrol viene sbattuto in prigione con la Cylone Sharon Valerii, interrogato ed accusato da Tigh di essere anch'esso un Cylone. Su Caprica Helo e Thrace incontrano un gruppo di resistenza umana, ed avviene uno scontro a fuoco. La leadership del colonnello, succube della moglie, \u00e8 sempre pi\u00f9 in discussione, la popolazione civile si ribella e Tigh pensa di utilizzare la forza. Gli scontri a fuoco su Caprica nel frattempo continuano ma alla fine smettono di spararsi. La Roslin \u00e8 ancora dietro le sbarre ed il capitano Adamo la va a trovare. Alcuni civili vengono uccisi. Dalla cella intanto il presidente ed il capitano Apollo organizzano e mettono in pratica un'evasione alla quale partecipano numerosi membri della Galactica. Il dottor Baltar, sotto ricatto di Cally, \u00e8 costretto ad intervenire per salvare Capo Tyrol, accusato di essere complice del cylone Sharon la quale, sotto minaccia, rivela che nella flotta ci sono otto cyloni con sembianze umane. Il piano di evasione viene messo in atto ed Adamo, Roslin e una guida spirituale abbandonano il Galactica. Il Colonnello Tigh e la moglie discutono nella cabina quando a sorpresa appare il Comandante Adamo. Cally intanto si vendica di Sharon uccidendola. \nIl sentiero del destino.\nTrama.\nSu Caprica i due superstiti della Galactica e la resistenza cercano di rubare una navicella per ricongiungersi con la flotta. Il tenente Kara, ferita in uno scontro con alcuni Cyloni, viene fatta prigioniera dai robot che la conducono in una \"fattoria\", dove sono presenti molte donne usate come incubatrici. Il comandante Adamo, tornato a tutti gli effetti al comando, ordina la ricerca del figlio e delle altre due fuggitive mettendo in quarantena le navi e facendole perquisire una ad una, la Roslin con Zarek e il capitano Adamo cercano di convincere le navi della flotta a seguirli su Kobol, per trovare la via verso la Terra. Riguardo alle donne, usate come incubatrici, avviene in quanto i Cyloni infatti non riescono a mettere al mondo figli in maniera biologica (e questo \u00e8 contro uno degli insegnamenti di Dio) e sono costretti ad usare esseri umani. Su Caprica Helo e il resto dei ribelli setacciano la zona in cui hanno subito l'imboscata dei Cyloni 2 giorni prima e a quel punto esce allo scoperto Sharon, che dichiara di sapere dove si trovi Kara \"Scorpion\". La fattoria viene distrutta. La Roslin con l'appoggio di Tom Zarek e del capitano Adamo intende dirigersi su Kobol per attendere Kara con la freccia di Apollo, molte navi la seguiranno. \nHelo, Scorpion e Sharon fanno dunque ritorno unendosi con la Roslin, con la freccia di Apollo, con la promessa di ritornare su Caprica per portare in salvo i membri della resistenza. Per quanto riguarda il messaggio della Roslin di convincere le navi a seguirla su Kobol per aspettare Kara con la freccia di Apollo, riesce a convincere 24 navi, 1/3 della flotta.\nCuriosit\u00e0.\nLa scena in cui Kara blocca manualmente il cateterino venoso in cui vengono iniettati i farmaci non \u00e8 accurata, infatti il Cylone avrebbe dovuto incontrare una resistenza mentre iniettava il liquido con la siringa (e quindi accorgersi subito che qualcosa non andava) e ci\u00f2 invece, non \u00e8 successo, visto che Kara fa credere senza problemi che il liquido faccia effetto, mentre lei fa finta di addormentarsi.\nVerso casa (prima parte).\nTrama.\nRoslin, il Capitano Adamo, il tenente Thrace, Helo, Sharon ed altri sbarcano su Kobol, dopo essere decollati da Caprica con la nave Cylone (senza passare affatto dal Galactica) per cercare la tomba di Atena che indicher\u00e0 loro la via per la Terra. Sharon in particolare si dimostrer\u00e0 di massima utilit\u00e0. Zarek non crede nella profezia ma vuole assumere il comando della flotta che ha abbandonato il Galactica ed \u00e8 disposto a compiere un omicidio. Come rivelato nella profezia, durante un'imboscata dei cyloni, due membri della squadra perderanno la vita, precisamente proprio la guida spirituale ed un altro membro del gruppo. Il comandante Adamo decide intanto di riunire ad ogni costo la flotta.\nVerso casa (seconda parte).\nTrama.\nAdamo con il capo Tyrol ed altri membri raggiunge i componenti della missione su Kobol: i rapporti con Sharon si rivelano complicati e Zarek contribuisce a minarli. La squadra scopre la tomba di Atena che mostra loro le costellazioni ed i corpi celesti che si vedono dalla terra. Il capitano Lee e suo padre ne riconoscono alcuni.\nIl dottor Baltar decide di indagare sulla natura della voce nella sua testa e questa gli rivela che il figlio che Sharon attende \u00e8 il suo e che lui metter\u00e0 fine alla razza umana.\nVita di bordo.\nTrama.\nLa giornalista D'Anna Biers monta un servizio in cui si vedono alcuni militari che (durante una rivolta) uccidono dei civili. Adamo e Roslin temono che questo potrebbe far scoppiare altre rivolte nella flotta. Alla giornalista viene offerta la possibilit\u00e0 di assistere alla vita di bordo sul Galactica sperando che cos\u00ec cambi idea e non mandi il servizio. Il colonnello Tigh \u00e8 accusato pubblicamente per alcuni errori commessi ma Adamo \u00e8 costretto a difenderlo perch\u00e9 non pu\u00f2 sacrificare i suoi uomini, visto l'esiguo numero rimasto. La vita a bordo si rivela dura, irta di pericoli, snervante, piena di complotti, pericoli, ed incomprensioni: qualcuno infatti tenta di uccidere il colonnello Tigh. \nD'Anna nasconde per\u00f2 una missione segreta e non \u00e8 in realt\u00e0 chi afferma di essere: la giornalista in realt\u00e0 \u00e8 un cylone.\nIl sogno di Tyrol.\nTrama.\nIl sistema informatico del Galactica \u00e8 compromesso da un virus, contemporaneamente i Cyloni attaccano in forze. Sharon capisce la gravit\u00e0 della situazione e collabora con il comandante per cercare di rispondere ai Cyloni con le stesse armi. L'ingegnere capo Tyrol decide intanto di progettare e costruire un caccia che risulter\u00e0 invisibile ai radar, il black bird nome in codice \"Laura\", in onore del presidente Roslin.\nScontro mortale.\nTrama.\nLa Battlestar Galactica si ricongiunge alla Battlestar Pegasus dell'ammiraglio Cain, cui spetta di diritto il comando sul comandante Adamo. I rapporti tra i due equipaggi, all'inizio cordiali, si deteriorano con il passare del tempo.\nL'impostazione e l'etica \"impartite\" dall'Ammiraglio Cain si rivelano profondamente diverse dal modo pi\u00f9 \"fondato sul buonsenso\" del Comandante. Il capitano Apollo e il tenente Kara Thrace sono trasferiti nella Pegasus a causa del loro comportamento. \nSulla Pegasus \u00e8 presente una copia di Godfray che \u00e8 stata violentata e picchiata, stesso trattamento che alcuni uomini della Pegasus vogliono riservare alla Cylone Sharon. Il capo Tyrol ed Helo intervengono e durante una colluttazione un ufficiale della Pegasus rimane ucciso. Sono quindi condannati a morte dall'ammiraglio secondo una stretta osservanza del codice militare sulle situazioni in zone di guerra. Adamo manda dei \"raptor\" contro la Pegasus che risponde con la stessa moneta. Kara Thrace intanto effettua una missione non autorizzata con il \"black bird\" per riprendere una nave Cylone in modo da dimostrare la superiorit\u00e0 della tattica del Galactica rispetto a quella della Pegasus.\nL'enigma Resurrection (prima parte).\nTrama.\nI viper delle due battlestar si fronteggiano, Thrace torna dalla sua missione non autorizzata con le foto della flotta Cylone. L'ammiraglio Cain della Pegasus apprezza il lavoro ed il tenente viene promosso Capitano, capo dei viper della Pegasus. Roslin consiglia ad Adamo di uccidere l'ammiraglio. Intanto Tigh scopre una terribile verit\u00e0 circa la Pegasus: anche lei aveva una flotta civile. Il dottor Baltar scopre che i Cyloni non possono morire perch\u00e9 la loro conoscenza si trasferirebbe in un altro corpo e scopre anche che una nave della flotta Cylone \u00e8 adibita a questo scopo, la Resurrection. L'ammiraglio Cain decide di avviare una missione congiunta Galactica-Pegasus per distruggere questa nave. Il comandante Adamo affida al capitano Thrace il compito di uccidere l'ammiraglio Cain, lo stesso comando \u00e8 affidato dall'ammiraglio ai propri uomini.\nL'enigma Resurrection (seconda parte).\nTrama.\nGalactica e Pegasus attaccano congiuntamente la flotta Cylone con l'obbiettivo primario di distruggere la Resurrection, la nave che porta i corpi dei cyloni biologici. Il Blackbird pilotato da Apollo \u00e8 colpito durante l'attacco, il pilota si espelle ma la sua tuta \u00e8 lacerata e perde aria nello spazio. L'attacco ha esito positivo ed i Cyloni si ritirano. Nella partita tra l'Ammiraglio Cain ed Adamo si intromette la Cylone Six che, evasa grazie all'aiuto di Baltar, vuole giustizia ed uccide l'Ammiraglio Cain.\nPace con i Cyloni.\nTrama.\nLaura Roslin viene ricoverata nell'infermeria del Galactica, in quanto le sue condizioni stanno peggiorando. Nel frattempo si verifica un incidente durante un'esercitazione con Scorpion e Louanne Katraine: quando Kat apre il fuoco, la mitragliatrice sinistra del suo Viper esplode a causa di alcuni proiettili difettosi e il Galen Tyrol \u00e8 sicuro che si tratti di un sabotaggio. Presto si scopre che a sabotare i proiettili \u00e8 stata una operaia che fa parte di un movimento che propone si debba cercare la pace con i Cyloni, e per sostenere la propria causa diffonde opuscoli in tutta la flotta. Adamo accetta un colloquio con un esponente del movimento e subito dopo il colloquio lo fa arrestare. La Daru Mozu come dimostrazione si fa saltare in aria con parte della nave. Subito dopo l'ex prigioniero della Pegasus (un clone del Numero Sei) ha un colloquio con il Dottor Baltar e cerca di avvicinarlo alle idee del movimento.\nIl feto del bambino di Sharon presenta alcune mutazioni e il presidente Roslin decide di eliminarlo. Le condizioni di Roslin peggiorano ma il dottor Baltar ha un'idea, quella di usare il sangue del feto Cylone per salvare il presidente, ma per fare ci\u00f2 il feto non pu\u00f2 essere ucciso. il Dottor Baltar inietta dunque le un campione di sangue del feto del Cylone Sharon e nel giro di poche ore si riprende totalmente dal cancro.\nOstaggi dei mercanti.\nTrama.\nLee deve investigare sull'omicidio del Comandante Fisk (succeduto all'Ammiraglio Cain), omicidio legato al mercato nero, sviluppatosi fortemente nell'economia della flotta. \nIl presidente pretende di stroncarlo con un'azione decisa, ma tale orientamento pare andare in contraddizione con le reali necessit\u00e0 della flotta stessa.\nApollo dovr\u00e0 fare una scelta; trover\u00e0 sulla sua strada oltre ad una donna (una prostituta con la quale aveva avviato qualcosa di simile ad una relazione), Tom Zarek che gli indicher\u00e0 di recarsi sul cargo Prometheus, base logistica del \"Black Market\".\nQui incontra nuovamente il trafficante Phelan e lo uccide dopo un duro faccia a faccia.\nLa conclusione dell'inchiesta vedr\u00e0 l'impossibilit\u00e0 pratica di stroncare la piaga del mercato nero, essenziale per gli equilibri economici della flotta, ma i nuovi capi saranno sempre sotto l'occhio di Lee Adamo che ne controller\u00e0 i movimenti costringendoli ad affrancare i generi di prima necessit\u00e0 dai loro sporchi traffici.\nIl Presidente Roslin chiede a Baltar di dimettersi, questi per\u00f2 rifiuta.\nUn nemico da abbattere.\nTrama.\nParte della flotta rimane nelle vicinanze di un giacimento ricco di materiali indispensabili per il rinnovo dei mezzi militari; la zona, densa di detriti e meteoriti, \u00e8 infestata dai velivoli cyloni. \nOppressa dal senso di perdita per aver lasciato Sam Anders su Caprica e sempre pi\u00f9 incline all'alcool, Scorpion deve confrontarsi con uno degli avversari pi\u00f9 temibili , un pilota/velivolo cylone di straordinaria abilit\u00e0 chiamato Scar, che ha ucciso diversi piloti della flotta.\nA complicare la situazione, la crescente ostilit\u00e0 dell'abilissima \"Kat\" Katraine, proprio da lei spesso rimproverata per il passato uso di stimolanti per tenere alte le prestazioni in missione, che la sfida su chi sar\u00e0 il giustiziere del temibile avversario.\nIl finale vede una riunione dell'equipaggio in onore di Kat vincitrice del duello (grazie alla saggia strategia di Scorpion) e, soprattutto, dei compagni caduti ricordati uno ad uno da una Kara Thrace che, finalmente, vede nell'amore per Anders lo scopo per cui continuare a lottare.\nFuoco amico.\nTrama.\nLa notizia della presenza di alcuni cyloni nelle prigioni del Galactica si sparge nella flotta ed alcuni civili decidono di prendere in ostaggio i clienti del saloon della Cloud Nine dove si trovano per due giorni di licenza il Capitano Adamo ed il Sergente Dualla oltre a Billy (per motivi di lavoro) e la Signora Tigh.\nLa condizione della resa \u00e8 la morte del Cylone Sharon Valerii. Gli assalitori, comandati dalla vedova di un operaio morto durante un attacco nemico, temono che i cyloni possano arrivare a controllare il Galactica.\nIl Presidente Roslin non pu\u00f2 cedere al ricatto dei terroristi n\u00e9 consegnare il cylone che sembra collaborare.\nL'Ammiraglio Adamo \u00e8 costretto quindi a giocare d'astuzia (tentando di fornire il cadavere della Sharon che ha tentato di uccidere l'ammiraglio Adama) dato che non pu\u00f2 lasciare che il capitano Adama, ferito accidentalmente, ma in modo grave da Scorpion in un tentativo di incursione (da cui il titolo dell'episodio), muoia.\nIl trucco di Adama non conduce all'effetto sperato in quanto, i terroristi si accorgono che quello non \u00e8 il clone di Sharon da loro richiesto, si arriver\u00e0 in una sparatoria, ma tra le vittime, oltre ai terroristi, si conteranno due marines ed il giovane consigliere Billy Keikeya morto per proteggere l'amata Dualla.\nOnore al merito.\nTrama.\nTrasferita sulla Pegasus, Scorpion ha continui problemi di attrito col nuovo comandante, l'ingegnere Garner. L'ammiraglio Adamo invia Apollo - promosso a maggiore - sulla stessa nave, che si trova nella situazione di dover soccorrere due velivoli scomparsi durante un'esercitazione. Apollo e l'ammiraglio hanno il dubbio che si tratti di una trappola, ma il comandante della Pegasus non intende frapporre il minimo indugio alla missione di soccorso, e disobbedendo agli ordini, si porta sulla zona senza le precauzioni prescritte. Frattanto Scorpion, entrata in forte conflitto con Lee, viene liberata dalla prigione dove era stata rinchiusa per insubordinazione ed inviata a comandare i Viper in assetto difensivo. I timori erano fondati e la Bestia (cos\u00ec \u00e8 soprannominata la Pegasus) \u00e8 sotto attacco di ben tre astrobasi cyloni che ne danneggiano gravemente i motori per il salto iper-luce.\nSolo l'estremo sacrificio del comandante Garner sceso nel vano motori a riparare manualmente il danno ed il sangue freddo di Apollo temporaneamente al comando, impediscono la distruzione dell'intera nave.\nApollo viene nominato nuovo comandante della Pegasus mentre la campagna elettorale per la presidenza entra nel vivo con la candidatura ufficiale del vicepresidente Baltar che prende le distanze rispetto ad un controverso decreto sull'aborto da parte della presidente Roslin. \nUn nuovo inizio.\nTrama.\nSu Caprica si risveglia Numero Sei, il cylone che seducendo il dottor Baltar ha permesso la distruzione dell'umanit\u00e0: la sua coscienza viene trasferita in un altro corpo dopo la sua morte a causa di una delle esplosioni atomiche durante l'invasione. \n\u00c8 confusa e traumatizzata, ancora innamorata di Gaius di cui vede una proiezione nella propria mente.\nSi accorge che la sua azione ha cambiato le sorti del conflitto e che le \u00e8 stato assegnato lo status di \"eroina di guerra\" ed il nome onorario di \"Caprica Sei\" e le viene affidata una nuova missione: entrare in comunicazione con una Numero Otto risvegliata che, nella vita precedente era Sharon \"Boomer\" Valerii.\nQuest'ultima si sente una traditrice di tutto ci\u00f2 in cui credeva - essendo stata un agente cylone sotto copertura dormiente, cio\u00e8 non conoscente della sua vera identit\u00e0 - ed ha seri problemi di riadattamento.\nA complicare ulteriormente la situazione, proprio in quella zona la resistenza umana prepara un grosso attentato che indirizzer\u00e0 i piani di Numero Tre (di fatto rivolti ad una \"imballatura\" dei due modelli ritenuti compromessi) verso un \"esplosivo\" sviluppo.\nIntanto, sul Galactica l'altra Sharon partorisce una bimba che chiama Hera, il che provoca un dilemma nei capi della flotta: lasciarla vivere, anche se pu\u00f2 essere un pericolo, o eliminarla nonostante la sua natura met\u00e0 umana?\nL'attentato, forse \"per la volont\u00e0 di Dio\" offre alle due cyloni, finalmente solidali nella decisione pi\u00f9 giusta da prendere per imboccare una \"giusta via\", il tempo necessario per comunicare ai propri simili le conclusioni condivise in merito ai rapporti da instaurare con la razza umana.\nLa piccola Hera viene fatta credere morta ai genitori ed affidata segretamente ad una donna, all'oscuro di tutto, a bordo di un'altra nave stellare.\nLa puntata si chiude con Sharon impazzita dal dolore ed Helo e Tyrol che spargono le ceneri di quella che credono essere Hera, nello spazio. \nMissione 2 Alpha (prima parte).\nTrama.\nIl capitano Scorpion guida un gruppo di venti raptors che fanno ritorno su Caprica per recuperare i superstiti della resistenza guidati da Samuel Anders.\nCon l'ausilio della tecnologia cylone ritornano a Caprica in soli dieci salti, ma durante il primo uno dei raptors, comandato da Racetrack, si perde e si ritrova in una nebulosa ed \u00e8 costretto ad atterrare su un pianeta, che comunque supporta la vita umana e ne informa il comando.\nNel frattempo sul Galactica Tom Zarek intravede una possibilit\u00e0 di colonizzazione permanente sul nuovo pianeta scoperto da Racetrack, ma il presidente Roslin sospetta che i cyloni sappiano gi\u00e0 di questo pianeta e che stiano aspettando per tendere una trappola alla flotta. Questo si riveler\u00e0 un elemento fondamentale per il dibattito politico fornendo a Baltar una solida base su cui condurre la propria campagna.\nNell'hangar del Galactica il capo Tyrol, da giorni in preda ad un incubo ricorrente, viene svegliato da Cally ma, ancora in stato di veglia semicosciente, la aggredisce furiosamente.\nRipresosi finalmente la porta dal dott. Cottle e chiede aiuto rivolgendosi ad un sacerdote, l'enigmatico Fratello Cavil che, con incredibile perspicacia, intuisce la causa dei suoi dolori e lo esorta a riprendere il suo lavoro in quella che \u00e8 la sua famiglia.\nLa puntata si chiude con l'incontro tra la squadra di recupero ed i sopravvissuti, sorpresi per\u00f2 da un attacco massiccio dei cyloni.\nMissione 2 Alpha (seconda parte).\nTrama.\nSu Caprica, dopo 18 ore di assedio, i cyloni se ne vanno. Tra i sopravvissuti c'\u00e8 una copia di Fratello Cavil.\nSul Galactica Cally si sta riprendendo dopo le percosse ricevute dal capo Tyrol, il quale va a trovarla e si scusa. Lei gli fa capire di provare qualcosa di pi\u00f9 dell'amicizia per lui.\nIl presidente Roslin convoca segretamente Baltar chiedondogli di rimandare la questione dell'eventuale insediamento sul nuovo pianeta a dopo le elezioni appellandosi ai suoi principi pi\u00f9 puri, ma questi rifiuta stizzito.\nScorpion ritorna sul Galactica insieme ai superstiti recuperati ed il capo Tyrol si accorge subito della copia di Fratello Cavil. Questi ammette di essere un cylone e viene imprigionato assieme al sacerdote visto nella puntata precedente.\nViene imprigionata anche Sharon Agathon, che sapeva che Cavil era un cylone e non aveva avvertito nessuno. Ormai, dopo la morte della figlia, a lei non importa pi\u00f9 niente di nessuno, neanche di se stessa.\nIl Presidente Roslin \u00e8 a confronto con Cavil che dichiara che due eroi cyloni (Numero Sei e Numero Otto) hanno convinto il comando centrale che l'attacco alle Colonie era stato una follia. Compiendo quella strage, i cyloni sono diventati \"come coloro che stavano osservando\". Egli conclude che, adesso, tutti loro sono concordi sul riconoscere l'errore e propone una tregua. \nN\u00e9 Adamo, n\u00e9 Roslin ci credono e sparano i due gemelli Cavil nello spazio.\nNel frattempo Scorpion ha ritrovato Anders e sembra non considerare pi\u00f9 nessun altro, Apollo compreso.\nIl dott. Baltar \u00e8 in vantaggio di 5000 voti alle elezioni, ma alla fine inaspettatamente vince la Roslin. La verit\u00e0 \u00e8 che il colonnello Tigh, Dualla e Tory Foster (nuova assistente della Roslin) hanno truccato le elezioni per farla vincere.\nIl comandante Adamo si confronta con la Roslin e la informa di essere a conoscenza del broglio elettorale e dice che nonostante lui non voglia vedere Baltar presidente perch\u00e9 \u00e8 un affiliato del cyloni, si dovrebbe comunque rispettare il volere del popolo.\nLa Roslin cede la presidenza per rispettare il voto; Baltar s'insedia sulla Colonial One e ordina al comandante Adamo di atterrare su New Caprica.\nLa cylone Gina innesca e fa esplodere la bomba nucleare che Baltar le aveva dato, la Cloud Nine viene distrutta e la detonazione distrugge altre navi della flotta.\nIl neopresidente, contravvenendo all'esortazione dell'ammiraglio Adamo ed al buon senso, si rifiuta di attuare misure di sicurezza allontanandosi da quella che \u00e8 divenuta zona a rischio di rilevamento ed attua il suo intento.\nUn anno dopo i superstiti del genere umano hanno fondato New Caprica City (popolazione 39,192) con le carcasse di diverse astronavi, mentre le pi\u00f9 grosse restano in orbita attorno al pianeta con solo gli uomini essenziali per il funzionamento. Il Galactica comandato dall'ammiraglio Adamo assistito da Helo e la Pegasus comandata dal comandante Apollo assistito da Dualla sono tra queste.\nIl presidente Baltar si rivela essere del tutto inadeguato per ricoprire la carica e anche il suo assistente Gaeta se ne rende conto assieme a molte persone di New Caprica City.\nLaura Roslin \u00e8 ritornata all'insegnamento con l'assistenza di Maya, madre adottiva di Hera, la bambina met\u00e0 umana met\u00e0 cylone.\nTyrol \u00e8 a capo di un gruppo di dissidenti contro il presidente Baltar e Cally aspetta un figlio suo. Anders ora sposato con Scorpion si ammala di polmonite e il dottor Cottle non ha gli antibiotici per poterlo curare ma il colonnello Tigh sa che Apollo ne ha a sufficienza sulla Pegasus. Nessuno sembra voler rompere il ghiaccio, ma Scorpion, seppur riluttante, chiama Apollo. Non c'\u00e8 neanche il tempo di rispondere poich\u00e9 una flotta di navi cyloni esce da un salto. Sei basi cyloni vengono rilevate sul DRADIS e l'ammiraglio Adamo sebbene non convinto accetta la proposta di Apollo di fuggire.\nGaeta informa Baltar, mentre i cyloni sorvolano New Caprica in forze e occupano l'insediamento umano. Il cylone Leoben Conoy cerca Scorpion, ma trova solo Anders ammalato.\nIl presidente Baltar si incontra con i cyloni Cinque, (Caprica) Sei ed Otto (Boomer) a bordo della Colonial One (adesso su New Caprica). I rappresentanti dei cyloni affermano che non attaccheranno a meno che gli umani non oppongano resistenza.\nBaltar, dopo che Numero Cinque spiega che una scia di un'esplosione atomica li ha condotti fin l\u00ec quasi per caso, dichiara la resa ai cyloni.\nScorpion, Tigh, Tyrol, Cally e altri dell'ex equipaggio del Galactica guardano senza speranza i centurioni cyloni che marciano su New Caprica. Tyrol chiede a Scorpion cosa fare e Scorpion risponde: \"Quello che abbiamo sempre fatto. Li combatteremo fino alla fine.\""}
{"id": "1937677", "revid": "111573387", "url": "https://it.wikipedia.org/wiki?curid=1937677", "title": "Masseria dell'Architiello", "text": "La masseria dell'Architiello \u00e8 un edificio religioso di Napoli; sito nel quartiere del Vomero.\nLa struttura in questione, nonostante la sua movimentata storia, ha mantenuto inalterate le sue caratteristiche architettoniche originarie. Venne gi\u00e0 indicata nella carta del duca di Noja, ed \u00e8 forse contemporanea alla costruzione della chiesa ivi annessa. L'edificio religioso \u00e8 preceduto da un antico arco a tutto sesto caratterizzato da un cappello prelatizio (fattore indicante che fosse un convento) e sovrastato dalla casa del cappellano. \nLe fonti storiche, per\u00f2, confermano con sicurezza, che la struttura \u00e8 in seguito appartenuta ai Gomez de Ayala, ai Guaglianone ed infine agli abitanti attuali.\nLa struttura possiede anche una torre cilindrica che svetta nel cortile; essa, racchiude la scalinata d'ingresso alla cripta (in cui sono stati ritrovati due scheletri) e all'abitazione del cappellano."}
{"id": "1937678", "revid": "2091899", "url": "https://it.wikipedia.org/wiki?curid=1937678", "title": "Episodi di Battlestar Galactica (prima stagione)", "text": "La prima stagione di \"Battlestar Galactica\" \u00e8 stata trasmessa sul canale Sci Fi Channel dal 18 ottobre 2004 al 24 gennaio 2005. Venne concepita come \"midseason\", e per questo \u00e8 composta da soli 13 episodi.\n33 minuti.\nTrama.\nDopo l'esodo dei superstiti dell'umanit\u00e0 dalle Colonie, la flotta \u00e8 sottoposta a continui attacchi da parte dei Cyloni ogni 33 minuti. L'equipaggio \u00e8 costretto ad affrontare le perdite subite e a resistere psicologicamente a causa della prolungata mancanza di riposo.\nAcqua.\nTrama.\nSharon Valerii trova nella propria borsa alcuni detonatori di esplosivo ad alto potenziale e, controllando in armeria, scopre che ne sono stati rubati altri 6. Temendo di esser accusata di essere un cylone, Sharon avverte solamente il Capo Galen Tyrol (con il quale ha un relazione sentimentale). Intanto un deposito di acqua esplode e questa si disperde nello spazio: la Battlestar Galactica si ritrova dunque senz'acqua e il Comandante Adamo \u00e8 costretto ad ordinare di cercare acqua nel pianeti vicini. La navicella pilotata da Sharon individua acqua, ma il pilota scopre che sotto il sedile \u00e8 presente l'ultimo detonatore ancora mancante. Al rientro avverte il capo Tyrol dell'accaduto e, ancora una volta, lui la copre. Durante una riunione tra Adamo, il Colonnello Tigh, il Presidente Roslin, Gaius Baltar ed il capitano Apollo, si decide di affiancare a Gaius un soldato per aiutarlo nel compito di scovare agenti cyloni con l'apparecchio da lui inventato, il \"rivelatore di cyloni\". Gaius \u00e8 per\u00f2 preoccupato perch\u00e9 teme che il suo bluff venga scoperto e che tutti scoprano che il suo strumento non funziona. Intanto sulla colonia Caprica invasa dai Cyloni appare Sharon (un altro modello della stessa serie, visto che Sharon \u00e8 presente sulla Galactica) che salva il tenente Helo, suo ex co-pilota, che aveva ceduto il suo posto nella nave al dottor Baltar.\nSete di libert\u00e0.\nTrama.\nIl recupero dell'acqua si rivela complicato e pericoloso, occorrono numerosi uomini. Si pensa di usare i detenuti rinchiusi in una nave della flotta con la promessa di \"punti bonus\" per la libert\u00e0. I detenuti capeggiati da Zarek (prigioniero politico condannato per atti di terrorismo contro il governo) si ribellano, il capitano Apollo \u00e8 fatto prigioniero con altri membri del Galactica. Zarek chiede nuove elezioni per il governo della flotta, intanto la situazione sembra stia per sfuggire di mano, i marines di Adamo effettuano un'incursione e sparano contro Zarek che \u00e8 salvato da Apollo, un prigioniero del Galactica rimane ferito, un detenuto muore ed Apollo \u00e8 costretto a promettere che avverranno elezioni entro un anno, consapevole che la legge impone nuove elezioni entro 7 mesi. La crisi \u00e8 scongiurata, il controllo della nave viene lasciato ai prigionieri che in cambio estraggono l'acqua. Intanto il presidente Roslin confessa ad Apollo di essere malata di cancro.\nSacrificio estremo.\nTrama.\nAdamo intende reclutare nuovi piloti per i viper tra i civili, ed offre il posto di istruttore capo al Tenente Thrace (nome da battaglia Scorpion) che \u00e8 per\u00f2 reticente.\nScorpion si sente in colpa. Prima dell'attacco Cylone, durante l'esame per il brevetto di pilota Scorpion aveva infatti favorito e promosso una recluta solo perch\u00e9 con questa aveva una relazione. La recluta Zack Adamo (figlio del comandante Adamo e fratello di Lee Adamo, il capitano Apollo) successivamente era morta a causa di una manovra errata. Thrace dunque boccia tutti i piloti reclutati durante il loro primo giorno, ma il comandante Adamo comprende i problemi di Scorpion. I piloti bocciati sono tutti reintegrati e si dimostrano particolarmente abili e coraggiosi. Durante un'esercitazione, una pattuglia di caccia cyloni attacca i novelli piloti. Scorpion ordina alle reclute di rientrare e attacca da sola un'intera squadriglia di cyloni, ad aiutarla solo una recluta disobbediente. Il viper di Kara \u00e8 poi colpito ed il tenente \u00e8 costretto ad abbandonare il mezzo mentre precipita su un pianeta.\nIl presidente Roslin intanto decide di curare il suo tumore con medicine naturali, non riconosciute dalla medicina ufficiale.\nSu Caprica Sharon ed Helo scoprono un segnale proveniente dalla flotta Interstellare e lo seguono, scoprendo medicine antiradiazioni e viveri in un bunker sotterraneo. I Cyloni intanto li osservano.\nRitorno a casa.\nTrama.\nAdamo \u00e8 disposto ad impiegare tutte le risorse per ritrovare il tenente Thrace disperso, anche a costo di lasciare la flotta scoperta, suscitando non pochi dissapori: \u00e8 stata consumata la met\u00e0 del carburante e numerosi caccia sono stati compromessi a causa della ricerca. Il comandante Adamo non si d\u00e0 per vinto, ed anche se in base ai calcoli Scorpion \u00e8 rimasta senz'aria, continua la ricerca. Il presidente interviene ed Adamo riconosce che la sua decisione di ricerca \u00e8 dovuta a motivi personali, la ricerca dunque viene sospesa. Il tenente Thrace \u00e8 viva, ferita ad una gamba, ed esplorando il pianeta trova un caccia cylone precipitato sul pianeta. Scopre anche che a guidarlo era un corpo Cylone di sostanza organica, che quindi necessita di ossigeno. Il tenente riesce inoltre a capire come fare funzionare la navicella e tenta di far rientro sul Galactica, per\u00f2 la sua imbarcazione \u00e8 intercettata come nemica ed attaccata. Su Caprica, Helo e la copia di Sharon (nome da battaglia Boomer) combattono contro una squadriglia di Cyloni quando Boomer incredibilmente sparisce. Alla fine il tenente riuscir\u00e0, facendosi riconoscere grazie alla scritta \"STAR BUCK\" sulle ali del caccia Cylone, a tornare sulla Galactica\nSacrificio esemplare.\nTrama.\nLa relazione tra il capo Tyrol e Sharon continua ed i due violano leggi di sicurezza per stare assieme. Un cylone suicida si fa saltare a bordo del Galactica uccidendo alcuni soldati, forse approfittando di un'inadempienza compiuta da parte di Sharon per poter trascorre una notte con l'amante. Viene aperta un'inchiesta indipendente durante la quale un sottoposto si addossa la colpa del misfatto salvando il capo Tyrol dalla cella. L'inchiesta si chiude per intromissione del Comandante Adamo che teme si generi una caccia alle streghe. Il Capo decide a quel punto di interrompere la relazione con Sharon, e si domanda se realmente la sua ex amante abbia lasciato aperto il boccaporto attraverso cui \u00e8 entrato il Cylone suicida. La sua domanda cade nel vuoto. Intanto in una conferenza stampa viene resa pubblica la notizia che i Cyloni possono assumere sembianze umane.\nLa conversione di Baltar.\nTrama.\nIl dottore Gaius Baltar continua a vedere e a parlare con il cylone di cui si era innamorato prima della distruzione di Caprica, anche se reputa che questa donna sia solo frutto della sua immaginazione. Una ragazza di nome Godfrey identica al cylone della immaginazione di Baltar, si presenta ad Adamo con delle prove che accuserebbero il dottore di aver tradito la propria razza e venduto informazioni circa il sistema informatico delle colonie ai Cyloni. Il dottor Gaius, disperato per le accuse, si rivolge a Dio, nel quale sembra credere fortemente anche il cylone della sua immaginazione. In quel mentre si scopre che le prove portate da Godfray sono false. Intanto Godfrey scompare e non si riesce a trovarla in nessuna nave della flotta.\nIl dottore esce rafforzato dalla crisi e la sua popolarit\u00e0 sale:\u00e8 infatti per tutti un eroe che cerca di costruire un rivelatore di cyloni e che per questo subisce attacchi da parte dei robot.\nSu Caprica tra Helo e la copia di Sharon intanto nasce una relazione.\nKara cerca di rimettersi in piedi.\nMinaccia nucleare.\nTrama.\nSu una nave della flotta viene trovato un cylone con sembianze umane. Questo \u00e8 interrogato e torturato dal tenente Kara Thrace. Il Cylone rivela di aver posizionato un ordigno nucleare a bordo di una nave della flotta ma stranamente sembra anche conoscere antefatti della vita del Tenente, ed afferma che Dio le ha riservato un destino speciale: trovare la Terra. Il prigioniero \u00e8 poi interrogato dal presidente Roslin e a lei rivela che Adamo non \u00e8 umano. Il rivela Cyloni del dottore Gaius prova intanto che Sharon \u00e8 un Cylone, il dottore ha per\u00f2 paura che la donna possa fargli del male una volta venuta a conoscenza del risultato e trucca l'esito dell'accertamento. Su Caprica Sharon si ribella ai Cyloni e fa scappare Helo che intanto si \u00e8 innamorato di lei.\nIl rivelatore di Cyloni.\nTrama.\nNegli ultimi tempi il comportamento di Adamo \u00e8 strano, \u00e8 distratto e trasmette in segreto messaggi dalla sua cabina. Durante un attacco nemico il comandante inoltre sparisce per riapparire con Ellen Tigh, moglie del colonnello, anche se teme che lei sia un cylone.\nLa presenza della donna con il suo comportamento libertino e falso complica i rapporti tra gli uomini dell'equipaggio, specialmente tra il comandante Adamo ed il colonnello Tigh.\nIntanto vengono effettuate le prime analisi con il rivelatore di Cyloni del dottor Gaius Baltar, il quale camuffa i risultati dei test, facendo \"passare\" tutti come umani.\nLa profezia di Pitia.\nTrama.\nLa scorta di combustibile sta per finire ed i piloti della Battlestar sono costretti a cercarlo nello spazio. Scoprono un asteroide ricco di minerale ma presidiato dai Cyloni. Il capitano Adamo \u00e8 costretto ad ordinare un attacco molto difficile e rischioso sfruttando navi civili: il fallimento dell'attacco potrebbe compromettere per sempre l'intera flotta. Il piano \u00e8 coordinato dal dottor Baltar che \u00e8 convinto di aver avuto l'aiuto di Dio. Il presidente Roslin intanto sotto l'effetto di cure \"non convenzionali\" ha alcune visioni. Queste sono interpretate come alcuni segni di una vecchia profezia, secondo la quale l'umanit\u00e0, quasi totalmente distrutta, avrebbe raggiunto la Terra, e alla guida delle \"navi dei cieli\" sarebbe stata una persona gravemente malata e in fin di vita. Alla fine, con un po' di inventiva, riusciranno a distruggere la raffineria Cylone sull'asteroide, al prezzo di qualche perdita fra i piloti Viper.\nL'ago della bilancia.\nTrama.\nDurante una riunione dei rappresentanti delle colonie si \u00e8 costretti a votare per l'elezione del Vice Presidente e l'ex detenuto e terrorista Tom Zarek si presenta e riscuote molti successi. Il presidente Roslin propone il dottor Baltar come suo candidato. La lotta \u00e8 all'ultimo voto, e alla fine il dottor Baltar ne esce vittorioso per un solo voto. Helo, su Caprica, scopre una copia di Sharon ed incomincia a capire che potrebbe essere un Cylone.\nLa missione di Kara.\nTrama.\nI rapporti tra alcuni membri del Galactica si deteriorano: la relazione tra Gaius ed il tenente Kara Thrace fa ingelosire (rispettivamente) la Cylone Numero Sei (che esiste solo nella mente di Gaius) ed il capitano Lee Adamo.\nLa salute del presidente Roslin continua a peggiorare, e continuano le sue visioni dovute (forse) alla terapia antitumorale che lei assume. Viene intanto scoperto un pianeta con resti di una civilt\u00e0 antica, il pianeta potrebbe essere Kobol, che secondo la profezia dovrebbe contenere indicazioni per raggiungere la Terra. Gaius (su consiglio di Numero Sei) partecipa ad un'esplorazione del pianeta e lascia il Galactica, sulla quale potrebbe accadere qualcosa di orribile. La squadriglia di esplorazione per\u00f2 \u00e8 attaccata dai Cyloni e la nave precipita sul pianeta. Il presidente convince (in opposizione all'ordine di Adamo) il tenente Thrace ad usare il raptor Cylone per tornare a Caprica per recuperare la freccia di Apollo, necessaria per trovare su Kobol le indicazioni per la terra.\nIntanto, a Caprica, Helo spara a Boomer mentre l'altra copia di Sharon (sul Galactica) tenta il suicidio temendo di poter far del male a qualcuno.\nLa freccia di Apollo.\nTrama.\nAdamo ordina un colpo di Stato contro il presidente Roslin colpevole di aver convinto il tenente Thrace ad andare su Caprica. Il presidente ed il capitano Apollo (colpevole di insubordinazione) sono arrestati.\nLa cylone Sharon del Galactica viene mandata in missione per distruggere la nave cylone che sorveglia Kobol e qui scopre altre copie di s\u00e9 stessa. Tornate sulla nave spara al comandante Adamo. Su Caprica il tenente Thrace combatte contro Numero Sei per la freccia di Apollo ed in quel mentre rincontra Helo e l'altra copia di Sharon che dichiara di essere incinta."}
{"id": "1937679", "revid": "110157", "url": "https://it.wikipedia.org/wiki?curid=1937679", "title": "Chiesa dell'Architiello", "text": "La chiesa dell'Architiello (gi\u00e0 San Giacomo o Concezione dell'Architiello o Santa Maria ab arcu) \u00e8 una delle chiese di interesse storico-artistico di Napoli; \u00e8 sita nel quartiere Vomero ed \u00e8 annessa alla Masseria dell'Architiello.\nStoria.\nIl tempio \u00e8 stato fondato nel 1754 da don Giacomo Catucci con il titolo di San Giacomo, poi rimaneggiata ed ampliata nel 1829 quando assunse la titolazione di Santa Maria ab arcu, secondo la leggenda, a s\u00e9guito del ritrovamento, sotto un arco adiacente all'edificio, di una statua della Vergine Maria in legno e cartapesta; tuttavia, la sua veste neoclassica attuale \u00e8 riconducibile all'anno 1869, ad opera di Achille Piediferro.\nAlcune tracce circa gli arredamenti settecenteschi della chiesa, sono riscontrabili nell'architettura stessa del tempio: essa, infatti, mostra le originarie porte lignee e la volta a padiglione. Il vecchio organo, deturpato dal sisma del 1980, fu traslato nella chiesa di Nostra Signora del Sacro Cuore di via Scala.\nLa chiesa custodisce l'antico confessionale, una statua dell\"Addolorata\", un busto di \"San Gennaro\"; mentre il ciborio dell'altare sinistro che custodiva un teschio, \u00e8 stato anch'esso trasferito nella chiesa di via Scala."}
{"id": "1937680", "revid": "110157", "url": "https://it.wikipedia.org/wiki?curid=1937680", "title": "Microregione di Jaguar\u00e3o", "text": "Jaguar\u00e3o \u00e8 una microregione del Rio Grande do Sul in Brasile, appartenente alla mesoregione di Sudeste Rio-Grandense.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nComuni.\n\u00c8 suddivisa in 4 comuni:"}
{"id": "1937681", "revid": "108097228", "url": "https://it.wikipedia.org/wiki?curid=1937681", "title": "Christophe de Longueil", "text": "Biografia.\nVita.\nTrasferitosi giovanissimo in Francia dalle natie Fiandre, consegu\u00ec il dottorato in giurisprudenza nel 1511. Dopo aver ricoperto alcuni importanti incarichi amministrativi a Parigi, divenne tutore di Francesco d'Angoul\u00eame, futuro re di Francia con il nome di Francesco I. In questo periodo (1515 circa) fu data alle stampe un'orazione incentrata sulla superiorit\u00e0 delle tradizioni del popolo franco su quelle romane. Trasferitosi a Roma nel 1517, strinse amicizia con Pietro Bembo e Jacopo Sadoleto.\nNel 1519 un tentativo appoggiato dal Bembo di conferire al Longueil la cittadinanza romana riusc\u00ec nonostante l'opposizione di Celso Mellini ed altri umanisti capitolini legati alla Curia, che avevano nel frattempo provveduto a rispolverare la ben nota orazione del letterato francese, cui abbiamo fatto precedentemente accenno, universalmente giudicata irriguardosa nei confronti di Roma e la reputazione di cui godeva. Si scaten\u00f2 anzi una vera e propria campagna diffamatoria nei confronti del Longueil che abbandon\u00f2 la Citt\u00e0 eterna trasferendo la propria residenza prima a Venezia, poi a Padova, dove si spense a soli trentadue anni di et\u00e0.\nUn ciceroniano franco-fiammingo.\nAmmiratore incondizionato di Cicerone, fu un grande propagandista del \"ciceronismo\", prima in Francia, poi a Roma. Longueil era sinceramente convinto che il grande oratore e filosofo arpinate fosse, non solo sotto il profilo linguistico, la massima espressione del pensiero latino. Tali convincimenti erano condivisi all'epoca da Papa Leone X che volle al suo fianco, in qualit\u00e0 di segretario, un altro ciceroniano convinto, Pietro Bembo, che a sua volta protesse, fino a dove gli fu possibile, Longueil. Le opere del franco-fiammingo pervenuteci, e in particolare l'epistolario, non sono comunque una stanca e pedissequa imitazione della produzione letteraria ciceroniana. Denotano, al contrario, una ricerca stilistica e un'eleganza espositiva di rara freschezza e vivacit\u00e0."}
{"id": "1937684", "revid": "1305772", "url": "https://it.wikipedia.org/wiki?curid=1937684", "title": "Arroio Grande", "text": "Arroio Grande \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione di Jaguar\u00e3o."}
{"id": "1937688", "revid": "287204", "url": "https://it.wikipedia.org/wiki?curid=1937688", "title": "Libertas Trogylos Basket 1999-2000", "text": "La stagione 1999-2000 della Libertas Trogylos Basket \u00e8 stata la quattordicesima consecutiva disputata in Serie A1 femminile.\nStagione.\nLa societ\u00e0 siracusana si \u00e8 classificata al sesto posto nella massima serie e ha vinto lo scudetto battendo in finale Schio."}
{"id": "1937689", "revid": "287204", "url": "https://it.wikipedia.org/wiki?curid=1937689", "title": "Libertas Trogylos Basket 2002-2003", "text": "La stagione 2002-2003 della Libertas Trogylos Basket \u00e8 stata la diciassettesima consecutiva disputata in Serie A1 femminile.\nStagione.\nSponsorizzata \"Acer\", la societ\u00e0 siracusana si \u00e8 classificata al dodicesimo posto nella massima serie e si \u00e8 salvata ai play-out."}
{"id": "1937690", "revid": "767487", "url": "https://it.wikipedia.org/wiki?curid=1937690", "title": "Herval", "text": "Herval \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione di Jaguar\u00e3o."}
{"id": "1937691", "revid": "287204", "url": "https://it.wikipedia.org/wiki?curid=1937691", "title": "Libertas Trogylos Basket 2003-2004", "text": "La stagione 2003-2004 della Libertas Trogylos Basket \u00e8 stata la diciottesima consecutiva disputata in Serie A1 femminile.\nStagione.\nLa societ\u00e0 siracusana si \u00e8 classificata al settimo posto nel Girone A della prima fase massima serie, per poi classificarsi terza nel Girone C di terza fase e terza nella Poule Salvezza."}
{"id": "1937692", "revid": "287204", "url": "https://it.wikipedia.org/wiki?curid=1937692", "title": "Libertas Trogylos Basket 2004-2005", "text": "La stagione 2004-2005 della Libertas Trogylos Basket \u00e8 stata la diciannovesima consecutiva disputata in Serie A1 femminile.\nStagione.\nLa societ\u00e0 siracusana si \u00e8 classificata al settimo posto nella massima serie e ha partecipato ai play-off per lo scudetto. \u00c8 stata eliminata al primo turno da Schio."}
{"id": "1937693", "revid": "109651", "url": "https://it.wikipedia.org/wiki?curid=1937693", "title": "Webserie di Battlestar Galactica", "text": "Tra il 2006 e il 2009 sono state pubblicate sul web tre webserie legate alla serie televisiva Battlestar Galactica, per un totale di ventisette webisodi prodotti.\nBattlestar Galactica: The Resistance.\nBattlestar Galactica: The Resistance \u00e8 una serie di dieci webisodi della durata di 5 minuti l'uno circa. Sono stati realizzati per raccontare alcuni eventi che avvengono su New Caprica tra l'ultimo episodio della seconda stagione e il primo della terza.\nA causa di problemi legali, i \"webisodes\", inizialmente previsti per il periodo estivo, sono stati distribuiti attraverso il sito ufficiale di Sci Fi Channel soltanto a partire dal 5 settembre 2006, due volte alla settimana (marted\u00ec e gioved\u00ec), fino al 5 ottobre, la sera prima della premi\u00e8re della terza stagione.\nIn Italia sono stati distribuiti come contenuti speciali nel cofanetto DVD della terza stagione della serie.\nBattlestar Galactica: Razor Flashbacks.\nTra ottobre e novembre 2007 SciFi Channel ha rilasciato una serie di sette corti, chiamati \"minisodes\" o \"webisode\" (come gi\u00e0 fatto prima dell'inizio della terza stagione) e intitolati \"Razor Flashbacks\" (anche se l'URL per ogni file suggerisce che il vero titolo possa essere \"Takeover\"). I corti mostrano un giovane Tenente William Adamo (interpretato da Nico Cortez) e i modelli originali dei Cyloni protagonisti della prima guerra cylone.\nLa storia vede il giovane Adamo scoprire un laboratorio cylone nel quale sono stati condotti esperimenti con soggetti umani viventi. Le storie sono state scritte da Michael Taylor, mentre i webisodes diretti da Wayne Rose per i primi due e da F\u00e9lix Enr\u00edquez Alcal\u00e1 per gli ultimi cinque. Sono stati inizialmente resi disponibili sul sito ufficiale della serie (SciFi.com/galactica.) e saranno pubblicati sul DVD del film tv \"Razor\". Questi webisodes sono in qualche modo indipendenti, e non semplici \"estratti\" da \"Razor\". Tuttavia, l'episodio \"Razor\" ha incorporato direttamente all'incirca la met\u00e0 del materiale mostrato nei corti.\nIn Italia sono stati distribuiti come contenuti speciali nel DVD di \"Razor\"."}
{"id": "1937695", "revid": "287204", "url": "https://it.wikipedia.org/wiki?curid=1937695", "title": "Libertas Trogylos Basket 2005-2006", "text": "La stagione 2005-2006 della Libertas Trogylos Basket \u00e8 stata la ventesima consecutiva disputata in Serie A1 femminile.\nStagione.\nLa societ\u00e0 siracusana si \u00e8 classificata al secondo posto nella massima serie e ha partecipato ai play-off per lo scudetto. Ha eliminato Maddaloni e Faenza, poi ha perso 3-2 la finale contro Schio.\nRosa.\n\"\""}
{"id": "1937697", "revid": "287204", "url": "https://it.wikipedia.org/wiki?curid=1937697", "title": "Libertas Trogylos Basket 2006-2007", "text": "La stagione 2006-2007 della Libertas Trogylos Basket \u00e8 stata la ventunesima consecutiva disputata in Serie A1 femminile.\nLa societ\u00e0 siracusana si \u00e8 classificata al quarto posto nella massima serie e ha partecipato ai play-off per la promozione. Ha eliminato Taranto ma si \u00e8 fermata in semifinale contro Faenza.\nDirigenza.\nLa dirigenza \u00e8 composta da:"}
{"id": "1937698", "revid": "287204", "url": "https://it.wikipedia.org/wiki?curid=1937698", "title": "Libertas Trogylos Basket 2007-2008", "text": "La stagione 2007-2008 della Libertas Trogylos Basket \u00e8 stata la ventiduesima disputata in Serie A1 femminile.\nStagione.\nLa societ\u00e0 siracusana si \u00e8 classificata al sesto posto nella massima serie ed \u00e8 uscita al primo turno dei play-off contro la Reyer Venezia."}
{"id": "1937699", "revid": "110157", "url": "https://it.wikipedia.org/wiki?curid=1937699", "title": "Jaguar\u00e3o", "text": "Jaguar\u00e3o (\"Yaguar\u00f3n\" in spagnolo) \u00e8 un comune brasiliano nello stato del Rio Grande do Sul, parte della mesoregione del Sudeste Rio-Grandense e della microregione di Jaguar\u00e3o. \u00c8 situato lungo il rio Jaguar\u00e3o, presso la frontiera con l'Uruguay.\nIn quanto citt\u00e0 di confine, possiede un mercato di prodotti importati che non sono sottoposti alla fiscalizzazione.\nGeografia.\nJaguar\u00e3o \u00e8 situata sulla sponda sinistra del rio Jaguar\u00e3o, che qui segna il confine tra Brasile ed Uruguay. Sulla riva opposta del fiume sorge la cittadina uruguaiana di R\u00edo Branco.\nJaguar\u00e3o \u00e8 situata a 385 km a sud-ovest dalla capitale statale Porto Alegre\nStoria.\nSorse come avamposto militare portoghese sul fiume Jaguar\u00e3o nel 1802 per volont\u00e0 di Manuel Marques de Sousa. Dopo la proclamazione d'indipendenza della Repubblica Riograndense del 12 settembre 1835, il consiglio cittadino di Jaguar\u00e3o fu tra i primi ad aderire alla causa dello stato secessionista. Nel 1865, durante l'invasione brasiliana dell'Uruguay, la citt\u00e0 fu teatro della battaglia di Jaguar\u00e3o.\nInfrastrutture e trasporti.\nJaguar\u00e3o \u00e8 unita all'antistante citt\u00e0 di R\u00edo Branco e all'Uruguay dal ponte Internazionale Barone di Mau\u00e1."}
{"id": "1937700", "revid": "1821847", "url": "https://it.wikipedia.org/wiki?curid=1937700", "title": "Ronco (Forl\u00ec)", "text": "Ronco \u00e8 una frazione facente parte alla quarta circoscrizione del Comune di Forl\u00ec. \nLa zona conta 5.849 abitanti ed \u00e8 lambita dall'omonimo fiume, tra le infrastrutture presenti sul territorio va ricordato l'Aeroporto Civile di Forl\u00ec \"L. Ridolfi\". Conta due parrocchie, una palestra, due alberghi, il Parco di Via Dragoni, pizzerie, esercizi e centri commerciali, asili e scuole. Fino alla Prima guerra mondiale era il lido di Forl\u00ec: sulle rive del fiume i villeggianti potevano fare il bagno contando su veri e propri stabilimenti balneari. \nLa frazione fu sede di una commenda di ospitalieri ed ora \u00e8 l'ingresso orientale della citt\u00e0, lungo la via Emilia. Subito dopo il ponte sul fiume Ronco ci si trova sul lungo rettilineo (viale Roma) che conduce al centro di Forl\u00ec. \nDurante la Seconda guerra mondiale, nel settembre del 1944 la zona dell'Aeroporto fu teatro di esecuzioni da parte dei nazifascisti ai danni di persone di origine ebraica, partigiani, antifascisti. I crateri provocati dalle bombe venivano utilizzati come fosse comuni dopo le esecuzioni. In via Seganti \u00e8 eretto un cippo alla memoria di molti dei caduti, non tutte le salme infatti poterono essere identificate con precisione.\nPresso l'aeroporto, sorge il polo aeronautico, composto dall'istituto tecnico aeronautico (ITAER), le facolt\u00e0 di ingegneria aerospaziale ed ingegneria meccanica dell'Universit\u00e0 di Bologna e la scuola per controllore di volo dell'ENAV (Academy). I nomi delle strade ricordano personaggi o fatti legati alla storia del volo, come Francesco Baracca, Icaro, Fratelli Montgolfier, gli \"Avieri\", il \"30\u00ba Stormo\" e i \"Fratelli Zannetti\". Il progressivo espandersi delle urbanizzazioni ha reso quella che era la frazione del Ronco una propaggine della citt\u00e0 senza interruzioni.\nStoria.\nLa pi\u00f9 antica attestazione di cui si abbia conoscenza della zona del Ronco \u00e8 del 1209 quando il paese, definito \"Castrum Ronchi\" (probabilmente per la presenza di un castello, o forse pi\u00f9 semplicemente per la presenza di modeste fortificazioni), venne concesso alla chiesa cesenate da Ottone III. Tale lascito fu poi riconfermato da Federico II nel 1220 ed ancora nel 1228 da Gregorio IX. Passato, in un periodo non ben conosciuto, sotto il dominio di Forl\u00ec, rimase soggetto alla citt\u00e0 fino al 1282 quando le truppe dello Stato Pontificio riuscirono ad espugnarlo. I cronisti locali ci informano che Guido da Montefeltro fece erigere dei bastioni, a testimonianza del fatto che le preesistenti fortificazioni gi\u00e0 non dovevano pi\u00f9 esistere o, se ancora esistenti, di modesta entit\u00e0. Fu infatti Guido da Montefeltro a far erigere una bastia sopra il fiume Ronco e dotrala di munizioni, vettovaglie e soldati.\nLa bastia fu demolita nel 1332 dalle truppe pontificie, riedificata ancora per una seconda volta nel 1337. Ma anche questa seconda fortezza deve essere stata abbattuta, in un periodo indeterminato perch\u00e9, come racconta un anonimo cronista forlivese, mentre i fiorentini nel 1423 si preparavano ad assediare il castello di Zagonara, si fermarono a \"villa Ronchi, ubi prius castramentati erant\" (al villaggio del Ronco, dove precedentemente erano presenti delle fortificazioni).\nIl castello e le fortificazioni, di cui abbiamo memoria ma non tracce, erano situate con tutta probabilit\u00e0 sul poggio che sovrasta la riva sinistra del fiume Ronco, nello stesso punto dove oggi sorge la chiesa di Ronco.\nNel 1815 durante la guerra austro-napoletana a Ronco fu combattuta l'omonima battaglia nella quale le truppe napoletane di Gioacchino Murat furono sconfitte dagli austriaci di Adam Albert von Neipperg."}
{"id": "1937704", "revid": "1305772", "url": "https://it.wikipedia.org/wiki?curid=1937704", "title": "Pedras Altas", "text": "Pedras Altas \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione di Jaguar\u00e3o."}
{"id": "1937705", "revid": "767487", "url": "https://it.wikipedia.org/wiki?curid=1937705", "title": "Microregione di Litoral Lagunar", "text": "Litoral Lagunar \u00e8 una microregione del Rio Grande do Sul in Brasile, appartenente alla mesoregione di Sudeste Rio-Grandense.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nComuni.\n\u00c8 suddivisa in 4 comuni:"}
{"id": "1937707", "revid": "1987609", "url": "https://it.wikipedia.org/wiki?curid=1937707", "title": "Travem\u00fcnde", "text": "Travem\u00fcnde \u00e8 un distretto di Lubecca, in Germania, alla foce del fiume Trave nella Baia di Lubecca.\nFamosa meta balneare del turismo locale sia attualmente che gi\u00e0 in passato. Infatti Travem\u00fcnde era un vecchio resort balneare (gi\u00e0 dal 1802) ed \u00e8 ad oggi il pi\u00f9 grande porto di traghetti tedesco sul mar Baltico, con destinazioni per Svezia, Finlandia ed Estonia. \nL'annuale Travem\u00fcnder Woche \u00e8 una tradizionale settimana di regate. L'annuale Sand festival (festival delle sculture di sabbia) a Travem\u00fcnde \u00e8 conosciuto come Sand World.\nStoria.\nTravem\u00fcnde nacque come roccaforte costruita da Enrico il Leone, duca di Sassonia, nel XII secolo per sorvegliare la foce del fiume, e i Danesi successivamente la fortificarono. Divenne una citt\u00e0 nel 1317 e nel 1329 pass\u00f2 sotto il controllo della citt\u00e0 libera di Lubecca. Le sue fortificazioni furono demolite nel 1807.\nLetteratura.\nIl \"resort\" - del XIX secolo - \u00e8 evocato da Thomas Mann nel suo romanzo \"\": in particolare nella sequenza letteraria in cui sono descritte le vacanze di Antonie Buddenbrook.\nTravem\u00fcnde \u00e8 raffigurata da Mann come luogo di libert\u00e0, felicit\u00e0 e - nel caso di Antonie - amore, in contrasto con i problemi della vita quotidiana."}
{"id": "1937708", "revid": "110157", "url": "https://it.wikipedia.org/wiki?curid=1937708", "title": "Chu\u00ed", "text": "Chu\u00ed \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione del Litoral Lagunar. Si tratta di una citt\u00e0 di confine, adiacente alla citt\u00e0 uruguaiana di Chuy, con cui forma un unico agglomerato urbano. \u00c8 il comune pi\u00f9 a sud del Brasile"}
{"id": "1937709", "revid": "110157", "url": "https://it.wikipedia.org/wiki?curid=1937709", "title": "Rio Grande (Rio Grande do Sul)", "text": "Rio Grande \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione del Litoral Lagunar.\n\u00c8 la citt\u00e0 pi\u00f9 antica dello Stato, e ne fu per molto tempo la capitale. Fu fondata nel 1737 da Jos\u00e9 da Silva Paes, e divenne citt\u00e0 nel 1835.\nSituata all'estremo sud del Rio Grande do Sul, \u00e8 posta tra la Lagoa Mirim, la Lagoa dos Patos e l'oceano Atlantico."}
{"id": "1937712", "revid": "92723", "url": "https://it.wikipedia.org/wiki?curid=1937712", "title": "Jos\u00e9 Antonio Guerra", "text": "Carriera.\nA Sydney 2000, alla sua prima Olimpiade, ha ottenuto il quattordicesimo posto dalla piattaforma 10 metri.\nAlle Olimpiadi di Atene 2004 si \u00e8 classificato venticinquesimo nella prova dalla piattaforma 10 metri dopo l'eliminazione nel turno di qualificazione.\nAi Campionati mondiali di nuoto di Montreal del 2005 ha vinto la medaglia d'argento chiudendo a soli 6,90 punti dal cinese Hu Jia.\nAi Giochi Panamericani di Rio de Janeiro del 2007 ha vinto la medaglia d'oro nel concorso dalla Piattaforma 10 metri e quella d'argento nella prova sincronizzata chiudendo, con il compagno di squadra Erick Fornaris \u00c1lvarez, alle spalle degli statunitensi David Boudia e Thomas Finchum.\nAlle Olimpiadi di Pechino 2008, si \u00e8 qualificato per la finale dalla piattaforma 10 metri e ha chiuso al quinto posto a con 507,15 punti. Nei sincronizzati, piattaforma 10 metri, sempre in coppia con Erik Fornaris, \u00e8 arrivato settimo.\nL'anno successivo ai campionati mondiali di nuoto di Roma 2009 ha vinto, in coppia con il compagno di nazionale Jeinkler Aguirre, la medaglia di bronzo nella piattaforma 10m sincro, concludendo la gara alle spalle della coppia cinese, formata da Huo Liang e Lin Yue e di quella statunitense, formata da David Boudia e Thomas Finchum. Nel concorso dalla piattaforma 10 metri individuale si \u00e8 piazzato al sedicesimo posto.\nAi Giochi panamericani di Guadalajara 2011 ha vinto la medaglia d'argento, sempre in coppia con Jeinkler Aguirre nella piattaforma 10m sincro."}
{"id": "1937713", "revid": "1305772", "url": "https://it.wikipedia.org/wiki?curid=1937713", "title": "Santa Vit\u00f3ria do Palmar", "text": "Santa Vit\u00f3ria do Palmar \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione del Litoral Lagunar."}
{"id": "1937715", "revid": "78273", "url": "https://it.wikipedia.org/wiki?curid=1937715", "title": "Jose Antonio Guerra Oliva", "text": ""}
{"id": "1937717", "revid": "767487", "url": "https://it.wikipedia.org/wiki?curid=1937717", "title": "American Prayer", "text": "American Prayer \u00e8 una canzone scritta dal leader degli Eurythmics e Bono nel 2002. Di questo brano \u00e8 stato prodotto anche un videoclip, in bianco e nero, nel 2008, per sostenere la campagna elettorale del senatore Barack Obama. Nel video sono presenti numerosi altri sostenitori che cantano parte della canzone, tra cui Beyonc\u00e9, Pamela Anderson, Oprah Winfrey, Cyndi Lauper e Whoopi Goldberg.\nLa canzone, originariamente, \u00e8 stata utilizzata dal leader degli U2, Bono per promuovere le numerose attivit\u00e0 benefiche supportate dallo stesso."}
{"id": "1937718", "revid": "78273", "url": "https://it.wikipedia.org/wiki?curid=1937718", "title": "Jos\u00e8 Antonio Guerra Oliva", "text": ""}
{"id": "1937719", "revid": "110157", "url": "https://it.wikipedia.org/wiki?curid=1937719", "title": "S\u00e3o Jos\u00e9 do Norte", "text": "S\u00e3o Jos\u00e9 do Norte \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione del Litoral Lagunar."}
{"id": "1937721", "revid": "287204", "url": "https://it.wikipedia.org/wiki?curid=1937721", "title": "Travem\u00fcnder Woche", "text": "Il Travem\u00fcnder Woche (it: \"Settimana di Travem\u00fcnde\") \u00e8 la seconda maggiore settimana velica in Germania. Si tiene dal 1892 dalla fine di luglio al resort di Travem\u00fcnde nella baia di Lubecca nel mar Baltico.\nNel 2007 ci sono stati circa 3000 velisti partecipanti a 118 regate con pi\u00f9 di 800 imbarcazioni.\nClassi di dinghy partecipanti.\nContender, 420, 470, 505, 49er, Flying Dutchman, Laser, Tornado\nClassi di chiglie e yacht partecipanti.\nNordic Folkboat, Dragon, J/22, J/24"}
{"id": "1937722", "revid": "729019", "url": "https://it.wikipedia.org/wiki?curid=1937722", "title": "Forze armate siriane", "text": "Le forze armate siriane (), ufficialmente Forze armate arabe siriane comandate dal presidente della Siria, sono composte dall'esercito arabo, dalle Marina araba, dalla Forza aerea araba, dalle forze di difesa aerea arabe e dal direttorato di intelligence militare.\nNel Paese esiste la leva militare per l'arruolamento del personale; prima della guerra civile siriana il periodo di leva si era ridotto dai due anni e mezzo del 2005 a un anno e mezzo del 2011.\nCon la disgregazione dell'Unione Sovietica, il maggiore fornitore di addestratori, armamenti e fondi della Siria, quest'ultima ha visto un rallentamento nelle acquisizioni di moderni sistemi d'armamento. I suoi missili terra-terra Scud-C forniti all'inizio del 1990 dalla Corea del Nord possono raggiungere la maggior parte delle zone popolate di Israele, suo storico nemico; nuovi missili Scud-D sono in fase si sviluppo con l'aiuto della stessa Corea del Nord e dell'Iran. La Siria ha avuto un importante aiuto finanziario dai Paesi del Golfo a seguito del suo intervento contro l'Iraq nella guerra del Golfo del 1990-1991. Gran parte di questi fondi sono stati utilizzati per spese militari. Circa 14.000 soldati siriani erano dispiegati in Libano fino al 27 aprile 2005, quando l'ultimo dei soldati ha abbandonato il paese dopo tre decenni di stazionamento.\nStoria.\nMandato francese.\nIl primo nucleo di quello che in seguito diverr\u00e0 l'esercito siriano era costituito da una forza di volontari arruolata nel 1920 durante il mandato francese della Siria per arginare la minaccia del nazionalismo arabo. Nel 1925 queste truppe, guidate da ufficiali francesi, vennero ingrandite e riorganizzate nelle truppe speciali del Levante (Troupes Sp\u00e9ciales du Levant), che nel 1938 contavano circa 10.300 effettivi. Questa unit\u00e0 nel 1941, in piena seconda guerra mondiale, offr\u00ec una resistenza simbolica alle forze britanniche e francesi libere impegnate nella campagna di Siria. Dopo la vittoria degli Alleati i francesi ridesignarono le truppe speciali del Levante in \"truppe del Levante\" (Troupes du Levant).\nLe autorit\u00e0 francesi controllarono le vaste zone rurali siriane per mezzo di unit\u00e0 della gendarmeria formate da locali ma, come avveniva per le truppe del Levante, comandate da ufficiali francesi, via via sostituiti da colleghi siriani diplomatisi all'accademia militare di Homs man mano che si avvicinava l'indipendenza della Siria. Alla fine del 1945 le truppe del Levante contavano circa 5.000 unit\u00e0 e la gendarmeria 3.500. Un anno dopo, quando i francesi lasciarono la Siria, queste unit\u00e0 vennero regolarizzate dalla nuova e indipendente Siria e crebbero fino ai 12.000 effettivi del 1948, data in cui scoppi\u00f2 la prima guerra arabo-israeliana.\nPartecipazione ad azioni armate.\nLe Forze Armate siriane sono state utilizzate anche per mantenere l'ordine interno, come per la rivolta del gruppo Fratelli musulmani negli anni \u201980.\nProblemi internazionali.\nDal 1967, la Guerra dei sei giorni, la maggior parte del territorio delle Alture del Golan \u00e8 sotto possesso israeliano. Dal 1973, fine della Guerra del Kippur, la linea del cessate il fuoco \u00e8 stata rispettata da tutti quanti, con pochissimi incidenti. La Siria non riconosce la presenza dello Stato di Israele e assieme al Libano accusa Israele che le fattorie di Sheb'a, annesse dallo Stato ebraico, sono in realt\u00e0 territorio libanese e quindi ufficialmente Israele ancora non si \u00e8 ritirato dal Libano. Gli israeliani e le Nazioni Unite sono contrari a questa versione dei fatti, pensando che le fattorie siano parte delle Alture del Golan, quindi territorio siriano.\nLa Siria \u00e8 stata chiamata in Libano dal presidente libanese nel 1976, per dare aiuto al governo sotto attacco dall'OLP e milizie libanesi. Per tutta la durata della guerra civile i siriani sono rimasti nella nazione e messo sotto il loro controllo quasi tutto il territorio, e in contemporanea combattendo contro Israele, che aveva occupato la parte sud del Libano (oggi sgombra). I siriani si sono ritirati nel 2005 sotto pressioni internazionali a seguito dell'assassinio di Raf\u012bq al-\u1e24ar\u012br\u012b. Le forze siriane sono state accusate di essere coinvolte nella morte di quest'ultimo, cos\u00ec come anche nel mischiarsi negli affari libanesi.\nI siriani inoltre ritengono che la Provincia di Hatay (oppure Iskandar\u016bn o Alexandretta), nel sud della Turchia, sia loro territorio sotto occupazione da quando la Francia l'aveva passato al governo turco nell'era coloniale. Tuttavia non ci sono stati problemi al riguardo e con i miglioramenti delle relazioni diplomatiche tra Siria e Turchia sotto il Presidente Bash\u0101r al-Asad la questione sembra passata, anche se non ci sono stati annunci formali da parte della Siria.\nAeronautica militare siriana.\nL'Aeronautica militare siriana () \u00e8 una parte delle Forze Armate siriane."}
{"id": "1937724", "revid": "83531", "url": "https://it.wikipedia.org/wiki?curid=1937724", "title": "Palazzo Reale della Granja de San Ildefonso", "text": "Situato nel comune spagnolo di San Ildefonso, il Palazzo Reale della Granja de San Ildefonso, detto \"la piccola Versailles\", fu fatto costruire nel 1721 dal re Filippo V, ispirandosi al grande palazzo dei reali di Francia.\nStoria e descrizione.\nSi decise di costruire il nuovo palazzo reale accanto ad un monastero del XV secolo dedicato a San Ildefonso a non molta distanza da Valsain, sito del precedente palazzo distrutto da un incendio ormai da tempo e del quale restano ancora oggi delle rovine. I lavori terminarono nel 1739. Il palazzo di pianta rettangolare la cui facciata \u00e8 stata disegnata dall'architetto siciliano Filippo Juvarra ha all'interno sale con volte affrescate da diversi artisti, lussuosamente arredate nello stile Impero con specchi e cristalli della Granja, porcellane orientali e di S\u00e8vres e ben 71 orologi funzionanti, oltre a dipinti di artisti spagnoli e italiani come Luca Giordano, Corrado Giaquinto, Jacopo Bassano e Andrea Procaccini. \nOspita anche un Museo degli Arazzi con opere di artisti francesi, fiamminghi e spagnoli realizzate nel corso di vari secoli su cartoni di noti pittori. Il complesso \u00e8 rinomato soprattutto per i grandiosi giardini di tipo francese con viali rettilinei limitati da siepi sempreverdi di lunghezza complessiva di pi\u00f9 di 34\u00a0km, boschi, statue e fontane i giardini si sviluppano su un declivio naturale della Sierra giungendo fino all'altitudine di 1.325 m, da dove un bacino artificiale (detto \"El mar\") alimenta le 26 fontane (di cui una ha un getto di 47 m) tutte funzionanti con statue fuse in piombo colorate per sembrare di bronzo a formare gruppi di temi mitologici e una cascata. Normalmente solo poche fontante sono in funzione ma due giorni all'anno, in occasione delle festivit\u00e0 di San Ferdinando e di San Luigi vengono attivate tutte insieme offrendo uno spettacolo eccezionale."}
{"id": "1937725", "revid": "152640", "url": "https://it.wikipedia.org/wiki?curid=1937725", "title": "Las Rozas", "text": ""}
{"id": "1937727", "revid": "110157", "url": "https://it.wikipedia.org/wiki?curid=1937727", "title": "Microregione di Serras de Sudeste", "text": "Serras de Sudeste \u00e8 una microregione del Rio Grande do Sul in Brasile, appartenente alla mesoregione di Sudeste Rio-Grandense.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nComuni.\n\u00c8 suddivisa in 8 comuni:"}
{"id": "1937729", "revid": "767487", "url": "https://it.wikipedia.org/wiki?curid=1937729", "title": "Karolina Sv\u011btl\u00e1", "text": "Di famiglia borghese, cresciuta nella pi\u00f9 rigida educazione cattolica, trova la sua ispirazione migliore nel mondo contadino e nelle montagne della Boemia, cui si accosta con grande amore soffermandosi, pi\u00f9 che nelle descrizioni della natura, sull'analisi psicologica dei personaggi.\nTra i suoi romanzi e racconti, sorretti da un saldo impegno morale e che occupano, nell'insieme, oltre 30 volumi, vanno citati \"Un romanzo campagnolo\" del 1867; \"La croce presso il torrente\", del 1868; \"Frantina\", del 1870; \"L'ateo\", del 1873: questi ultimi due sono ambientati nella societ\u00e0 borghese di Praga che la Sv\u011btl\u00e1 ha saputo raccontare con notevole acume."}
{"id": "1937730", "revid": "149587", "url": "https://it.wikipedia.org/wiki?curid=1937730", "title": "Microrregi\u00e3o das Serras de Sudeste", "text": ""}
{"id": "1937733", "revid": "17204", "url": "https://it.wikipedia.org/wiki?curid=1937733", "title": "Nintendo mini classic", "text": ""}
{"id": "1937735", "revid": "1543377", "url": "https://it.wikipedia.org/wiki?curid=1937735", "title": "Ottone d'Assia", "text": "Biografia.\nDopo un'infanzia segnata dalla precoce perdita della madre, Ottone d'Assia comp\u00ec i suoi studi a Monaco di Baviera sotto la guida di Joachim Werner, che lo indirizz\u00f2 agli aspetti della cultura materiale di et\u00e0 altomedievale. \nA partire dalla met\u00e0 degli anni '60, i suoi interessi si concentrarono sullo studio dei reperti longobardi in Italia: di rilievo il pionieristico catalogo sulla ceramica longobarda (1968), la pubblicazione della necropoli di Testona (1971), l'inventario dei ritrovamenti toscani (1971 e 1975) e il catalogo delle collezioni Stibbert di Firenze (1983). Dal 1973 insegn\u00f2 archeologia medievale presso l'Universit\u00e0 degli Studi di Pisa, dal 1986 fu professore della stessa disciplina presso l'Universit\u00e0 \"Ca' Foscari\" di Venezia.\nOttone d'Assia si trova sepolto nella cripta del castello di Kronberg im Taunus."}
{"id": "1937737", "revid": "22475", "url": "https://it.wikipedia.org/wiki?curid=1937737", "title": "SG-1000 Mark I", "text": ""}
{"id": "1937738", "revid": "22475", "url": "https://it.wikipedia.org/wiki?curid=1937738", "title": "SG-1000 Mark II", "text": ""}
{"id": "1937740", "revid": "78273", "url": "https://it.wikipedia.org/wiki?curid=1937740", "title": "Jose Guerra", "text": ""}
{"id": "1937741", "revid": "78273", "url": "https://it.wikipedia.org/wiki?curid=1937741", "title": "Jos\u00e8 Guerra", "text": ""}
{"id": "1937742", "revid": "78273", "url": "https://it.wikipedia.org/wiki?curid=1937742", "title": "Jos\u00e9 Guerra", "text": ""}
{"id": "1937752", "revid": "2159364", "url": "https://it.wikipedia.org/wiki?curid=1937752", "title": "Prigioniero del mondo/Balla Linda", "text": "Prigioniero del mondo/Balla Linda \u00e8 il terzo singolo di Lucio Battisti, pubblicato in Italia nel 1968. Numero di catalogo: SRL 10495.\nDescrizione.\nL'anno seguente i due brani furono inseriti nel primo 33 giri del cantautore, Lucio Battisti.\nPrigioniero del mondo.\nPer l'estate del 1968 Mogol e Battisti decidono di puntare su una canzone, \"Prigioniero del mondo\", scritta dal paroliere su una musica di Carlo Donida (ed originariamente destinata a Gianni Morandi, che la incise ma non la pubblic\u00f2 per l'opinione contraria del suo produttore dell'epoca, Franco Migliacci), compositore con cui aveva collaborato anche negli anni '50 il padre di Rapetti, Mariano, anche lui paroliere con lo pseudonimo Calibi. Lucio la present\u00f2 nel programma televisivo \"Chiss\u00e0 chi lo sa\" (condotto da Febo Conti); viene quindi iscritto dalla Ricordi a Un disco per l'estate 1968, ma non riesce nemmeno a passare il primo turno, e viene eliminato. Riuscir\u00e0 invece ad aggiudicarsi l'edizione di quell'anno della rassegna canora \"Festivalbar\", nella sezione 'Discoverde'.\nBalla Linda.\nLa casa discografica, per\u00f2, concesse un'altra opportunit\u00e0 a Battisti, ed iscrisse al Cantagiro 1968, nel girone B dei giovani, la canzone sul retro, \"Balla Linda\": il brano si classific\u00f2 al quarto posto, il 45 giri inizi\u00f2 a muoversi in classifica e Battisti riscosse un buon successo personale in ogni tappa della manifestazione e ottenne anche un notevole successo negli Stati Uniti con una cover inglese chiamata Bella Linda che si piazz\u00f2 al ventottesimo posto nella Hit Parade."}
{"id": "1937754", "revid": "6923", "url": "https://it.wikipedia.org/wiki?curid=1937754", "title": "Pozzanghera", "text": "Una pozz\u00e0nghera \u00e8 un piccolo accumulo sul terreno di acqua sporca o fangosa, di solito causato dalla pioggia. La parola deriva da \"p\u00f3zza\", con l'aggiunta di un suffisso popolare di origine non chiara. Si parla di pozza quando si vuole intendere pi\u00f9 in generale una cavit\u00e0 del suolo piena d'acqua, relativamente poco profonda e poco ampia, o per estensione di un qualunque liquido sparso sul suolo o sul pavimento.\nSi pu\u00f2 formare in depressioni sulla superficie o direttamente sulla superficie piatta, tenuta insieme dalla tensione superficiale."}
{"id": "1937758", "revid": "204012", "url": "https://it.wikipedia.org/wiki?curid=1937758", "title": "Corea reumatica", "text": ""}
{"id": "1937765", "revid": "697352", "url": "https://it.wikipedia.org/wiki?curid=1937765", "title": "Biker Mice from Mars", "text": "Biker Mice from Mars, prodotta nel 2006, \u00e8 una serie televisiva d'animazione sequel di \"Biker Mice da Marte\" del 1993; l'autore \u00e8, come per la precedente serie, Rick Ungar. La serie \u00e8 stata trasmessa in prima visione italiana da Italia 1 a partire da domenica 24 agosto 2008 alle ore 10:00. La sigla italiana \u00e8 cantata da Antonio Di Vincenzo.\nTrama.\nDalla fine del primo cartone \u00e8 scorso qualche anno: i topi marziani hanno cacciato i Plutarchiani, ma il pianeta rosso \u00e8 di nuovo sotto assedio, da parte del pianeta Gattonia, i cui abitanti vogliono fare di Marte una grande discarica. Per consentire la creazione di scorte di acqua a beneficio di tutti i marziani, \u00e8 necessario un rigeneratore apposito: necessitando questo di idrocarburi per funzionare, i tre topi protagonisti, Sterzo, Turbo e Pistone, accompagnano sulla Terra il loro mentore Carbonio (del quale prima credevano erroneamente che stesse lavorando per il nemico) per attingere al materiale necessario a costruire lo strumento.\nLa nave dei marziani \u00e8 fermata dal comandante dei Gattoniani, Cataclisma, che fa prigioniero Carbonio per avere un rigeneratore da usare su Gattonia: lo scienziato marziano fugge sulla Terra e cerca di ricostruire la sua macchina e riprendere i contatti con i Biker Mice (il che gli \u00e8 complicato dal fatto che lavorare con gli elementi necessari al rigeneratore lo ha reso un mutante, che diventa una specie di \"ratto mannaro\" appena si espone alla luce del sole); questi invece, fuggiti indipendentemente da lui, incontrano di nuovo Charley, che si offre di accompagnarli in un lungo viaggio negli Stati Uniti alla ricerca di Carbonio. Mentre il generale Rubinia guida i Combattenti per la Libert\u00e0 su Marte, Cataclisma si mette alla ricerca di Carbonio e riprende i contatti con Ronaldo Rump, uno squinternato miliardario che sta beneficiando di un rigeneratore: dal miliardario Cataclisma vuole i mezzi per scovare Carbonio e rintracciare il materiale necessario alla costruzione della macchina, e promette a Rump un altro rigeneratore in cambio.\nA met\u00e0 del cartone e verso la fine dello stesso riappaiono anche Limburger e i suoi uomini, che il presidente di Plutarco ha ormai scacciato sulla Terra per il fallimento delle razzie del pianeta azzurro."}
{"id": "1937770", "revid": "36426", "url": "https://it.wikipedia.org/wiki?curid=1937770", "title": "Tempio della Fortuna Primigenia", "text": ""}
{"id": "1937777", "revid": "72783", "url": "https://it.wikipedia.org/wiki?curid=1937777", "title": "Dimetro giambico", "text": ""}
{"id": "1937779", "revid": "119646527", "url": "https://it.wikipedia.org/wiki?curid=1937779", "title": "Fortezza (scacchi)", "text": "Negli scacchi, la fortezza \u00e8 una tecnica per ottenere la patta nei finali nei quali il giocatore in inferiorit\u00e0 di materiale crea una zona di sicurezza attorno al proprio re che non pu\u00f2 in alcun modo essere attaccata dall'avversario. Chiaramente, ci\u00f2 funziona solo quando l'avversario non ha e non pu\u00f2 creare un pedone passato, senza che tale pedone possa essere bloccato (ad esempio da un alfiere di colore opposto). Una fortezza elementare \u00e8 una posizione teoricamente patta con ridotto materiale nella quale una difesa passiva manterr\u00e0 la patta.\nLa fortezza comunemente ha quattro caratteristiche:\nLe fortezze sono un problema per i motori scacchistici: i computer sono incapaci di ragionare sulle posizioni di fortezza, eccetto quelle contenute nei loro \"tablebase\".\nFortezza in un angolo.\nForse il pi\u00f9 comune tipo di fortezza, spesso vista nei finali di scacchi con solo pochi pezzi sulla scacchiera, \u00e8 dove il re in difesa pu\u00f2 rifugiarsi in un angolo e non pu\u00f2 essere cacciato o subire scacco matto dall'avversario in vantaggio. I due diagrammi seguenti forniscono due esempi classici. In entrambi i casi, il Nero semplicemente sposta il suo re fra a8 e la casa adiacente disponibile (b8 o b7, a seconda del caso). Il Bianco non pu\u00f2 allontanare il re Nero, e non pu\u00f2 ottenere niente pi\u00f9 che una patta.\n\u00c8 da notare che il finale con alfiere e pedone di torre sbagliato (quando la casa di promozione del pedone di torre \u00e8 del colore opposto a quello dell'alfiere) nel diagramma 1 \u00e8 sempre patta se il pedone \u00e8 sulla settima traversa o dietro lungo la colonna a. Dirigersi verso un finale con alfiere e pedone di torre sbagliato \u00e8 una risorsa di patta abbastanza comune disponibile per il giocatore in svantaggio.\nLa posizione del diagramma 2 di cavallo e pedone di torre, comunque, \u00e8 patta solo se il pedone bianco \u00e8 gi\u00e0 sulla settima traversa, facendone una risorsa di patta disponibile al giocatore in svantaggio molto meno frequentemente. Se, per esempio, il pedone bianco fosse in a6, il Bianco vincerebbe subito con 1.Rb6! Rb8 2.a7+ ed il Bianco d\u00e0 matto o promuove il suo pedone alla mossa successiva.\nUna fortezza \u00e8 spesso ottenuta grazie ad un sacrificio, come un pezzo in cambio di un pedone. Nella partita fra Gregory Serper e Hikaru Nakamura del campionato statunitense 2004, nella posizione del diagramma 3, il Bianco poteva perdere dopo 1.Cd1 Rc4 o 1.Ch1 Ae5 o 1.Cg4 Ag7. Invece egli gioc\u00f2:\nandando verso h1. Dopo altre 10 mosse si raggiunge la posizione nel diagramma 4. Il Nero non ha modo di forzare il re bianco via dall'angolo, cos\u00ec gioc\u00f2:\ne dopo 3.h4 gxh4 la partita fin\u00ec patta per stallo.\nLa difesa dietro la traversa in alcuni finali di torre e pedone contro torre \u00e8 un altro tipo di fortezza in un angolo (diagramma 5). Il giocatore in svantaggio porta il suo re sulla casa di promozione del pedone, e manda la sua torre sulla traversa dietro (sul \"lato lungo\" del re, non ad esempio su h8 nella posizione del diagramma) per impedire scacchi orizzontali. Dopo 1.Tg7+ nella posizione del diagramma, il Nero si porta nell'angolo con 1\u2026Rh8! Da notare che questa difesa funziona solo contro pedoni di torre e di alfiere.\nNel finale con torre contro alfiere, il giocatore in difesa pu\u00f2 formare una fortezza nell'angolo \"sicuro\" (l'angolo di colore opposto a quello dell'alfiere residuo) (vedi il diagramma 6). Il Bianco deve lasciare il potenziale stallo, ma non pu\u00f2 migliorare la sua posizione.\nNella posizione del diagramma 7, il Bianco patta se il suo re non lascia l'angolo. \u00c8 una patta anche se l'alfiere \u00e8 di un altro campo.\nTorre e pedone contro donna.\nNel diagramma a destra, il Nero patta muovendo la propria torre avanti e indietro tra d6 e f6 o muovendo il re (se sotto scacco) dietro la torre e accanto al pedone. Perch\u00e9 la fortezza funzioni bisogna che:\nIl re bianco non sar\u00e0 in grado di attraversare la traversa occupata dalla torre nera e la donna bianca non pu\u00f2 fare niente di utile. Ad esempio:\nIn posizioni simili (quando la torre ed il re del difendente sono vicini al pedone e il re avversario non lo pu\u00f2 attaccare da dietro) sono patte se:\nIn tutti gli altri casi la donna vince.\nEsempi.\nIn questa partita del 1959 tra Norman Whitaker e Ferriz, il Bianco sacrific\u00f2 una torre per un cavallo per poter scambiare una coppia di pedoni e raggiungere questa posizione, al che annunci\u00f2 la patta perch\u00e9:\nIn realt\u00e0, le tablebases mostrano che la posizione nel diagramma a destra \u00e8 effettivamente patta se la mossa sta al bianco, ad esempio cominciando con Tf3+. Viceversa, il nero vince forzatamente in 19 mosse con 50...Dc7+ (unica mossa vincente, tutte le altre conducono alla patta). Infatti, 51.Tg3 perde subito dopo 51...h4. Anche 51.Rh1 \u00e8 immediatamente perdente, perch\u00e9 segue 51...Dc1+ e il bianco perde la torre. Se 51. Rg2, il nero inchioda la torre con 51...Dc5, seguono 52. Rf2 (forzata) Rg4 53. Re2 (per schiodare la torre) Dxe3! 54. Rxe3 Rg3 e il bianco non pu\u00f2 difendere il pedone in g2, con finale perso. La risposta migliore del bianco \u00e8 dunque 51. Rh3, ma dopo 51...h4! il re bianco non pu\u00f2 giocare 52. Rxh4, perch\u00e9 dopo 52...Df4+ la torre cade. Seguono quindi 52. Tf3+ Rg5 53. g4 hxg3 54. Txg3+ Rf4 e il finale di donna contro torre \u00e8 perso per il bianco.\nNel diagramma a sinistra, Valerij Salov-Viktor Kor\u010dnoj, il Bianco riusc\u00ec a pattare con una torre contro la donna, anche a parit\u00e0 di pedoni, mantenendo la torre sulla quinta traversa a bloccare il re nero, stando attento a non subire forchette o a permettere alla donna avversaria di sacrificarsi in cambio della torre in una condizione favorevole per il Nero. I giocatori si accordarono per la patta dopo:\nAlfieri di campo opposto.\nNei finali di alfieri di campo opposto, \u00e8 spesso possibile costruire una fortezza, ottenendo cos\u00ec la patta, anche con uno, due o a volte persino tre pedoni in meno. Un tipico esempio \u00e8 visibile nel diagramma qui a destra. Il Bianco, anche se con tre pedoni in meno, ha costruito una fortezza, dato che il Nero non pu\u00f2 in nessun modo contendergli il possesso delle case bianche. il Bianco mantiene semplicemente il suo alfiere sulla diagonale h3-c8 e patta.\nEsempio.\nIn un finale con alfieri di campi opposti, i fattori posizionali diventano pi\u00f9 importanti del vantaggio di materiale. Nella posizione del diagramma, il Nero sacrific\u00f2 un pedone per costruirsi una fortezza.\nDopo 4\u2026Ae2 5.Rh6 Ad1 6.h5 il Nero attende semplicemente giocando 6\u2026Ae2.\nDonna contro pezzi minori.\nEsistono diversi tipi di fortezza di due pezzi minori contro donna. Solitamente il difendente non riesce per\u00f2 ad attuarli.\nAlfiere e cavallo.\nLa fortezza di alfiere e cavallo \u00e8 un tipo particolare di fortezza nell'angolo. Se necessario il re pu\u00f2 muovere in una delle case adiacenti all'angolo e l'alfiere o pu\u00f2 ritirarsi in esso. Ci\u00f2 d\u00e0 al difendente abbastanza tempo di evitare lo zugzwang. Ad esempio:\nCoppia di alfieri.\nNel finale di due alfieri contro donna, la donna vince se non si raggiunge la \"posizione di Lolli\". Nell'esempio del diagramma:\ned il Bianco non pu\u00f2 evitare \u2026Ab6 che riporta alla posizione di Lolli.\nCoppia di cavalli.\nIn questo tipo di fortezza, i cavalli sono uno accanto all'altro e il loro re dovrebbe stare tra essi ed il re attaccante. Il difendente deve comunque giocare con precisione.\nEsistono diverse posizioni di patta di due cavalli contro donna ed in questo caso la definizione di fortezza non \u00e8 completamente corretta perch\u00e9 non si tratta di situazioni statiche, ma dinamiche. Nell'esempio del diagramma 1, dopo\nil Nero si trova in posizione ideale per difendersi.\nSe i cavalli non possono essere adiacenti l'uno all'altro, la seconda migliore scelta per il difendente \u00e8 che siano adiacenti in diagonale come mostrato nel diagramma 2.\nIl terzo tipo di fortezza si ottiene se i cavalli si proteggono a vicenda come ad esempio nel diagramma 3, anche se questo \u00e8 il metodo pi\u00f9 rischioso.\nPedoni.\nA volte i pezzi minori riescono a costruire una fortezza contro la donna anche in presenza di pedoni. Nella partita Ree-Hort (Wijk aan Zee 1986), il Nero era in svantaggio di materiale di una torre e un alfiere contro la donna. Nella posizione del diagramma 1, Mark Dvoreckij scrive che il Nero avrebbe probabilmente perso dopo la naturale 1\u2026Af2+? 2.Rxf2 Txh4 per via di 3.Rg3 Th7 4.Rf3 seguita dal trasferimento del re in c6, oppure 3.Dg7!? Txf4+ 4.Rg3 Tg4+ 5.Rf3 minacciando 6.Df6 o 6.Dc7. Invece Hort forz\u00f2 la patta con 1\u2026Txh4!! 2.Rxh4 Ad4! (imprigionando la donna bianca) 3.Rg3 Re7 4.Rf3 Aa1 (diagramma 2) e i giocatori si accordarono per la patta. La donna del Bianco non ha mosse disponibili, tutti i pedoni neri sono protetti ed il suo alfiere continuerebbe a fare la spola tra a1, b2, c3 e d4.\nCavallo contro torre e pedone.\nAl grande torneo di New York, il campione del mondo Emanuel Lasker era in difficolt\u00e0 contro il suo omonimo Edward Lasker, ma sorprese tutti scoprendo una nuova fortezza Il Bianco patta nonostante abbia solo un cavallo per una torre e un pedone, muovendo il suo cavallo avanti e indietro da b2 ad a4. L'unico tentativo per il nero di vincere \u00e8 di portare il re in c2. Per farlo il Nero deve muove il re cos\u00ec distante dal pedone che il Bianco pu\u00f2 giocare Ra3-b2 e Cc5xb3, e il finale torre contro cavallo \u00e8 una facile patta. La partita si concluse con:\nSe 99\u2026Re2, 100.Cc5 Rd2 101.Rb2! (101.Cxb3+?? Rc2 e il Nero vince) e 102.Cxb3 patta.\nAlfiere contro torre e pedone d'alfiere sulla sesta traversa.\nUn alfiere pu\u00f2 creare una fortezza contro una torre e un pedone d'alfiere sulla sesta traversa, se l'alfiere \u00e8 del colore opposto alla casa in cui si trova il pedone e il re del difensore \u00e8 di fronte al pedone. In questa posizione, il Bianco vincerebbe se riuscisse a posizionare il re sulla sesta traversa davanti al pedone. Il Nero patta mantenendo l'alfiere sulla diagonale a2-e6, tranne quando d\u00e0 scacco. L'alfiere tiene il re bianco lontano da e6 e gli d\u00e0 scacco se va in g6, per mandarlo via. Una possibile continuazione \u00e8:\n2. f7 \u00e8 un buon tentativo, ma il Nero gioca 2\u2026Rg7! e quindi 3\u2026Axf7, con patta. 2\u2026Rg7 previene 3. Rf6, che vincerebbe.\nl'unica mossa per pattare, l'alfiere deve dare scacco al re quando si porta in g6.\nse 7. f7 Axf7!, il pedone pu\u00f2 essere catturato senza rischi quando il re bianco \u00e8 in h6.\npatta perch\u00e9 il BIanco non pu\u00f2 fare progressi.\nPerimetro difensivo (Fortezza di pedoni).\nUn \"perimetro difensivo\" \u00e8 una tecnica di patta in cui il giocatore in svantaggio di materiale o comunque in posizione svantaggiosa crea un perimetro in gran parte o completamente composto da una catena di pedoni, attraverso cui l'avversario non pu\u00f2 penetrare. A differenza delle altre forme di fortezza, un perimetro difensivo pu\u00f2 spesso essere formato nel mediogioco con diversi pezzi rimasti sulla scacchiera.\nLa posizione sulla sinistra, presa da un problema di scacchi, illustra il perimetro difensivo. Il Bianco ha gi\u00e0 un grande svantaggio di materiale, ma forza la patta sacrificando i pezzi rimanenti per stabilire un impenetrabile perimetro difensivo con i suoi pedoni. Il Bianco patta con 1.Aa4+! Rxa4 (1...Rc4 2.Ab3+! Rb5 3.Aa4+ ripete la posizione) 2.b3+ Rb5 3.c4+ Rc6 4.d5+ Rd7 5.e6+! Rxd8 6.f5! (diagramma a destra). Ora il Nero \u00e8 in vantaggio di due torri e un alfiere (normalmente un vantaggio di materiale schiacciante) ma non ha speranza di penetrare attraverso il perimetro difensivo del Bianco. L'unico tentativo di vincere per il Nero \u00e8 di piazzare le torri in b5, c6, ecc. e sperare che il Bianco le catturi. Il Bianco patta ignorando tutte queste offerte e semplicemente continuando a muovere il re.\nL'esempio qui sopra potrebbe sembrare inventato, ma il Nero ha raggiunto un simile perimetro difensivo in \nAr\u0161ak Petrosyan-Hazai, Schilde 1970 (diagramma a destra), che Soltis discusse nel suo libro \"The Art of Defense in Chess\" (L'arte della difesa negli scacchi). Nella posizione a sinistra, il Nero ha un finale difficile, dato che il Bianco pu\u00f2 attaccare e guadagnare il suo pedone in a5, e non ha controgioco. Il Nero prov\u00f2 a giocare la straordinaria 45...Db6!?, a cui il Bianco replic\u00f2 con l'ovvia 46.Cxb6+? Questo \u00e8 un errore decisivo, che permette al Nero di formare un'impenetrabile fortezza. Il Bianco avrebbe dovuto concludere il suo piano catturando il pedone Nero, per esempio con 46.Dc1 (minacciando 47.Cxb6+ cxb6 48.h4! gxh4 49.Dh1 e Dh3, vincendo) Da7 47.Dd2 seguita da Rb3, Cc3, Ra4, e Ca2-c1-b3. 46...cxb6 Ora il Nero minaccia 47...h4, bloccando l'intera scacchiera con il suo pedone, perci\u00f2 il Bianco prova ad aprire la posizione. 47.h4 gxh4 48.Dd2 h3! 49.gxh3 altrimenti 49...h2 patta. 49...h4! (diagramma a destra) il Nero ha formato la sua fortezza, e ora pu\u00f2 pattare semplicemente continuando a muovere il re. L'unico tentativo di vittoria per il Bianco sarebbe un sacrificio di donna (per esempio Dxa5 o Dxe5), ma nessuno di questi darebbe al Bianco chance finch\u00e9 il Nero tiene il suo re al centro. I giocatori mossero i loro re, e la donna bianca, per altre sei mosse prima di accordarsi per la patta.\nIn Smiryn-HIARCS, Smirin-Computers match 2002, il GM sembrava essere in difficolt\u00e0 contro il computer, che ha la coppia degli alfieri, e pu\u00f2 bloccare il re bianco con...g3, e minaccia di passare con il suo re sulle case chiare. Smiryn vide che poteva costruire una fortezza con i suoi pedoni. La partita continu\u00f2 con 46...g3 47.h3! Una mossa sorprendente, che d\u00e0 al Nero un formidabile pedone passato protetto sulla sesta traversa, ma che comincia la formazione della fortezza del Bianco, impedendo al re nero di andare in g4.47...Ac5 48.Ab4! Adesso Smiryn d\u00e0 a HIARCS la scelta tra un finale con alfieri di colore contrario (nel quale, per giunta, il Bianco giocher\u00e0 Ae7 e guadagner\u00e0 il pedone h del Nero se il re si sposta verso il centro) e un finale di alfiere contro cavallo nel quale Smiryn ha previsto la fortezza. 48...Axb4 49.axb4 Rf7 il Nero potrebbe provare a prevenire la manovra di entrata del Bianco con 49...Ad3, ma allora il Bianco potrebbe giocare 50.Cf3 Rh5 (forzata) 51.Cd4. 50.Cb5! Re6 51.Cc3! completando la fortezza. Ora il re del Nero non ha modo di penetrare, e il suo alfiere non pu\u00f2 fare nulla, dato che il re bianco pu\u00f2 prevenire...Af1, attaccando l'unico pedone bianco su una casa bianca. La partita si concluse con:51...Ac2 52.Rg2 Rd6 53.Rg1 Rc6 54.Rg2 b5 55.Rg1 Ad3 56.Rg2 Ae4+ 57.Rg1 Ac2 58.Rg2 Ad3 59.Rg1 Ae4 60.Rf1 1/2-1/2\nAltri esempi.\nEcco alcuni altri esempi di fortezza.\nPatta posizionale.\nUna \"patta posizionale\" \u00e8 un concetto usato pi\u00f9 comunemente negli studi di finali e descrive un'impasse diversa dallo stallo. Spesso implica la ripetizione di mosse in cui nessuno dei due giocatori pu\u00f2 fare progressi o pu\u00f2 evitare di farla senza rischi. Generalmente un vantaggio materiale \u00e8 bilanciato da un vantaggio posizionale. La fortezza e lo scacco perpetuo sono esempi di patta posizionale. Alcune volte si riesce a ottenere la patta da una posizione che sembra persa a causa della differenza di materiale.\nUn semplice esempio \u00e8 mostrato nella partita tra Lajos Portisch e Lubomir Kavalek. Il Bianco dovrebbe ottenere una facile vittoria con 1. Ae1 Rc6 2. b4, comunque, la partita continu\u00f2 con 1. b4? Cb8 2. b5 Cc6+! e ora se 3. bxc6 Rxc6 e la posizione \u00e8 patta perch\u00e9 l'alfiere \u00e8 del colore sbagliato per forzare la promozione del pedone di torre.\nQuesta posizione da una partita del 1951 tra Michail Botvinnik e Paul Keres \u00e8 patta perch\u00e9 il re nero non pu\u00f2 liberarsi e la torre deve stare sulla colonna c. I giocatori si accordarono per la patta quattro mosse pi\u00f9 tardi."}
{"id": "1937782", "revid": "1564499", "url": "https://it.wikipedia.org/wiki?curid=1937782", "title": "Terremoto dell'Irpinia e del Vulture del 1930", "text": "Il terremoto dell'Irpinia e del Vulture del 1930 fu un sisma di magnitudo momento 6,7 (X grado della Scala Mercalli) che si verific\u00f2 il 23 luglio 1930 con epicentro in Irpinia, tra Lacedonia e Bisaccia. Il terremoto prese anche il nome dal monte Vulture, alle cui pendici si verificarono ingenti danni, e comunque colp\u00ec diffusamente la Basilicata, la Campania e la Puglia, provocando i suoi massimi effetti distruttivi nell'area appenninica compresa fra le province di Potenza, Matera, Avellino, Benevento e Foggia. Il terremoto caus\u00f2 la morte di 1.404 persone prevalentemente nelle province di Avellino e Potenza, interessando oltre 50 comuni di 7 province. \nIl sisma fu aggravato dalla scarsa qualit\u00e0 dei materiali usati per le costruzioni e dalle scadenti caratteristiche dei terreni su cui sorgevano gli abitati. Il terremoto colp\u00ec l'area montuosa al confine fra l'Irpinia e il Vulture-Melfese, caratterizzata all'epoca da un'agricoltura povera e da scarse infrastrutture, con abitazioni di un solo vano a pian terreno, poste talvolta al di sotto del livello stradale e a cui si accedeva per mezzo di gradini in pietra. Le famiglie di ceto pi\u00f9 elevato risiedevano in case di due o tre vani anche su due piani. Entrambe le tipologie abitative erano, generalmente, costruite con ciottoli fluviali o con pietre vulcaniche legate da malte di bassa qualit\u00e0 o da fango essiccato.\nComuni colpiti.\nI comuni pi\u00f9 colpiti, dove croll\u00f2 il 70 % degli edifici, furono Aquilonia e Lacedonia.\nDi seguito le province pi\u00f9 danneggiate:\nMalgrado la totale distruzione degli edifici i morti furono solo lo 0,05 % della popolazione delle province colpite. Ci\u00f2 fu dovuto al fatto che esso avvenne in concomitanza con la trebbiatura del grano e che, quindi, gran parte della popolazione stesse dormendo in campagna al momento del sisma. Il 75 % delle vittime (1\u00a0052) fu in provincia di Avellino, il 15 % (214) in quella di Potenza, il 7 % (108) in provincia di Foggia, l'1,47 % (21) in quella di Benevento, si contarono 7 morti in quella di Napoli e 2 in quella di Salerno. Vi furono 4\u00a0264 feriti, mentre i senzatetto furono 100\u00a0000 nella sola provincia di Avellino.\nSoccorsi.\nI soccorsi furono coordinati dal prefetto di Avellino, Francesco Vicedomini, e un treno di soccorso, col sottosegretario ai Lavori Pubblici Antonio Leoni, raggiunse la stazione di Rocchetta Santa Venere. Leoni divise la zona in quattro comandi (Ariano di Puglia, San Nicola Baronia, Lacedonia e Melfi) affidati ad altrettanti ispettori superiori del ministero. La censura colp\u00ec la diffusione di notizie sul sisma, le cui conseguenze furono minimizzate dalla stampa nazionale; contro tali omissioni si scagli\u00f2 Alfonso Carpentieri, direttore del \"Corriere dell'Irpinia\" di Avellino. Successivamente giunse il ministro Araldo di Crollalanza che assunse il comando delle operazioni.\nIl treno di soccorso, utilizzato per la prima volta, comprendeva una vettura per le comunicazioni radio, un vagone medico per il pronto soccorso, due vagoni di materiale sanitario e tende, uno per il sottosegretario, due destinati a 100 carabinieri e un carro attrezzi.\nI primi sforzi furono volti alla cura della popolazione superstite, spesso, tuttavia, con mezzi non adeguati, e al recupero dei cadaveri. Fu necessario rifornire i comuni interessati di acqua potabile per mezzo di autobotti fornite dall'Azienda Autonoma Statale della Strada e furono distribuite duemila tende, numero che si rivel\u00f2 poi insufficiente. Il prefetto di Potenza ordin\u00f2 l'invio di generi alimentari secondo quote di ripartizione proporzionali ai danni e alla popolazione dei paesi: Melfi ricevette il 30 % dei viveri, Rionero in Vulture il 25 %, Rapolla, Barile, Atella e Ripacandida il 10 % ciascuna. Il Genio civile dovette ampliare i cimiteri di Villanova e Aquilonia per poter accogliere le salme delle vittime, al Genio fu attribuita anche facolt\u00e0 di sancire in via inappellabile la demolizione delle abitazioni pericolanti.\nI soldati dislocati in soccorso furono ripartiti in sei settori, Melfi e Foggia (dipendenti dal comando di zona di Bari) e Ariano di Puglia, Villanova del Battista, Carife e Lacedonia (dipendenti dal comando di zona di Avellino).\nFu necessario provvedere a 1\u00a0115 fra orfani e abbandonati attraverso l'invio in istituti, colonie o famiglie affidatarie. Il 7 agosto, malgrado la situazione fosse ancora precaria si procedette alla smobilitazione del personale di emergenza, cos\u00ec da diffondere l'immagine di soccorsi rapidi ed efficienti, il cui costo assomm\u00f2 a poco pi\u00f9 di 7 milioni di lire.\nRicostruzione.\nIl Consiglio dei ministri del 29 luglio 1930 stanzi\u00f2 100 milioni di lire, somma tuttavia inadeguata a coprire i danni e che, alla fine, si ferm\u00f2 a 160 milioni, malgrado le richieste del ministero dei Lavori Pubblici. Il piano per la ricostruzione fu varato con il RDL del 3 agosto 1930 n. 1065 e prevedette un sussidio del 40 % del costo dei lavori ritenuti necessari in base a perizie del Genio civile. Per favorire il decentramento della popolazione, nelle zone rurali fu consentito il cumulo con i benefici previsti dalla legge sulla bonifica integrale (legge 24 dicembre 1928, n. 3134) che fecero assommare il contributo per le abitazioni rurali anche all'85 %. I benefici riguardarono 63 comuni e ci\u00f2 port\u00f2 a forti proteste da parte delle autorit\u00e0 di comuni esclusi ma gravemente danneggiati come Cervinara e Cancellara.\nLa restante parte del costo di ricostruzione doveva essere coperta da mutui, esenti da imposte, la cui erogazione venne affidata al \"Consorzio per le sovvenzioni ipotecarie\" del Banco di Napoli. I contrasti sulla valutazione dei danni fra consorzio e ministero, tuttavia, ne rallentarono fortemente la concessione. Poich\u00e9 solo il 30 % del sussidio veniva anticipato, il mutuo era necessario per avviare i cantieri. Il fascio di Aquilonia scrisse a Mussolini per ottenere una proroga del termine per le richieste di sussidio poich\u00e9 molti avevano dovuto attendere i decreti di trasferimento degli abitati colpiti. Venne anche sollecitato l'esonero dalle tasse per la seconda met\u00e0 dell'anno e la sospensione di quelle della prima dell'anno successivo, dovuta alla scarsit\u00e0 del raccolto. Sorse infine una polemica fra il Banco di Napoli e il ministero circa la valutazione dei danni poich\u00e9 il consorzio bancario non accettava di ricevere in garanzia immobili di scarso valore, fu perci\u00f2 proposto che lo Stato fornisse un'ulteriore garanzia analogamente a quanto fatto col terremoto del 1908. Venne infine chiesto l'aumento del sussidio e la riduzione dei tassi dei mutui, a causa dell'aumento dei costi di ricostruzione degli immobili e della crisi agricola che colp\u00ec la regione, oltre che al mancato pagamento di vecchie sovvenzioni agricole da parte dello Stato. Il meccanismo del finanziamento e del mutuo venne esteso agli enti locali in ragione di una sovvenzione del 50 %.\nPer i senzatetto furono allestite delle tende poich\u00e9 il regime scelse di non costruire baracche, affermando di voler risolvere l'emergenza abitativa in maniera definitiva. Si decise quindi di costruire le cosiddette \"casette asismiche\" che sarebbero dovute essere pronte per l'ottobre del 1930. I ritardi nei lavori spinsero per\u00f2 i prefetti a sollecitare l'intervento del governo che permise la costruzione (a settembre) di mille baracche e intensific\u00f2 i lavori di ricostruzione ultimando 961 casette alla fine d'ottobre, con una spesa lievitata a 68 milioni di lire. A titolo di esempio, ad Aquilonia il costo effettivo di un vano fu compreso fra le 15\u00a0000 e le 25\u00a0000 lire, contro una spesa prevista fra le 4\u00a0320 e le 7\u00a0200 lire.\nLe \"casette\" avevano una struttura in elevazione formata da murature in mattoni pieni a due teste, che poggiavano su uno zoccolo di calcestruzzo oppure, dove possibile, di pietrame e malta cementizia, ed erano racchiuse da un'intelaiatura in cemento armato formata da travetti di base, pilastrini e cordoli di coronamento che poggiavano sulla muratura. Gli stipiti e le architravi di porte e finestre erano in cemento armato. Il tetto, con struttura in legno, era non spingente ed era completato da un tavolato su cui era disposta la copertura in lastre di ardesia artificiale. Le \"casette\" erano prive di solaio di copertura: le capriate del tetto poggiavano sui cordoli e una rete metallica fissata al di sotto reggeva il soffitto. Ogni \"casetta\" constava di quattro alloggi formati da uno, due o pi\u00f9 vani, dalla cucina e da accessori. I pavimenti, in mattonelle di cemento, poggiavano su un massetto con sottostante vespaio. Nelle cucine, un banco in muratura includeva i fornelli ed era sovrastato dalla cappa con la canna fumaria, mentre i servizi igienici furono dotati di fossa biologica collegata alla rete fognaria. Gli infissi vennero realizzati in legno. Nelle case costruite in pendio, il dislivello fu utilizzato per realizzare al di sotto delle abitazioni un locale rustico destinato al ricovero di attrezzi agricoli, paglia o fieno.\nLa natura franosa dei terreni port\u00f2 alla decisione di trasferire totalmente il paese di Tocco Caudio e parzialmente Aquilonia, Bisaccia, Melfi e Rionero in Vulture.\nIl sisma danneggi\u00f2 svariati edifici storici e chiese, la Soprintendenza ai beni culturali provvide al recupero di alcune opere d'arte, ma la catalogazione dei beni non fu completata."}
{"id": "1937790", "revid": "287204", "url": "https://it.wikipedia.org/wiki?curid=1937790", "title": "La scala a chiocciola (White)", "text": "La scala a chiocciola (\"Some Must Watch\") \u00e8 un romanzo del 1933 di Ethel Lina White.\nPubblicato per la prima volta in Italia solo nel 1981 da Mondadori; alla traduzione italiana \u00e8 dato lo stesso titolo del film, diretto da Robert Siodmak, che fu tratto nel 1946 dal romanzo.\nTrama.\nHelen ha 19 anni, ed \u00e8 una ragazza piccola di statura, con un fisico minuto, un vero scricciolo, pallida di carnagione, dai capelli rossi luminosi e soffici. Lavora come ragazza alla pari nella grande residenza di campagna \"Summit\". La villa \u00e8 articolata su tre piani, \u00e8 situata in una landa sperduta dell'Inghilterra, in prossimit\u00e0 del confine col Galles, e distante oltre 30\u00a0km dal paese pi\u00f9 vicino. Summit appartiene alla ricca famiglia Warren, i cui componenti sono l'anziana e inferma Lady Warren, i figliastri di lei, Sebastian e Blanche, entrambi affermati studiosi, Newton, il figlio di Sebastian, e Simone, la moglie di Newton. Vive in casa anche lo studente Stephen Rice, allievo del professor Sebastian Warren, e, oltre a Helen, \u00e8 presente una coppia di domestici, gli Oates; inoltre si avvicendano continuamente infermiere diverse con il compito di prendersi cura di Lady Warren, dato che il pessimo carattere della paziente spinge prima o poi tutte le infermiere a licenziarsi.\nNon troppo lontano da Summit sono avvenuti ben 4 omicidi, sicuramente opera di un maniaco. Sono state strangolate quattro giovani donne ed Helen non si sente al sicuro nemmeno dentro casa. Uno dei suoi tanti compiti \u00e8 di chiudere le finestre al calar del sole, operazione che fa con vero piacere, dato che isolarsi anche visivamente dallo spettrale paesaggio invernale che circonda Summit le \u00e8 di grande conforto. Dopo aver fatto una lunga passeggiata, Helen si rende conto che \u00e8 molto tardi e mentre sta rientrando si sente spiata, seguita con lo sguardo. Da dietro i numerosi alberi che circondano la residenza dei Warren vede un'ombra muoversi ed \u00e8 certa che sia un uomo. Forse per\u00f2 \u00e8 la sua immaginazione che crea questa sensazione.\nIntanto fuori si sta scatenando una vera bufera di vento e pioggia. Mentre Helen sta raccontando alla signora Oates della sua sensazione di essere stata spiata, si sente distintamente un rumore di un'imposta che sta sbattendo. Helen di corsa va a chiuderla e si rende conto che il gancio che dovrebbe tener chiusa la finestra si \u00e8 rotto. Risulta evidente che l'ospite, il signor Stephen Rice, che \u00e8 rientrato a casa portando con s\u00e9 un cane di nome Otto, \u00e8 amato da Simone, anche se lui non la ricambia. Mentre la tensione sta crescendo, anche grazie ad un topolino che ha spaventato la signora Oates, Helen viene a sapere che la vecchia Lady Warren tanti anni prima ha sparato al marito uccidendolo.\nHelen \u00e8 molto curiosa di conoscere l'anziana donna, per cui si fa coraggio e va a bussare alla porta della camera azzurra, dove giace l'ammalata. Le apre la signorina Blanche Warren, che sorveglia la sua matrigna in attesa che ritorni il signor Oates con la nuova infermiera. Helen le propone di darle il cambio e la signorina accetta di buon grado: la curiosit\u00e0 di Helen si potr\u00e0 realizzare. Entrando scopre che la malata \u00e8 sveglia e dopo un primo momento di indecisione Lady Warren le dice in modo brusco di andarsene immediatamente dalla casa. Helen non ha intenzione di perdere il lavoro e allora la vecchia signora le chiede di passarle un piccolo oggetto avvolto in una sciarpa che si trova in un cassetto; la forma \u00e8 inconfondibile, \u00e8 una rivoltella. L'anziana e burbera Lady Warren continua a insistere in tutti i modi perch\u00e9 Helen si allontani da Summit.\nRientra il signor Oates con la nuova infermiera, la signorina Barker, che si rivela subito intrattabile ed insinua che sar\u00e0 Helen la prossima vittima. Intanto \u00e8 stato ritrovato un altro cadavere di una ragazza giovane: si tratta di una certa Ceridwen, che lavorava come cameriera alla residenza dei Warren prima che arrivasse Helen. Alcuni fatti inducono Stephen, Simone e Newton a lasciare Summit, mentre la signora Oates riesce ad impossessarsi di una bottiglia di brandy e si ubriaca; Oates \u00e8 costretto ad andare in citt\u00e0 per procurarsi l'ossigeno che deve essere sempre a disposizione di Lady Warren, il signor Warren prende del sonnifero e la signorina Warren rimane chiusa in camera per un guasto alla serratura. Tutte le persone che potevano difendere e proteggere la piccola Helen sono andate via oppure sono provvisoriamente fuori gioco. La tensione sale pian piano in modo lento, ma deciso. Nel finale Helen sente un rumore nello spogliatoio, il cuore le batte fortissimo, le gambe le tremano dalla paura; va alla porta, l'apre per un piccolo spiraglio e vede distintamente la figura di un uomo. Non ha pi\u00f9 la forza di reagire, di scappare, non grida per chiedere aiuto, visto che non c'\u00e8 pi\u00f9 nessuno in grado di aiutarla, e si trova faccia a faccia con l'assassino...\nIl finale.\nL'assassino \u00e8 il professor Warren. Convinto materialista ed esaltato dai suoi studi di antropologia, si \u00e8 convinto che le ragazze prive di cultura e di educazione siano un peso morto per la societ\u00e0, e nella sua lucida follia \u00e8 determinato a ucciderne il maggior numero possibile. Ha aggredito alle spalle l'infermiera Barker, tramortendola ma lasciandola in vita perch\u00e9 possa testimoniare che un misterioso estraneo \u00e8 entrato in casa, e ora, del tutto indisturbato, intende sbarazzarsi di Helen. All'improvviso, per\u00f2, esplode un colpo di rivoltella e uccide Warren: la matrigna, che in giovent\u00f9 era stata un'abilissima tiratrice, aveva a suo tempo ucciso suo marito perch\u00e9 colto da follia omicida, e riserva ora lo stesso trattamento al figlio di lui, affetto dalla stessa tara del padre, per salvare Helen, a cui in fondo si \u00e8 affezionata. Subito dopo aver ucciso il figliastro, la vecchia signora muore a sua volta, stroncata dallo sforzo fisico e dallo shock nervoso."}
{"id": "1937797", "revid": "18402838", "url": "https://it.wikipedia.org/wiki?curid=1937797", "title": "Catalu\u00f1a", "text": ""}
{"id": "1937799", "revid": "18402892", "url": "https://it.wikipedia.org/wiki?curid=1937799", "title": "Comunidad de Madrid", "text": ""}
{"id": "1937800", "revid": "1498232", "url": "https://it.wikipedia.org/wiki?curid=1937800", "title": "Aeroporti in Spagna", "text": "Questa voce contiene un elenco degli aeroporti in Spagna, che comprende sia gli scali della Spagna peninsulare sia quelli degli arcipelaghi delle Baleari e delle Canarie, nonch\u00e9 delle citt\u00e0 autonome di Ceuta e Melilla."}
{"id": "1937801", "revid": "1318658", "url": "https://it.wikipedia.org/wiki?curid=1937801", "title": "Stalingrad (metropolitana di Parigi)", "text": "Stalingrad \u00e8 una stazione della metropolitana di Parigi al confine tra il X e il XIX \"arrondissement\". Serve le linee 2, 5 e 7 ed \u00e8 situata in Place Stalingrad, che prende il nome dalla battaglia di Stalingrado.\nLa stazione fu inaugurata con il nome di \"Rue d'Aubervilliers\" sulla Linea 2; il 5 novembre 1910 fu aperta una stazione separata a breve distanza, chiamata \"Boulevard de la Villette\" situata sulla linea 7. Nel 1942, le due stazioni furono unite per formare \"Aubervilliers - Boulevard de la Villette\". La linea 5 apr\u00ec la sua corrispondente stazione il 12 ottobre 1942: nel 1946 la stazione cambi\u00f2 infine il nome in quello attuale, Stalingrad."}
{"id": "1937802", "revid": "767487", "url": "https://it.wikipedia.org/wiki?curid=1937802", "title": "Lo spavaldo", "text": "Lo spavaldo (\"Little Fauss and Big Halsy\") \u00e8 un film del 1970 diretto da Sidney J. Furie.\nTrama.\nLittle Fauss, un giovane e ingenuo meccanico, \u00e8 affascinato dal corridore per il quale lavora, Halsy Knox, uomo di successo con le moto e con le donne. Decide di correre.\nFinir\u00e0 per battere il suo ex idolo che, in fin dei conti, si riveler\u00e0 uno sbruffone."}
{"id": "1937804", "revid": "1318658", "url": "https://it.wikipedia.org/wiki?curid=1937804", "title": "Avron (metropolitana di Parigi)", "text": "Avron \u00e8 una stazione della metropolitana di Parigi situata sulla linea 2, al confine fra l'XI e XX \"arrondissement\".\nLa stazione prende il nome dalla rue d'Avron, che inizia nelle vicinanze e termina in prossimit\u00e0 della Porte de Montreuil e che storicamente portava al plateau d'Avron. Questo altopiano nella parte orientale di Parigi, che apparteneva all'ex comune di Rosny, fu di importanza strategica per la difesa di Parigi nel 1870\u20141871 durante l'assedio della citt\u00e0 durante la guerra franco-prussiana."}
{"id": "1937805", "revid": "18403036", "url": "https://it.wikipedia.org/wiki?curid=1937805", "title": "Principado de Asturias", "text": ""}
{"id": "1937806", "revid": "18403058", "url": "https://it.wikipedia.org/wiki?curid=1937806", "title": "Islas Baleares", "text": ""}
{"id": "1937809", "revid": "18403103", "url": "https://it.wikipedia.org/wiki?curid=1937809", "title": "Regi\u00f3n de Murcia", "text": ""}
{"id": "1937812", "revid": "642594", "url": "https://it.wikipedia.org/wiki?curid=1937812", "title": "EMule Adunanza", "text": ""}
{"id": "1937815", "revid": "1318658", "url": "https://it.wikipedia.org/wiki?curid=1937815", "title": "Alexandre Dumas (metropolitana di Parigi)", "text": "Alexandre Dumas \u00e8 una stazione della metropolitana di Parigi situata sulla Linea 2.\nLa stazione prende il nome dall'autore francese Alexandre Dumas padre. Inizialmente, era chiamata \"Bagnolet\", ma il nome fu cambiato in quello attuale nel 1970."}
{"id": "1937817", "revid": "289247", "url": "https://it.wikipedia.org/wiki?curid=1937817", "title": "Camargo (Cantabria)", "text": ""}
{"id": "1937818", "revid": "18403286", "url": "https://it.wikipedia.org/wiki?curid=1937818", "title": "Provincia de Valladolid", "text": ""}
{"id": "1937821", "revid": "1149807", "url": "https://it.wikipedia.org/wiki?curid=1937821", "title": "Sam &amp; Max Season Two", "text": "Sam &amp; Max Season Two \u00e8 la raccolta della seconda serie di avventure grafiche a episodi sviluppate dalla Telltale Games per i personaggi di Sam &amp; Max. Questa raccolta segue la prima serie di episodi ed \u00e8 stata ufficialmente annunciata il 25 settembre 2007, mentre l'annuncio con l'elenco completo dei titoli si \u00e8 avuto il 28 settembre 2007.\nLa \"Season Two\" porta rispetto alla \"Season One\" una gestione migliore dei personaggi non giocanti, un motore grafico migliorato, una gestione migliore dei monitor widescreen, delle animazioni pi\u00f9 realistiche e molti minigiochi aggiuntivi in ogni episodio. La \"Season Two\" include all'avvio un assistente che provvede a calibrare la grafica e la difficolt\u00e0 del gioco.\nA differenza della \"Season One\" gli utenti di GameTap non hanno pi\u00f9 due settimane di esclusiva sul gioco ma solo un giorno, dal giorno successivo alla pubblicazione da parte di GameTap il gioco \u00e8 stato reso disponibile anche tramite il sito Telltale.\nCome la \"Season One\" anche la \"Season Two\" \u00e8 stata resa disponibile tramite la piattaforma on-line Steam\nTelltale Games il 23 maggio 2008 ha espresso l'interesse nel portare i giochi su Xbox Live Arcade e PlayStation Network che sono state rilasciate pi\u00f9 tardi.\nLa Skunkape Games ha rilasciato una remastered del titolo a Dicembre 2021."}
{"id": "1937822", "revid": "121464580", "url": "https://it.wikipedia.org/wiki?curid=1937822", "title": "Lorium", "text": "Lorium era una localit\u00e0 situata sulla via Aurelia, nei pressi dell'odierna Castel di Guido (nel XII municipio di Roma Capitale). La localit\u00e0 era citata nella \"Tabula Peutingeriana\" come prima stazione di posta sulla via al suo XII miglio da Roma.\nVi si trovava una villa costruita dall'imperatore Antonino Pio che vi mor\u00ec nel marzo 161 e nella quale risiedettero anche Adriano e Marco Aurelio.\nNella localit\u00e0 si sono rinvenute tracce di un borgo di epoca romana che attravers\u00f2 una fase ricca di costruzioni nel corso della seconda met\u00e0 del I secolo a.C.\nResti di costruzioni ai lati della strada e di tombe furono rimessi in luce in scavi condotti nel 1823-1824.\n\"Lorium\" fu sede di un'antica diocesi con il titolo di Santa Rufina, unificata sotto papa Callisto II con la diocesi di Porto nell'attuale sede suburbicaria di Porto-Santa Rufina.\nSulle vicine colline esistono numerose tracce di ville romane suburbane residenziali.\nGli scavi della Soprintendenza archeologica di Roma presso la villa dell'Olivella nel 2006, condotti dopo iniziali scavi clandestini di tombaroli scoperti dalla Guardia di Finanza nel 2005, hanno riportato in luce un impianto termale con pavimenti a mosaico pertinente a una grande villa residenziale del II-III secolo\nAltri due nuclei residenziali erano gi\u00e0 stati individuati nei pressi sul monte delle Colonnacce (\"villa delle Colonnacce\", gi\u00e0 depredata dai tombaroli negli anni settanta), e sul monte Aurelio."}
{"id": "1937828", "revid": "287204", "url": "https://it.wikipedia.org/wiki?curid=1937828", "title": "Altercatio", "text": "Altercatio \u00e8 un termine latino che significa \"dibattito\", \"discussione\", ma anche \"litigio\", \"rissa\". Da esso deriva l'italiano \"alterco\".\nPer \"altercatio\" si intende soprattutto un componimento diffusosi nel tardo periodo latino e nel Medioevo, sotto forma di dialogo, nel quale i protagonisti appoggiano opposte tesi riguardanti, in un primo tempo, tematiche religiose, e in seguito anche profane e spiritose.\nStruttura.\nL\"altercatio\", data la sua struttura a forma di dialogo, in qualche modo richiama ai modi teatrali, e comunque le sue origini si possono far risalire nella sofistica e nell'agone della commedia attica.\nL\"altercatio\", per la sua originalit\u00e0 e autenticit\u00e0, \u00e8 generalmente uno strumento di indagine utile per comprendere usi e costumi di una epoca.\nIn senso lato viene usato per indicare qualsiasi tipo di discussione in cui si confrontano almeno due punti di vista diversi.\nCasistica.\nCelebre, nell'antichit\u00e0 latina, l\"altercatio\" fra Nevio e i Metelli.\nRientrano nel periodo tardo-latino l\"Altercatio de anima\", attribuito a sant'Ambrogio, scritto per polemizzare con il traducianesimo; l\"Altercatio Heracliani\", ispirata dalla diatriba fra il vescovo ariano Germinio di Sirmio e il cattolico Eracliano; l\"Altercatio de utroque Johanne Baptista et Evangelista\", che indaga quale dei due \u00e8 pi\u00f9 alto dal punto di vista spirituale.\nDi spirito goliardico, sono stati invece l\"Altercatio inter virum et mulierem\", che vorrebbe stabilire chi, fra l'uomo e la donna, possegga una maggiore disposizione al peccato, e l\"Altercatio Phyllidis et Florae\", che vorrebbe stabilire chi sia il miglior amante tra il cavaliere e il chierico."}
{"id": "1937829", "revid": "149587", "url": "https://it.wikipedia.org/wiki?curid=1937829", "title": "Figliola (Crognaleto)", "text": ""}
{"id": "1937831", "revid": "1522738", "url": "https://it.wikipedia.org/wiki?curid=1937831", "title": "Irina Derevko", "text": ""}
{"id": "1937834", "revid": "1305772", "url": "https://it.wikipedia.org/wiki?curid=1937834", "title": "Core (album)", "text": "Core \u00e8 il primo album in studio del gruppo musicale statunitense Stone Temple Pilots, pubblicato il 29 settembre 1992 dalla Atlantic Records.\nDescrizione.\nQuesto album \u00e8 stato dichiarato il pi\u00f9 venduto degli Stone Temple Pilots. Le vendite sono state favorite dal singolo \"Plush\", che ha vinto il Grammy Award nel 1993; \"Creep\", \"Sex Type Thing\" e \"Wicked Garden\", invece, diventarono singoli molto famosi nelle radio alternative rock statunitensi.\nIl 29 settembre 2017 \u00e8 uscita un'edizione deluxe per celebrare i 25 anni dall'uscita dell'album."}
{"id": "1937839", "revid": "38120", "url": "https://it.wikipedia.org/wiki?curid=1937839", "title": "Rhovanion", "text": ""}
{"id": "1937840", "revid": "1573940", "url": "https://it.wikipedia.org/wiki?curid=1937840", "title": "Pestovo", "text": "Pestovo \u00e8 una citt\u00e0 della Russia europea nordoccidentale (oblast' di Novgorod), situata nella parte settentrionale del rialto del Valdaj, sulle sponde del fiume Mologa, 314 km a est del capoluogo Velikij Novgorod; dipende amministrativamente dal distretto omonimo, del quale \u00e8 capoluogo.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1937847", "revid": "287204", "url": "https://it.wikipedia.org/wiki?curid=1937847", "title": "Clara Clayton", "text": ""}
{"id": "1937849", "revid": "309289", "url": "https://it.wikipedia.org/wiki?curid=1937849", "title": "Kuloj (affluente della Vaga)", "text": "Il Kuloj () \u00e8 un fiume della Russia europea settentrionale (Oblast' di Vologda e di Arcangelo), affluente di destra della Vaga.\nDescrizione.\nHa origine dal lago Sondu\u017eskoe, situato in una zona paludosa nella parte centrale della oblast' di Vologda, a nord-ovest della citt\u00e0 di Tot'ma. Il fiume si dirige dapprima verso nord-est in un paesaggio piatto e coperto dalla foresta boreale, poi svolta verso nord per quasi tutto il suo corso, nell'ultimo tratto scorre verso ovest. Nel medio corso tocca molti piccoli insediamenti, mentre il centro urbano omonimo sorge in realt\u00e0 a qualche chilometro dalle sue sponde, non lontano dalla sua foce nella Vaga a 369\u00a0km dalla foce, a sud-est di Vel'sk. Ha una lunghezza di 206\u00a0km, il suo bacino \u00e8 di 3\u00a0300\u00a0km\u00b2.\nIl suo maggior affluente \u00e8 la Kolen'ga (lungo 150\u00a0km) proveniente dalla destra idrografica. Il fiume \u00e8 gelato da fine ottobre - novembre fino alla fine di aprile - primi di maggio."}
{"id": "1937851", "revid": "287204", "url": "https://it.wikipedia.org/wiki?curid=1937851", "title": "Aerocattura", "text": "L'aerocattura \u00e8 una tecnica utilizzata per ridurre la velocit\u00e0 di un veicolo spaziale, raggiungendo un corpo celeste attraverso una traiettoria iperbolica in modo da inserire il veicolo in un'orbita con un'eccentricit\u00e0 inferiore a 1. Si utilizza l'attrito creato dall'atmosfera per far decelerare il veicolo.\nSolo un passaggio nell'atmosfera \u00e8 richiesto da questa tecnica, in contrasto con l'aerofrenaggio. Questo approccio richiede tuttavia una protezione termica significativa e un'alta precisione durante le manovre.\nCi\u00f2 implica la produzione di una significativa portanza o grandi capacit\u00e0 di controllo dei propulsori.\nL'aerocattura non \u00e8 ancora stata tentata su una missione planetaria, ma i rientri a balzi della Zond 6 e della Zond 7 dalle orbite lunari prevedevano manovre di aerocattura in quanto trasformarono un'orbita iperbolica in un'orbita ellittica. In queste missioni, poich\u00e9 non vi fu alcun tentativo di aumentare il perigeo in seguito all'aerocattura, l'orbita risultante intersecava ancora l'atmosfera e il rientro si \u00e8 verificato solo al raggiungimento del perigeo successivo."}
{"id": "1937852", "revid": "484362", "url": "https://it.wikipedia.org/wiki?curid=1937852", "title": "Guerra russo-svedese (1741-1743)", "text": "La guerra russo-svedese dal 1741 al 1743 fu un tentativo del partito svedese Hattarne (\"cappelli\") di recuperare le perdite territoriali conseguenti alla sconfitta nella grande guerra del Nord (1700\u20131721) ma il conflitto termin\u00f2 nuovamente con la sconfitta dell'impero svedese, che nel conflitto perse 7.000 uomini.\nAntefatti.\nCon la sconfitta nella grande guerra del Nord, che si svolse fra il 1700 ed il 1721, la Svezia aveva perduto tutti i suoi territori sul Baltico e di conseguenza la sua supremazia sul medesimo mare. Dopo tale guerra il regime svedese si consolid\u00f2 in un sistema a monarchia parlamentare. Quando il re Federico I di Svezia (1676\u20131751) sal\u00ec al trono si fronteggiavano in parlamento due partiti: da un lato c'era il M\u00f6ssorna (\"berretti\"), che era filorusso e perseguiva in primo luogo interessi economici, dall'altro si trovavano gli Hattarne (\"cappelli\"), che rappresentavano prevalentemente l'alta nobilt\u00e0 ed erano orientati fortemente a mantenere i tradizionali legami di alleanza con la Francia.\nCon le elezioni del 1738 i cappelli riuscirono ad ottenere la maggioranza in parlamento. La politica svedese si orient\u00f2 quindi in senso sfavorevole alla Russia, che era alleata dell'Austria, il nemico tradizionale dei francesi. Il re Luigi XV assicur\u00f2 alla Svezia il suo appoggio nell'ottenimento della rivincita svedese contro la Russia, nel tentativo di creare un potenziale contrappeso alla potenza di quest'ultima. Nell'autunno del 1738 Francia e Svezia strinsero un patto di mutuo soccorso ed iniziarono trattative con l'Impero ottomano, che si trovava in guerra con la Russia (Guerra russo-turca del (1735-1739)).\nCon il primo la Svezia stipul\u00f2 ancora nel 1739 un trattato di alleanza, ma poich\u00e9 poco dopo i turchi conclusero con i russi la pace, la Svezia non pot\u00e9, come si riprometteva, coinvolgere la Russia in una guerra su due fronti. Negli anni 1740-41 la Francia fu coinvolta per certi fattori nella politica estera svedese. Gi\u00e0 nel 1740 era morto l'imperatore del Sacro Romano Impero Carlo VI la cui figlia Maria Teresa aveva assunto la successione nella nazione austriaca. Ne era poco dopo conseguita la guerra di successione austriaca (1740\u20131748), che vide formarsi una coalizione contro la regina austriaca fra Prussia, Sassonia e Baviera.\nLa Francia volle approfittare dell'occasione per indebolire il nemico storico austriaco e perci\u00f2 sostenne finanziariamente e militarmente le pretese dei principi tedeschi. Ora si trattava di impedire che la Russia, che era alleata all'Austria, corresse in aiuto di Maria Teresa: a questo scopo occorreva impegnarla in una guerra contro la Svezia. Una tale guerra doveva essere sostenuta dal regno della figlia naturale di Pietro il Grande, Elisabetta (1709\u20131761), che la pianific\u00f2 anche con l'appoggio dei francesi. Era previsto che subito dopo sarebbe stata stipulata la pace con la Svezia, vantaggiosa per il partito dei \"cappelli\".\nSvolgimento del conflitto.\nL'8 agosto 1741 il parlamento svedese dichiar\u00f2 quindi guerra alla Russia: per il limitato scopo della guerra e la presupposta debolezza russa un piccolo esercito di circa 20.000 effettivi parve pi\u00f9 che sufficiente alla bisogna. Ma solo poche settimane dopo (il 3 settembre) l'armata scandinava, forte di 4.000 uomini, sub\u00ec una grave sconfitta presso Villmanstrand (finl: \"Lappeenranta\") ad opera del comandante in capo delle truppe russe Peter Lacy, che guidava 10.500 soldati: gli svedesi persero 3.000 uomini, i russi tra 2.000 e 2.300.\nIl 25 novembre dello stesso anno inizi\u00f2 in Russia il regno di Elisabetta. La nuova zarina era propensa effettivamente alla pace al fine di dedicarsi innanzitutto a rafforzare la sua posizione all'interno del paese. Tuttavia, nonostante la sconfitta subita a Lappeenranta, le richieste svedesi restavano ancora troppo alte perch\u00e9 la zarina le potesse accettare: di conseguenza ella ordin\u00f2 l'avvio di una controffensiva. Nel 1742 le truppe del Lacy marciarono nel sud della Finlandia ed occuparono, senza incontrare forte resistenza, Hamina, Porvoo e H\u00e4meenlinna. Nell'agosto di quell'anno riusc\u00ec al Lacy, al comando di 35.000 uomini, di accerchiare l'armata principale svedese, forte di circa 17.000 uomini, presso Helsinki, costringendola alla capitolazione.\nNell'anno seguente il governo svedese si trov\u00f2 sottoposto a forti pressioni. In Dalarna scoppiarono rivolte contadine che assunsero dimensioni minacciose. Contemporaneamente l'esercito russo marciava su Stoccolma. In questa insostenibile situazione rimaneva al governo svedese una sola possibilit\u00e0: tendere rapidamente alla pace. Gi\u00e0 in estate iniziarono le trattative che si conclusero il 7 agosto 1743 con la pace di \u00c5bo.\nConseguenze.\nLe ambizioni svedesi furono totalmente frustrate. Invece di un ritorno ad una posizione di grande potenza la Svezia dovette cedere altri territori in Finlandia alla Russia, specificatamente quelli fino al fiume Kymijoki, con la fortezza di Olofsborg e le citt\u00e0 di Villmanstrand e Fredrikshamn\nLa zarina Elisabetta inoltre impose la scelta di Adolfo Federico, duca di Gottdorf (1710\u20131771) quale successore al trono scandinavo. Con questo provvedimento Elisabetta si proponeva di acquistare maggior influenza sulla politica svedese, appartenendo Adolfo Federico ad una stirpe nobile imparentata con il futuro zar Pietro III. Non appena nel 1751 il re Federico di Svezia mor\u00ec, il duca di Gottdorf sal\u00ec al trono."}
{"id": "1937855", "revid": "22475", "url": "https://it.wikipedia.org/wiki?curid=1937855", "title": "Roio Piano", "text": "Roio Piano \u00e8 una frazione della citt\u00e0 dell'Aquila distante circa 4 km dal capoluogo. Comune autonomo dal 1862 fino al 1927, \u00e8 oggi parte della II circoscrizione della citt\u00e0. Conta poco pi\u00f9 di 500 abitanti, oltre 1.500 considerando le altre ville che costituivano il comune sparso ed \u00e8 ubicato ad un'altitudine di 810 metri, nel mezzo dell'omonima piana alle pendici di monte Luco. Costituisce con le vicine frazioni di Colle di Roio, Poggio di Roio e Santa Rufina, con cui costituiva il comune sparso, la localit\u00e0 di Roio.\nStoria.\nNel XIII secolo, partecip\u00f2 con altri castelli del contado alla fondazione dell'Aquila ricevendo dei locali nel quarto di San Giovanni. Il paese tuttavia mantenne una propria autonomia di cui rimane testimonianza in numerose carte, ove compare sotto il nome di \"Rodii\", \"Castrum Rodii\" o \"Rodium\".\nNel 1806, a causa della nuova suddivisione amministrativa voluta da Giuseppe Bonaparte entr\u00f2 a far parte del Distretto di Aquila divenendo parte del Circondario di Aquila, mentre nel 1860, in seguito alla creazione del Regno d'Italia divenne comune autonomo con il nome di Roio o Rojo, successivamente cambiato in Roio Piano dal nome dell'allora villa principale della localit\u00e0.\nRoio Piano rimase comune autonomo fino al 1927, quando fu accorpato all'allora comune di Aquila degli Abruzzi (oggi L'Aquila) per la creazione della cosiddetta \"Grande Aquila\"; da quel momento il suo territorio costituisce la II circoscrizione della citt\u00e0.\nTrattasi del Regio Decreto legge del 29 luglio 1927 (anno V era fascista) numero 1564 che prevede la soppressione e l'annessione al comune di Aquila degli Abruzzi dei comuni di Arischia, Bagno, Camarda, Lucoli, Paganica, Preturo, Roio Piano, Sassa, nonch\u00e9 la frazione di San Vittorino del comune di Pizzoli. Nel 1947 Lucoli dopo essere stato per 20 anni una frazione dell'Aquila fu il solo a riuscire a ritornare comune autonomo a differenza degli altri 7 comuni soppressi.\nNonostante abbia subito danni e crolli in seguito al terremoto dell'Aquila del 2009, nel suo territorio (ed in particolare la frazione di Poggio di Roio) sono stati costruiti cinque nuovi quartieri (tre villaggi MAP e due PROGETTI CASE) destinati ad ospitare pi\u00f9 di mille sfollati. L'unico dei quattro paesi della vallata escluso da questi nuovi centri abitati \u00e8 proprio Roio Piano. Il progetto C.A.S.E. che insiste in localit\u00e0 Vicoli ha un notevole impatto ambientale sul territorio..\nMonumenti e luoghi di interesse.\nChiesa dei Santi Marciano e Nicandro.\nLa chiesa \u00e8 il monumento storico principale del centro. Si trova fuori dal borgo, sorta nel XII secolo come chiesa cimiteriale, situata tutt'oggi presso il campo santo lungo la strada dell'attigua contrada Santa Rufina di Roio. La chiesa \u00e8 molto importante perch\u00e9 nel 1254, con la fondazione di L'Aquila, dette il proprio nome alla nuova chiesa del Quarto Santa Maria, sempre intitolata ai Santi Marciano e Nicandro. Ci\u00f2 fu una peculiarit\u00e0 rappresentativa di altri \"cacastelli\" fondatori della citt\u00e0, come Santa Giusta, Santa Maria Paganica, San Pietro a Coppito e San Giovanni d'Amiterno.\nLa chiesa attuale \u00e8 frutto di una ricostruzione dopo il forte terremoto dell'Aquila del 1703. Il nuovo terremoto del 2009 ha fatto crollare l'intera facciata e parte del perimetro di sinistra, successivamente ricostruito con la facciata nel 2015. Soltanto il campanile a torre \u00e8 rimasto pantellato. La chiesa ha impianto rettangolare a navata unica. La facciata \u00e8 molto semplice, con i classici canoni severi dell'arte neoclassica. L'interno ha tele di pittori della scuola di Caravaggio, e volte a crociera, con piccole finestrelle laterali lungo il perimetro. Non vi sono particolari stucchi spiccanti."}
{"id": "1937858", "revid": "309289", "url": "https://it.wikipedia.org/wiki?curid=1937858", "title": "\u010cagodo\u0161\u010da", "text": "La \u010cagodo\u0161\u010da (anche \"\u010cagoda\"; ) \u00e8 un fiume della Russia europea centrale, principale affluente (di sinistra) della Mologa. Scorre nel Boksitogorskij rajon dell'Oblast' di Leningrado e nei rajon \u010cagodo\u0161\u010denskij, Babaevskij e Ustju\u017eenskij dell'Oblast' di Vologda.\nNasce dal versante occidentale delle alture di Tichvin, catena di bassi rilievi collinari nella sezione sudorientale della oblast' di Leningrado; scorre con direzione mediamente orientale su tutto il suo percorso, attraversando una zona debolmente ondulata e spesso paludosa nella parte sudoccidentale della oblast' di Vologda; sfocia nella Mologa nei pressi dell'insediamento di Imeni \u017deljabova. Il maggiore centro abitato incontrato nel suo corso \u00e8 \u010cagoda.\nLa \u010cagodo\u0161\u010da \u00e8 gelata, mediamente, da fine novembre a fine aprile; il periodo in cui si registrano le maggiori portate di acqua \u00e8 aprile-maggio."}
{"id": "1937861", "revid": "287204", "url": "https://it.wikipedia.org/wiki?curid=1937861", "title": "Cagodosca", "text": ""}
{"id": "1937862", "revid": "80339", "url": "https://it.wikipedia.org/wiki?curid=1937862", "title": "Chagodoshcha", "text": ""}
{"id": "1937863", "revid": "80339", "url": "https://it.wikipedia.org/wiki?curid=1937863", "title": "Chagoda", "text": ""}
{"id": "1937864", "revid": "80339", "url": "https://it.wikipedia.org/wiki?curid=1937864", "title": "Cagoda", "text": ""}
{"id": "1937867", "revid": "287204", "url": "https://it.wikipedia.org/wiki?curid=1937867", "title": "Sassa", "text": "Sassa \u00e8 una frazione dell'Aquila, situata alle pendici del colle di Sassa, a circa 10\u00a0km di distanza dal capoluogo comunale.\nNel XIII secolo \u00e8 stato uno dei castelli che hanno partecipato alla fondazione dell'Aquila.\nCentro commerciale e industriale di discreta importanza, dopo l'unit\u00e0 d'Italia divenne comune autonomo per poi essere annesso all'Aquila nel 1927. Dispone di due stazioni ferroviarie collocate sulla linea Terni-L'Aquila-Sulmona: la stazione di Sassa-Tornimparte nella localit\u00e0 Sassa Scalo e la stazione di Sassa N.S.I. nella zona industriale.\nGeografia fisica.\nTerritorio.\nSassa \u00e8 situata all'estremit\u00e0 sud-occidentale della conca aquilana, nella valle dell'Aterno, al confine con i territori di Scoppito e Tornimparte.\n\u00c8 composta da numerose sub-frazioni, sparse nell'area circostante solcata dal torrente Raio, affluente dell'Aterno. L'abitato principale si sviluppa a circa 673 metri s.l.m. alle pendici colle di Sassa, estrema propaggine settentrionale del gruppo montuoso di Monte Orsello-Monte Puzzillo, in posizione dominante sull'intera piana amiternina.\nSituato in prossimit\u00e0 delle frazioni aquilane di Coppito e Preturo, dista circa 10\u00a0km di distanza dal capoluogo comunale.\nStoria.\nLe prime documentazioni di un castrum, nel territorio di Sassa, risalgono al X secolo. Secondo una leggenda locale, il nome del paese deriverebbe dal suo fondatore Sasso, scampato alla distruzione dell'antica citt\u00e0 sabina di \"Amiternum\", situata a poca distanza.\nNei secoli seguenti \u00e8 attestata l'esistenza di \"Scassan\", poi \"Saxa\", la cui pieve, dedicata a San Lorenzo, era sotto la giurisdizione della diocesi di Forcona.\nNel XIII secolo partecip\u00f2, in forma autonoma rispetto al vicino castello di Tornimparte, alla fondazione dell'Aquila, ricevendo un locale nel quarto di San Giovanni dove fu edificata la chiesa di San Pietro di Sassa; l'edificio croll\u00f2 in seguito al terremoto dell'Aquila del 1703 e la parrocchia fu trasferita nella chiesa di San Quinziano. All'epoca della fondazione aquilana, Sassa costituiva una delle comunit\u00e0 pi\u00f9 importanti dell'intero quarto e contava 37 fuochi, vale a dire circa 180 abitanti.\nSuccessivamente alla fondazione aquilana, l\"'Universitas\" di Sassa mantenne comunque la sua autonomia \"extra-moenia\" edificando, nel XIV secolo, la nuova parrocchiale dedicata a Santa Giusta martire. In questo periodo fu feudo degli Antonelli \u2015 possessori anche del castello di Forcella \u2015, poi dei Colonna e dei Barberini. Tra il XVI e il XVIII secolo, si sviluppano progressivamente gli abitati affini di Padula, Pagliare, Genzano, Collefracido e Colle, quest'ultimo ulteriormente diviso tra Poggio Santa Maria e Collepietro.\nNel 1806, con la nuova suddivisione amministrativa voluta da Giuseppe Bonaparte, entr\u00f2 a far parte del Distretto di Aquila, venendo dapprima aggregato al territorio di Tornimparte quindi, a partire dal 1811, nominato capoluogo di un vasto circondario che comprendeva anche Lucoli, Preturo, Scoppito e la stessa Tornimparte.\nIn seguito all'unit\u00e0 d'Italia, nel 1860, divenne infine comune autonomo e ricevette un notevole impulso dalla posizione strategica lungo la S.S. 17 per Rieti e la parallela ferrovia Terni-Sulmona; in corrispondenza della stazione di Sassa-Tornimparte si svilupp\u00f2 il nuovo abitato di Sassa Scalo.\nSassa rimase comune autonomo fino al 1927, quando fu annesso all'allora comune di Aquila degli Abruzzi per la creazione della cosiddetta \"Grande Aquila\".\nDopo il terremoto dell'Aquila del 2009 nel territorio di Sassa, e precisamente in localit\u00e0 Nucleo Industriale e Pagliare di Sassa, sono stati costruiti due nuovi quartieri destinati ad ospitare circa sfollati del sisma. Negli anni Dieci del XXI secolo \u00e8 stata inoltre realizzata una seconda stazione ferroviaria nella zona industriale.\nGeografia antropica.\nL'abitato \u00e8 suddiviso in una decina di frazioni che, fino al 1927, costituivano il comune autonomo di Sasso, tutte collocate alle pendici contrafforti del gruppo montuoso di Monte Orsello-Monte Puzzillo che si sviluppa nei limitrofi territori di Lucoli e Tornimparte. \nIl centro principale \u00e8 collocato a valle del Colle di Sassa, sormontato dall'omonima sub-frazione e da quella di Brecciasecca; pi\u00f9 a sud, al confine con Lucoli, sono situate le frazioni di Collefracido, Foce, San Martino e Poggio Santa Maria. Nella piana solcata dal Raio, ad est di Sassa, sono collocate le sub-frazioni di Genzano, Pagliare e Palombaia. Infine, lungo la S.S. 17, \u00e8 situata il moderno centro di Sassa Scalo, attiguo all'abitato di Scoppito, con annessa zona industriale.\nInfrastrutture e trasporti.\nStrade.\nL'abitato principale di Sassa \u00e8 attraversato dalla strada provinciale 1 Amiternina. Inoltre, a breve distanza dal paese, in corrispondenza di Sassa Scalo, scorre la strada statale 17 che garantisce il collegamento tra L'Aquila e Rieti; a Sassa Scalo vi \u00e8 inoltre la diramazione della strada statale del Gran Sasso d'Italia che giunge sino ad Arischia e di l\u00ec prosegue verso la provincia di Teramo.\nFerrovie.\nIl territorio \u00e8 attraversato dalla ferrovia Terni-Sulmona, parallela alla S.S. 17. La frazione dispone di due stazioni ferroviarie sulla linea: la stazione di Sassa-Tornimparte nella localit\u00e0 Sassa Scalo, a circa 1\u00a0km dal centro storico di Sassa, e la stazione di Sassa N.S.I. nella zona industriale."}
{"id": "1937868", "revid": "767487", "url": "https://it.wikipedia.org/wiki?curid=1937868", "title": "Home Town Story", "text": "Home Town Story \u00e8 un film diretto da Arthur Pierson. Dopo \"Giungla d'asfalto\" e \"Il messicano\", terzo e ultimo film di Marilyn per la Metro Goldwyn Mayer, definito dalla critica \"debole nella struttura e nello svolgersi delle situazioni, ma ottimo nella scelta degli attori, la signorina Monroe \u00e8 all'altezza della sceneggiatura\". La critica la nota, sa chi \u00e8, ma i ruoli sono ancora secondari, di contorno.\nTrama.\n\"Blake Washburn\", sconfitto alle elezioni legislative del suo Stato, decide di dedicarsi al giornale di suo zio, \"The Herald\". Pu\u00f2 cos\u00ec stare addosso a MacFarland, figlio di un ricco industriale e suo antagonista, vincitore alle elezioni. Nessuno condivide il metodo di Blake, n\u00e9 la sua fidanzata Janice n\u00e9 il suo amico giornalista Slim, e lo stesso MacFarland, che di persona si reca a discutere con lui, non ottiene risultati migliori. Durante una gita scolastica, per\u00f2, Katie, la sorellina minore di Blake, ha un incidente. Dovr\u00e0 essere operata d'urgenza e sar\u00e0 salvata grazie all'impiego del polmone d'acciaio. Quando Blake viene a sapere che il macchinario proviene dalle industrie MacFarland, il suo atteggiamento verso la potente famiglia muta radicalmente e Blake riconosce i propri errori."}
{"id": "1937871", "revid": "207432", "url": "https://it.wikipedia.org/wiki?curid=1937871", "title": "Webisode", "text": ""}
{"id": "1937872", "revid": "827882", "url": "https://it.wikipedia.org/wiki?curid=1937872", "title": "Ray Heindorf", "text": ""}
{"id": "1937874", "revid": "118834", "url": "https://it.wikipedia.org/wiki?curid=1937874", "title": "Fabula praetexta", "text": ""}
{"id": "1937881", "revid": "767487", "url": "https://it.wikipedia.org/wiki?curid=1937881", "title": "Tom\u00e1\u0161 Ko\u0161ick\u00fd", "text": "Carriera.\nClub.\nNel 2006 entra nella rosa dell'Inter Bratislava ma in due anni colleziona solo 12 presenze.\nArriva al Catania nell'estate 2008. Ha esordito in Serie A il 26 aprile 2009 in Lecce-Catania (2-1).\nNella stagione 2011-2012 ha esordito l'8 febbraio 2012 giocando i restanti 25 minuti pi\u00f9 recupero della partita Catania- (1-1) sospesa per pioggia il 14 gennaio 2012.\nIl 22 giugno 2012, passa al Novara a titolo definitivo nell'ambito del ritorno di Takayuki Morimoto al Catania.\nNazionale.\nNelle qualificazioni al campionato europeo Under-21 2009 ha totalizzato tre presenze nella Nazionale slovacca Under-21.\nHa esordito in Nazionale maggiore il 19 novembre nell'amichevole pareggiata 0-0 contro Gibilterra.\nStatistiche.\nPresenze e reti nei club.\n\"Statistiche aggiornate al 19 maggio 2019.\""}
{"id": "1937884", "revid": "1601148", "url": "https://it.wikipedia.org/wiki?curid=1937884", "title": "Victor Young", "text": "Nel 1954 compose insieme alla cantante Peggy Lee il brano musicale \"Johnny Guitar\", motivo conduttore del film western omonimo - \"Johnny Guitar\", appunto - diretto da Nicholas Ray ed interpretato da Joan Crawford e Sterling Hayden. Mor\u00ec nel 1956 per un'emorragia cerebrale e nel 1957 vinse postumo il premio Oscar per la miglior colonna sonora non originale per \" Il giro del mondo in 80 giorni\"."}
{"id": "1937892", "revid": "474175", "url": "https://it.wikipedia.org/wiki?curid=1937892", "title": "Pantaleone Sergi", "text": " \n\u00c8 stato inviato speciale del quotidiano \"La Repubblica\", fondatore e direttore de \"Il Quotidiano della Calabria\" e, in trent'anni di professione, ha collaborato con numerose testate giornalistiche quotidiane e periodiche nazionali. Ha insegnato Storia del giornalismo all'Universit\u00e0 della Calabria, \u00e8 deputato di Storia patria della Calabria e, dal dicembre 2010 al dicembre 2018, \u00e8 stato presidente dell'ICSAIC (Istituto calabrese per la storia dell'antifascismo e dell'Italia contemporanea), ed \u00e8 ancora presidente del Centro di Ricerca sulle Migrazioni con sede all'Universit\u00e0 della Calabria. Dal 2002 al 2007 \u00e8 stato sindaco del comune di Limbadi. Dal giugno 2005 al marzo 2010 \u00e8 stato portavoce del presidente della Regione Calabria. Scrive libri di storia del giornalismo e dell'emigrazione e sull'evoluzione della criminalit\u00e0 organizzata, con particolare attenzione alla \"'ndrangheta\" calabrese e alla mafia lucana dei Basilischi. Nel 2017 ha esordito come narratore con il romanzo \"Liberandisd\u00f2mini\"."}
{"id": "1937897", "revid": "481349", "url": "https://it.wikipedia.org/wiki?curid=1937897", "title": "Villanova (Guidonia Montecelio)", "text": ""}
{"id": "1937903", "revid": "76963", "url": "https://it.wikipedia.org/wiki?curid=1937903", "title": "Morris Stoloff", "text": ""}
{"id": "1937904", "revid": "1748167", "url": "https://it.wikipedia.org/wiki?curid=1937904", "title": "Musellaro", "text": "Musellaro \u00e8 una frazione del comune italiano di Bolognano, nella provincia di Pescara, in Abruzzo.\nStoria.\nLa storia della frazione \u00e8 strettamente legata a quella del comune di Bolognano. Segni di preistoria vengono dalla Grotta dei Piccioni, che testimonia presenze molto remote. In epoca proto-storica fu territorio dei Marrucini. In seguito divenne colonia romana. In epoca altomedievale fu Castello dell'Abbazia di San Clemente a Casauria con il toponimo di \"Mosellolo\"; dopo l'invasione saracena del X secolo, Ota di Penne approfitta della distruzione del Monastero Casauriense per appropriarsene, ma suo figlio Scifredo nel 986 lo restituisce ad Adamo, Abate del restaurato Monastero: il territorio del Castello \u00e8 piuttosto ampio e comprende anche Bolognano (\"Boloniano\") insieme con \"Mosellola, Frelle, Tocco, Casule\" e \"Cori\". Nel 1111 compaiono come Signori del castello di \"Mosellole\" i fratelli Dodone, Oderisio e Gerardo, presenti alla convenzione tenutasi in questo anno nell'Isola della Pescara presso l'abbazia di San Clemente a Casauria per la ridefinizione del suo assetto territoriale. \nSuccessivamente divenne baronia con un vassallo dei signori del luogo. Il pi\u00f9 noto barone \u00e8 Tiburzio Tuzio che,nel 1213, don\u00f2 una parte del suo castello per costruire l'odierna chiesa. Dapprima, c'era una cappella fuori le mura intitolata a San Nicola. Spesso questa chiesa era preda di saccheggi. Comparvero nella borgata un crocifisso e un quadro su tela di Santa Maria, venuti dalla Terrasanta, attirando molti pellegrini. Vennero donati dal conte del Balzo, della linea di Presenzano. Grazie a una bolla papale di Gregorio X sappiamo che c'era un monastero benedettino nei pressi della contrada chiamato san Cleto di Musellaro. Nei secoli successivi fu sotto il dominio del Regno di Napoli e del Regno delle due Sicilie, cui fu molto legata ai due regni. Famose sono le gesta del crocifisso. Il monumento a piazza del genio ai caduti delle due guerre mondiali indica la partecipazione dei musellaresi ai due conflitti. Raffaele Salvio detiene il grado pi\u00f9 alto dei caduti della prima guerra mondiale, essendo stato promosso a sergente maggiore. Nella parte dedicata ai caduti della seconda guerra mondiale pi\u00f9 musellaresi sono stati decorati con la medaglia d'argento al valore militare.\nIl Comune, autonomo fino al 1927 nell'ambito della provincia di Chieti, fu accorpato nel 1928 all'attuale comune di Bolognano."}
{"id": "1937907", "revid": "344503", "url": "https://it.wikipedia.org/wiki?curid=1937907", "title": "Javier Navarrete", "text": "Biografia.\nHa ricevuto la nomination all'Oscar alla migliore colonna sonora nel 2007 per il film di Guillermo del Toro \"Il labirinto del fauno\" (\"El laberinto del fauno\")."}
{"id": "1937908", "revid": "291370", "url": "https://it.wikipedia.org/wiki?curid=1937908", "title": "Girolamo dai Libri", "text": "Vita.\nFiglio di Francesco Dai Libri, celebre miniatore veronese, e di Granata, Girolamo nacque a Verona nel 1474 circa. I primi anni li pass\u00f2 a fare apprendistato, insieme al fratello Callisto (con il quale collaborer\u00e0), presso suo padre, che era molto apprezzato e conosciuto in tutto il territorio della Repubblica di Venezia. Divenne cos\u00ec miniatore; oggi ci rimangono numerosi esempi della sua produzione miniatoria. I primi committenti di Girolamo furono i padri olivetani della chiesa di Santa Maria in Organo, per i quali lavorava anche il padre; questi religiosi cominciarono a pagare il giovane artista in qualit\u00e0 di \"fiolo de magistro Francesco miniador\".\nEssendo veronese fu fondamentale per Girolamo come per tutti i pittori del tempo l'esempio della Pala di San Zeno di Andrea Mantegna, primo esempio di Rinascimento compiuto in Verona.\nNonostante Vasari, nella descrizione che fa di Girolamo e della sua opera, parli della sua prima opera pittorica eseguita a soli sedici anni, si \u00e8 pi\u00f9 propensi pensare che in realt\u00e0 sia stata realizzata da Girolamo in et\u00e0 pi\u00f9 avanzata. L'opera \u00e8 una \"Deposizione\", eseguita su commissione della nobile famiglia veronese dei Da Lisca e posta sino al XVIII secolo sull'altare della famiglia nella chiesa di Santa Maria in Organo e spostata poi nella chiesa di Santo Stefano a Malcesine. Si dice che i veronesi, vedendo la pala, dove \u00e8 possibile notare sullo sfondo la citt\u00e0 di Verona, siano andati a congratularsi presso Francesco per l'eccellente lavoro del figlio. Altra importante opera giovanile di Girolamo, di subito posteriore alla Deposizione, \u00e8 il \"Presepio dei conigli\" pala realizzata per la famiglia dei marchesi Maffei e posta di fronte alla \"Deposizione\" in Santa Maria in Organo (1500).\nNegli anni immediatamente successivi al 1500, Girolamo spos\u00f2 una donna, che mor\u00ec poco dopo e della quale non si ha alcuna notizia, se non che diede al pittore due figli, Chiara (1507) e Francesco (1509). Recenti studi hanno portato a pensare che la moglie del pittore sia morta a causa della peste che colp\u00ec Verona tra il 1510 e il 1512 in seguito alla guerra della Lega di Cambrai e alle disfatte veneziane. Di questi anni \u00e8 la realizzazione de \"I Santi Rocco, Sebastiano e Giobbe\" conservato nella chiesa di San Tomaso Cantuariense.\nGirolamo torn\u00f2 a sposarsi con una donna molto pi\u00f9 giovane di lui, Cecilia, dalla quale ebbe tre figli, Zuan Paolo, Agnese, Granata.\nIn seguito agli sconvolgimenti della trascorsa guerra, i padri di Santa Maria in Organo decisero di rinnovare la loro chiesa e commissionarono ai due migliori pittori cittadini, Francesco Morone e Girolamo Dai Libri, la decorazione delle portelle del nuovo organo. Secondo le testimonianze, i due maestri, grandi amici, lavorarono in perfetta sintonia e armonia, senza mai litigare e dividendosi il lavoro con equit\u00e0.\nSuccessive a questo lavoro di successo furono alcune delle maggiori opere di Girolamo, come la \"pala di San Leonardo\" e la \"Madonna con il Bambino e sant'Anna\", oggi conservata alla National Gallery di Londra.\nImportanti testimonianze attribuibili a Girolamo dai Libri come abile miniatore le troviamo in tre corali custoditi presso l'Abbazia di San Benedetto in Polirone di San Benedetto Po, due dei quali datati 1554 e 1555, recanti anche la firma \"Theodorus de Castrogofredo\" (Teodoro da Castel Goffredo), valente amanuense (\"scriptor\") del tempo.\nIl maestro si spense nel 1555 a Verona, dove aveva sempre vissuto e ottenuto grandi riconoscimenti.\nAttualit\u00e0.\nL'Assessorato alla Cultura del Comune di Verona, assieme all'Associazione Musei d'Arte e Monumenti ha organizzato una mostra dedicata al maestro veronese Girolamo Dai Libri aperta dal 12 luglio 2008 sino 15 febbraio 2009 nella Sala Boggian del Museo di Castelvecchio."}
{"id": "1937909", "revid": "110942397", "url": "https://it.wikipedia.org/wiki?curid=1937909", "title": "Salvo buon fine", "text": "Nella tecnica bancaria italiana e nella pratica commerciale in genere, la clausola di salvo buon fine (spesso indicata in sigla come \"s.b.f.\" o \"sbf\") \u00e8 una condizione della ricezione di un pagamento effettuato mediante la girata di un titolo, pagamento del quale si d\u00e0 quietanza provvisoria; quando il titolo verr\u00e0 portato all'incasso, in assenza di contestazioni sulla validit\u00e0 e/o sulla copertura del titolo, e quindi a titolo onorato, il pagamento si considerer\u00e0 perfezionato e con esso sar\u00e0 assolta l'obbligazione di chi deve effettuare il pagamento, e non in tempo reale come in altri paesi.\nIn pratica, il titolo (il caso tipico riguarda un pagamento effettuato con assegno bancario) viene accettato con presunzione temporanea di validit\u00e0 e dal momento dell'accettazione possono immediatamente farsi decorrere conseguenze pratiche del pagamento (ad esempio la consegna di un bene o l'erogazione di un servizio o l'esecuzione di una prestazione); tuttavia, se il titolo viene accettato con questa condizione, l'eventuale successivo mancato buon fine comporta giuridicamente che il pagamento non \u00e8 stato effettuato.\nLa pratica commerciale di ricevere titoli salvo buon fine presenta il vantaggio di consentire di dare immediato effetto alle obbligazioni contrattuali legate al pagamento, senza dover attendere i tempi per la negoziazione dell'assegno, che in Italia non \u00e8 ancora in tempo reale, come nel resto del mondo, ma presenta anche alcuni rischi concretamente riferiti al mancato pagamento del titolo. \nIl \"fine\" dell'assegno bancario.\nSpecie nella pratica commerciale, ma anche nei rapporti economici fra privati, in Italia, il buon fine si applica principalmente ai contratti in cui il pagamento \u00e8 costituito da un assegno bancario. A differenza infatti di quelli effettuati con assegno circolare, ad esempio, l'assegno bancario non necessariamente verr\u00e0 onorato dallo sportello sul quale \u00e8 tratto, presentandolo cio\u00e8 all'incasso non \u00e8 detto che se ne riceva sempre il corrispondente valore in moneta.\nSe la banca di traenza corrisponde all'intestatario il denaro indicato nell'assegno, il pagamento si perfeziona perch\u00e9 la condizione relativa al \"buon fine\" \u00e8 verificata: chi doveva ricevere il pagamento ha ottenuto ci\u00f2 che gli spettava, quindi chi doveva pagare ha pagato e pertanto i rapporti giuridici si perfezionano automaticamente senza necessit\u00e0 di ulteriore specificazione. Il fine \"buono\" \u00e8 perci\u00f2 quello in cui l'assegno \u00e8 onorato dalla banca di traenza.\nSe viceversa l'assegno non \u00e8 onorato, il pagamento risulta come non effettuato. Il problema risiede proprio nella citata gi\u00e0 anticipata esecuzione delle obbligazioni di chi doveva ricevere il denaro, perci\u00f2 un bene potrebbe essere stato consegnato, un servizio reso e comunque la prestazione dovuta eseguita, ma in mancanza di pagamento. In dipendenza dei termini di contratto e dell'eventuale qualit\u00e0 di esecutivit\u00e0 del titolo, chi ha ricevuto il titolo dovr\u00e0 attivarsi e agire per l'ottenimento di quanto di sua spettanza. Un problema accessorio \u00e8 in genere rappresentato dai tempi di comunicazione del mancato buon fine, quando l'assegno sia stato affidato dal ricevente alla propria banca per negoziarne l'incasso con eventuale accredito sul proprio conto.\nIl \"fine\", buono o non buono, si verifica perci\u00f2 soltanto presso la banca trattaria. O allo sportello, in caso di presentazione diretta, o a seguito degli scambi intrattenuti fra banche nella cosiddetta \"camera di compensazione\", in cui si scambiano giornalmente i titoli rispettivamente ricevuti per l'incasso dai propri clienti.\nIl \"mancato buon fine\" dell'assegno bancario.\nIl problema pi\u00f9 frequente \u00e8 la mancanza parziale o totale di \"copertura\" dell'assegno, detta tecnicamente \"mancanza di provvista\": se nel momento della sua presentazione all'incasso sul conto corrente non ci sono sufficienti fondi per raggiungere l'importo dell'assegno, l'assegno (che si definisce \"\"scoperto\" o \"a vuoto\"\") non verr\u00e0 onorato.\nOltre al caso della integrale falsit\u00e0 dell'assegno (assegno tipograficamente realizzato illegalmente), ed a quello dell'assegno rubato od a firma falsificata, vi sono poi i casi dell'assegno emesso da soggetto privo di legittimazione ad emetterne, vuoi perch\u00e9 non sia il titolare del conto corrente, vuoi perch\u00e9 ad esempio l'assegno sia tratto su un conto intestato a soggetto del quale chi lo spicca dichiari di avere la rappresentanza e nella verifica dell'effettiva rappresentanza si manifesti errore o dolo. In questo caso, tecnicamente detto \"mancanza di autorizzazione\", le responsabilit\u00e0 individuali della persona fisica che ha spiccato l'assegno si aggiungono alle responsabilit\u00e0 della persona giuridica per conto della quale lo aveva emesso, indipendentemente dal fatto che la persona giuridica irregolarmente rappresentata fosse tenuta o meno a quel pagamento.\nL'emissione irregolare di assegni, sia in mancanza di provvista che in mancanza di autorizzazione, in Italia una volta era reato, ma in tempi recenti le fattispecie sono state convertite ad illeciti amministrativi.\nVi possono poi essere anche irregolarit\u00e0 formali come quelle nelle girate degli assegni o quelle relative all'errore nella intestazione. Sono pi\u00f9 rare complicazioni derivanti da furbesca combinazione di limiti accessori come la non trasferibilit\u00e0 e la doppia barratura; il portatore dell'assegno perci\u00f2, ove il cassiere dell'istituto di traenza si rifiuti (legittimamente) di onorarlo, pu\u00f2 solo versarlo su un proprio conto corrente di corrispondenza, con dispendio di tempi nei quali potrebbe avvenire una chiusura del conto di traenza, oppure potrebbero decadere eventuali termini di presentazione. Questi consistono nel principio che dalla data riportata sull'assegno le banche possono prevedere un certo numero di giorni entro i quali presentare l'assegno per l'incasso a pena di vederlo non onorato. Inoltre pu\u00f2 riscontrarsi una non rispondenza della firma a quella depositata presso l'istituto di traenza o piccoli errori materiali su data e luogo di traenza. In questi casi l'incasso sarebbe reso difficoltoso o del tutto impedito per ragioni procedurali delle quali la responsabilit\u00e0 potrebbe non essere ascritta al soggetto che emette l'assegno ma a colui che, non applicando le comuni cautele, lo riceva.\nAltre gravi cause di mancato buon fine potrebbero essere la chiusura del conto corrente sul quale l'assegno \u00e8 spiccato o la perdita della capacit\u00e0 giuridica di chi lo ha emesso.\nIn sistemi di diritto anglosassone e germanico, \u00e8 consentito il \u00abrichiamo\u00bb dell'assegno dopo la sua emissione: anche dopo cio\u00e8 che l'assegno sia stato ricevuto, chi l'aveva emesso potrebbe \"bloccarlo\" ordinando legittimamente alla sua banca di non pagarlo. Questa pratica \u00e8 diffusa anche per le transazioni online, nelle quali un pagamento effettuato con carta di credito potrebbe essere richiamato.\nIn pi\u00f9, per quanto riguarda la negoziazione di assegni bancari (o simili titoli) tratti su istituti di paesi stranieri, pu\u00f2 accadere che problemi di vario genere, non ultime l'assenza di relazioni commerciali dirette (anche solo fra gli istituti di credito del traente e del percipiente) ed una insufficiente tutela giuridica del negozio giuridico a causa di problemi di diritto internazionale, richiedano procedure di incasso eccessivamente onerose o addirittura impediscano l'incasso.\nProtezioni contro il mancato buon fine dell'assegno.\nContro il mancato buon fine dell'assegno le principali protezioni sono di natura essenzialmente eterodossa, dal momento che la principale consiste nel ricorso diretto od indiretto a servizi di natura assicurativa, in mancanza di un metodo punitivo giuridico funzionante. Questi servizi coprono il rischio di mancato pagamento applicando parametri di varie nature e presumendo quindi coefficienti di rischio estrapolati da statistiche generali. \nUn sistema indiretto, cui ricorrono ad esempio i commercianti, \u00e8 l'adesione a servizi di verifica immediata, i quali a seguito di accesso a dati come quelli detenuti da una centrale rischi assegnano una autorizzazione molto simile a quella richiesta per l'accettazione delle carte di credito: il commerciante comunica telefonicamente i dati dell'assegno proposto in pagamento ed il sistemista confronta dati del conto e dell'emittente e fornisce in breve tempo la risposta. Se l'autorizzazione viene concessa, in caso di successivo mancato buon fine il danno sar\u00e0 a carico del servizio di verifica, che a sua volta \u00e8 per l'appunto assicurato contro questi rischi.\nQuesti servizi per\u00f2, in ragione dei loro costi, non sono alla portata del singolo privato che occasionalmente riceva assegni in pagamento e che non ha molti altri modi di tutelarsi preventivamente, nel momento dell'accettazione del titolo, se non... evitando sinch\u00e9 possibile di ricorrere al salvo buon fine e quindi evitando di accettare assegni bancari in pagamento. Le modifiche introdotte nel sistema bancario dalla normativa in materia di privacy hanno peraltro reso di fatto impraticabile il ricorso al tradizionale metodo del \"consiglio del direttore\", che consisteva nella semplice verifica di copertura del titolo che lo sportello bancario del ricevente richiedeva telefonicamente all'omologo sportello del soggetto emittente; all'esito della verifica il direttore, o chi per lui, \"consigliava\" al suo cliente di accettare o meno l'assegno. La pratica, che sfruttava in senso protettivo il segreto bancario dato che non poteva essere pubblicamente dichiarata, era di buon uso poich\u00e9 se l'assegno fosse risultato scoperto, se lo si fosse presentato all'incasso si sarebbero dovute inevitabilmente attivare procedure automatiche sanzionatorie e burocratiche relative all'emissione di \"assegno a vuoto\"; perci\u00f2 chi doveva ricevere il pagamento, sapendo che l'assegno era a vuoto non lo incassava, potendo nel frattempo pi\u00f9 utilmente provare ad ottenere \"via breve\" dalla controparte un diverso titolo, stavolta valido, ed ottenere quanto di sua spettanza.\nIl \"salvo buon fine\" nella tecnica bancaria.\nAnche nei servizi di credito commerciale la condizione di salvo buon fine \u00e8 posta su un'operazione che comporta l'accredito sul conto corrente del presentatore dell'importo rappresentato da un titolo di credito prima che l'istituto bancario abbia provveduto all'effettivo incasso dell'importo stesso.\nLa funzione di questi servizi bancari \u00e8 quella di fornire liquidit\u00e0 immediata contro presentazione di titoli il cui esito non \u00e8 certo, quindi \u00e8 rilevante ad esempio in operazioni pro solvendo, con rischio quindi a carico di chi presenta i titoli.\nLa clausola sta infatti ad indicare la possibilit\u00e0, da parte dell'istituto di credito, di riaddebitare la somma accreditata senza ulteriori autorizzazioni del correntista, gravata inoltre delle spese sostenute, nel caso in cui non sia stato possibile provvedere all'incasso, ossia che l'operazione non sia appunto \"andata a buon fine\". In linea di massima, l'operazione di riaddebito prevede la restituzione al presentatore del titolo impagato, con allegato l'atto di protesto nel caso dei titoli cosiddetti \"con spese\" (cambiali, tratte accettate e assegni).\nLa clausola di accredito \"salvo buon fine\", oltre agli assegni di cui si \u00e8 detto, si applica tipicamente a diverse operazioni:\nPer estensione, il termine \"salvo buon fine\" definisce in gergo bancario le operazioni che comportano l'applicabilit\u00e0 di questa clausola, e in particolare le operazioni di anticipazione di portafoglio commerciale."}
{"id": "1937912", "revid": "583609", "url": "https://it.wikipedia.org/wiki?curid=1937912", "title": "John Debney", "text": "Ha avuto la nomination all'Oscar alla migliore colonna sonora nel 2005 per il film di Mel Gibson \"La passione di Cristo\" (\"The Passion of the Christ\").\nGli inizi.\nFiglio del produttore della Disney Studios, Louis Debney, John \u00e8 nato e cresciuto nella vicina Glendale, in California, dove inizi\u00f2 a prendere lezioni di chitarra all'et\u00e0 di sei anni e a suonare in gruppi rock in un college. John si \u00e8 laureato in composizione al California Institute of Arts nel 1979. Due settimane dopo la laurea da CalArts, ha ottenuto un lavoro alla Disney. Debney prosegu\u00ec la sua formazione pratica lavorando con la Hanna-Barbera. Dopo questo, Debney ha continuato a progetti televisivi punteggio cos\u00ec diversi come Star Trek, Scooby Doo e \"Dink il piccolo dinosauro\" per il quale ha vinto un Emmy per il miglior titolo principale. \nAll'inizio del 1990, Debney ha cominciato a segnare i film indie e attrazioni Disneyland. Nel 1991, Debney si avvicina sempre di pi\u00f9 al successo, componendo musiche per altri film d'animazione e serie TV. Nel 1993, ha segnato il suo primo studio, la commedia Disney \"Hocus Pocus\" interpretato da Bette Midler. La colonna sonora di Debney per il film, gli ha aperto le porte a Hollywood dove comincia a lavorare in film importanti e con registi famosi, come Peter Hyams o Robert Rodriguez. Il secondo Emmy, arriva nel 1997 per la serie televisiva The Cape con il quale Debney ottiene la fama mondiale. Con questa, diventa richiestissimo e tra il 1997 e il 1999 lavora a moltissimi film. Debney lavorer\u00e0 a molti generi:\ndalla commedia all'horror, dal thriller al drammatico e dall'animazione al fantasy. Lo dimostrano film come:\nBugiardo bugiardo, Paulie - Il pappagallo che parlava troppo, So cosa hai fatto e Le follie dell'imperatore.\nIl successo.\nJohn da allora ha continuato ad avere un punteggio di carriera di compositore molto alto e ci\u00f2 gli ha permesso di lavorare in film molto importanti tra cui: \"Iron Man 2\", \"La passione di Cristo\", \" Una settimana da Dio\",\" Elf\", \" Sin City\", \"Chicken Little - Amici per le penne\", \" Bugiardo bugiardo\", \"Spy Kids\", \" Le follie dell'imperatore\", \" Il Re Scorpione\" e \"Predators\".\nDebney ha anche registrato le partiture per i videogiochi \"Lair\" e \" The Sims Medieval\"."}
{"id": "1937913", "revid": "298055", "url": "https://it.wikipedia.org/wiki?curid=1937913", "title": "Convenzione (Alias)", "text": ""}
{"id": "1937921", "revid": "300067", "url": "https://it.wikipedia.org/wiki?curid=1937921", "title": "Qualificazioni al Campionato europeo maschile di pallacanestro 2009", "text": "Le qualificazioni per il Campionato europeo di pallacanestro 2009 mettono in palio 8 posti per gli Europei 2009 in Polonia.\nIl 16 febbraio 2008 si \u00e8 tenuto a Venezia il sorteggio per i gironi di qualificazione: accedono alla fase finale le prime 2 di ogni girone (solo la prima nel girone D) che avranno ottenuto la miglior percentuale di vittorie.\nLa terza e la quarta classificata del gruppo A, la terza del gruppo B e C e la seconda e terza del gruppo D disputeranno l\"'Additional Qualifying Round\", dal quale solo la vincente si qualificher\u00e0 alla fase finale.\nLe ultime di ogni girone giocheranno invece il \"Relegation Round\", che vedr\u00e0 le due peggiori squadre retrocedere nella Division B.\nSquadre qualificate.\nNazione ospitante:\nTramite la partecipazione alle olimpiadi:\nTramite la partecipazione alle qualificazioni del torneo olimpico:\nTramite il torneo di qualificazione:\nTramite l'Additional Qualifying Round:"}
{"id": "1937928", "revid": "392623", "url": "https://it.wikipedia.org/wiki?curid=1937928", "title": "Istituto reale di tecnologia", "text": "L'Istituto Reale di Tecnologia (in inglese KTH Royal Institute of Technology e in svedese Kungliga Tekniska h\u00f6gskolan, abbreviato \"KTH\") \u00e8 un politecnico svedese. Si tratta del centro di ricerca tecnologica pi\u00f9 grande di tutta la Scandinavia e uno dei pi\u00f9 importanti d'Europa.\nStoria.\nLa storia del KTH ha avuto inizio nel 1827, quando il Teknologiska Institutet (Istituto di tecnologia) comincia a cedere il passo in settori tecnologici con un forte approccio pratico al fine di accompagnare la crescente domanda di ingegneri, eseguendo il processo di industrializzazione iniziato in Svezia. Nel 1877 la scuola prende il nome di \"Kungliga Tekniska H\u00f6gskolan\", continuando a espandere le sue aree di competenza. Gi\u00e0 nel 1867 erano esistenti le facolt\u00e0 di meccanica, chimica, ingegneria e mineralogia. Furono successivamente introdotte quelle di architettura (1877), ingegneria elettrotecnica (1901), ingegneria navale (1912), fisica (1932), informatica (1983) ed economia industriale (1990).\nIl reattore nucleare.\nDopo la seconda guerra mondiale, per disporre di adeguate difese ad eventuali attacchi nucleari, fu costruito dopo anni di ricerca un reattore di 300\u00a0kW (poi ampliato a 1 MW) denominato \"Reaktor 1\", R1, in una stanza a 25 metri sotto il suolo del centro universitario. Alle 18:59 del 13 luglio 1954 si raggiunse la prima massa critica, cos\u00ec la prima considerevole reazione nucleare svedese ebbe luogo. Il reattore R1 \u00e8 stato il principale luogo per quasi tutta la ricerca nucleare svedese fino al 1970, anno in cui fu ufficialmente dichiarato fuori uso, quando si scelse di cessare la sua attivit\u00e0 in una zona densamente popolata come Stoccolma."}
{"id": "1937932", "revid": "1305772", "url": "https://it.wikipedia.org/wiki?curid=1937932", "title": "Renato Kizito Sesana", "text": "Biografia.\nViene ordinato sacerdote nel 1970.\nAssume il nome di \"Kizito\" (il nome del pi\u00f9 piccolo dei Santi martiri dell'Uganda, proclamati beati da Paolo VI nell'anno in cui \u00e8 entrato in noviziato) collabora con il mensile \"Nigrizia\", che diriger\u00e0 inizialmente dal 1973 al 1975. Nel 1977 si laurea in Scienze politiche all'Universit\u00e0 di Padova, con una tesi sui neri americani nella chiesa cattolica e compie frequenti viaggi in Africa.\nNel 1977 diventa missionario in Africa, dapprima in Zambia, dove trascorre tre anni in una missione rurale per poi trasferirsi alla periferia di Lusaka. In Zambia fonda Koinonia, una comunit\u00e0 che opera con i bambini di strada, nei mass media e nella formazione per la giustizia e la pace. Dal 1988 vive a Nairobi, dove ha fondato \"New People\", periodico comboniano dell'Africa anglofona, che condurr\u00e0 fino al 1995. New People \u00e8 tuttora una delle riviste cattoliche pi\u00f9 diffuse nell'Africa anglofona. Nel 1991, sulla scia dell'esperienza maturata nella capitale zambiana, fonda anche a Nairobi la comunit\u00e0 Koinonia: ne fanno parte una quarantina di membri, alcuni dei quali con le rispettive famiglie, impegnati nel campo dell'assistenza ai bambini di strada, sviluppo, microcredito ed educazione alla pace.\nSuccessivamente ha animato la nascita di una nuova comunit\u00e0 di Koinonia sui monti Nuba del Sudan ed ha continuato l'impegno per i bambini di strada, cos\u00ec che agli inizi del 2015 Koinonia conta sette centri a Nairobi e uno, con diverse articolazioni, a Lusaka.\n\u00c8 anche socio fondatore dell'ONG Amani ONLUS.\nDal 1995 al 2001 compie attivit\u00e0 pubblicistica con una rubrica sul \"Sunday Nation\", il quotidiano pi\u00f9 diffuso del Kenya, dove racconta tra le altre cose delle sue missioni nel Sudan meridionale, regione in guerra. Si fa promotore di diverse iniziative editoriali legate all'Africa, come nel 2005 \"Peacelink - Africa\" un portale web sulle iniziative africane per la pace, e, nel 2007, \"the Big Issue\" Kenya, il primo giornale di strada keniota. Il giornale ha per\u00f2 dovuto sospendere le pubblicazioni per problemi economici dopo solo 3 anni di attivit\u00e0.\nHa ispirato e sostenuto la nascita di \"NewsFromAfrica.org\", che ospita articoli scritti da giornalisti africani.\nNel gennaio 2008 ha inaugurato il blog \"Una Vita in Africa\" e dal 2013 collabora con il giornale The Post Internazionale.\nHa pubblicato 14 libri e ne ha tradotti parecchi altri.\nNel 1999 \u00e8 stato incaricato dalla Conferenza Episcopale del Kenya di avviare la radio cattolica nazionale, che nel 2003, dopo numerose difficolt\u00e0 per ottenere la licenza dal governo di Moi inizia a operare col nome di \"Radio Waumini\"; Sesana la dirige fino agli inizi del 2006.\nDal 1990 al 2002 e dal 2007 a settembre 2012 \u00e8 stato direttore responsabile di \"Nigrizia\".\nControversie.\nNel giugno 2009 \u00e8 stato oggetto di un'inchiesta per abuso sessuale nei confronti di giovani ospiti dei centri di Koinonia. Il missionario in quella occasione ha dichiarato: \"Non ho mai violentato alcun bambino in Kenya, n\u00e9 altrove. Sono pronto ad affrontare chiunque tenti di provare il contrario\". A suo giudizio le accuse nei suoi confronti erano calunnie per tentare di appropriarsi delle propriet\u00e0 della comunit\u00e0 di accoglienza dei bambini e delle bambine di strada. A difesa del missionario comboniano si \u00e8 schierata la Tavola della Pace che ha raccolto le firme di solidariet\u00e0 di vari giornalisti ed esponenti dell'associazionismo italiano tra cui Corradino Mineo e don Luigi Ciotti. Successivamente il missionario \u00e8 stato completamente scagionato da ogni accusa dalla polizia keniota e la Procura Generale di Nairobi ha archiviato il caso. Nel giugno 2010, Padre Kizito ha presentato tre querele per diffamazione contro alcuni mass media kenioti per aver riportato notizie false e non documentate. Una analoga accusa formulata nel 2011 da un suo collaboratore si \u00e8 infine risolta in un nulla di fatto in quanto le indagini non hanno dato evidenza dei fatti contestati. L'associazione Amani ha rigettato queste accuse evidenziando un clima di pesante intimidazione e di violenze che avrebbe lo scopo di destabilizzare la comunit\u00e0 di accoglienza fondata da Padre Kizito."}
{"id": "1937933", "revid": "729019", "url": "https://it.wikipedia.org/wiki?curid=1937933", "title": "Strada statale 181 di Maida e Squillace", "text": "La ex strada statale 181 di Maida e Squillace (SS 181), ora strada provinciale 162/1 ex SS 181 Bivio SS 19 dir (prog.va km 0+000)-Cortale (prog.va km 14+300) (SP 162/1) dall'innesto con la SS 19 dir a Cortale e strada provinciale 162/2 ex SS 181 Cortale (prog.va km 14+300)-Girifalco-Squillace-SS 106 (prog.va km 44+400) (SP 162/2) da Cortale a Squillace Lido, \u00e8 una strada provinciale italiana che si sviluppa nella provincia di Catanzaro.\nStoria.\nLa strada statale 181 venne istituita nel 1953 con il seguente percorso: \"Innesto presso la casa cantoniera di Maida con la diramazione della SS. n. 19 al bivio Pedadace - Incrocio con la SS. n. 106 - stazione di Squillace.\"\nPercorso.\nLa strada ha origine dallo svincolo con la strada statale 19 dir delle Calabrie e raggiunge dopo un breve tratto l'abitato di Maida. Lungo il suo percorso attraversa Jacurso, Cortale, Girifalco e Amaroni prima di scendere verso il litorale ionico passando per Squillace e terminando presso la sua frazione costiera di Squillace Lido all'innesto con la strada statale 106 Jonica.\nIn seguito al decreto legislativo n. 112 del 1998, dal 2002 la gestione \u00e8 passata dall'ANAS alla Regione Calabria, che ha provveduto al trasferimento dell'infrastruttura al demanio della Provincia di Catanzaro."}
{"id": "1937940", "revid": "767487", "url": "https://it.wikipedia.org/wiki?curid=1937940", "title": "Willi Neuberger", "text": "Carriera.\nClub.\nLa sua carriera si svolse interamente in Bundesliga tra le squadre di , , Wuppertaler SV ed Eintracht Francoforte. Con l'Eintracht vinse per due volte la coppa di Germania e per una la Coppa UEFA.\nCon 520 presenze in massima serie fu il recordman di presenze per molto tempo, fino a quando non fu superato dal suo ex compagno di squadra Karl-Heinz K\u00f6rbel, detentore del primato. Al 2012 occupa l'ottavo posto della classifica.\nNazionale.\nCon la vanta due presenze in Nazionale, entrambe giocate nel 1968."}
{"id": "1937956", "revid": "125903987", "url": "https://it.wikipedia.org/wiki?curid=1937956", "title": "Episodi di Galactica (serie televisiva 1978)", "text": "In Italia \u00e8 stata trasmessa in prima visione su Canale 5 dall'ottobre al dicembre del 1982.\nBattaglie nella galassia.\nTrama.\nLa Guerra Cylone \u00e8 finita: grazie alle trattative del Conte Baltar, una conferenza di pace sta per essere avviata tra umani e macchine presso la luna di Cimtar. L'unico membro del Consiglio dei dodici diffidente nei confronti delle intenzioni dei Cyloni \u00e8 Adama, comandante della Battlestar \"Galactica\". Intanto due Viper in pattuglia, pilotati dai figli di Adama, Apollo e Zac, si imbattono in Tanker Cyloni, e vengono attaccati da una squadriglia di caccia: Apollo riesce a tornare sul Galactica, mentre il Viper di Zac viene abbattuto. Il Galactica attiva i propri sistemi di difesa, e grazie a questa mossa \u00e8 l'unica nave militare a sopravvivere all'imboscata di un'intera armata Cylone. I robot attaccano anche i dodici pianeti, devastandoli. Adama riesce a radunare duecentoventi navi, con le quali partir\u00e0 per un lungo viaggio alla ricerca della leggendaria \"tredicesima colonia\": la Terra. Vi sono vari dissidi all'interno della Flotta, soprattutto a causa della mancanza di risorse di gran parte dei sopravvissuti, mentre sulla nave di lusso \"Rising Star\" i pi\u00f9 facoltosi vivono in abbondanza di cibo e divertimenti. Per raggiungere il pianeta Carillon con lo scopo di fare rifornimento di tylium, la Flotta deve passare attraverso la Nova di Madagon, preventivamente minata dai Cyloni. Il passaggio \u00e8 reso sicuro dai piloti Starbuck e Boomer, che distruggono le mine. Le navi giungono a Carillon, dove scoprono un gigantesco casin\u00f2 capace di assicurare a tutti i superstiti illimitati divertimenti e soddisfazioni. Dopo la scomparsa di alcuni coloniali, l'equipaggio del Galactica scopre che il casin\u00f2 \u00e8 una trappola organizzata dagli Ovions, specie insettoide e antropofaga di Carillon anch'essa parte dell'Alleanza Cylone. Starbuck e Apollo salvano gli umani prigionieri e danno fuoco alle miniere di tylium, mossa che porter\u00e0 alla distruzione del pianeta. Tornati a bordo del Galactica, contrastano un'altra armata Cylone, guidata da una Base Stellare con l'Imperatore Cylone a bordo. Ingannando la flotta nemica, costringono la Base Stellare ad avvicinarsi alla superficie del pianeta, che esplode portando con s\u00e9 la nave nemica e l'Imperatore. La Flotta \u00e8 nuovamente salva. Alla fine, Baltar viene portato al cospetto del nuovo Imperatore, che invece di farlo uccidere, come era intenzione del predecessore, affida all'umano il compito di rintracciare gli umani in fuga, con una Base Stellare e il Cylone di Serie IL Lucifero al suo comando.\nKobol, il pianeta delle antiche leggende (prima parte).\nTrama.\nApollo annuncia il suo imminente matrimonio con Serina, donna salvata dalla distruzione di Caprica insieme al figlio Boxey, con estremo disappunto dell'amico Starbuck. Apollo poco dopo si avventura all'interno di un immenso spazio vuoto sulla rotta del Galactica, e grazie a Starbuck riesce a tornare sano e salvo sul Galactica. Intanto i due piloti Jolly e Boomer atterrano su un asteroide, occupato da una base Cylone, e a loro insaputa vengono contagiati da una malattia. Tornati a bordo, involontariamente trasmettono il morbo a gran parte dei piloti che erano presenti alla festa di addio al celibato di Apollo, rendendo virtualmente inagibile la squadriglia di Viper. Adama scopre una menzione dello stesso vuoto nei testi sacri delle dodici colonie, ed Apollo scopre che Serina \u00e8 una recluta del nuovo squadrone di piloti. Visto l'aggravarsi degli ammalati, Adama non ha altra scelta se non inviare i cadetti sull'asteroide a scoprire la fonte del morbo. I cyloni vengono abbattuti, e lo shuttle medico pu\u00f2 raccogliere campioni. Il Galactica cos\u00ec si dirige verso il vuoto.\nKobol, il pianeta delle antiche leggende (seconda parte).\nTrama.\nLa Flotta prosegue all'interno del vuoto. Adama rivela al primo ufficiale, il colonnello Tigh, il passaggio del Libro della Parola dove \u00e8 descritto quella stessa zona dello spazio. Il radar rivela un caccia Cylone all'inseguimento della flotta, e Starbuck \u00e8 mandato in missione con Apollo e Serina, venendo per\u00f2 catturato e portato in una Base Stellare al cospetto di Baltar. Apollo e Serina si sposano e, durante il matrimonio, appare una stella, intorno alla quale orbita il pianeta Kobol, mondo d'origine del genere umano. Scesi sul pianeta, Adama, Serina ed Apollo scoprono la tomba del Nono Signore di Kobol, durante il regno del quale una grande catastrofe costrinse le tredici colonie ad abbandonare il pianeta. Grazie al medaglione posseduto da Adama, riescono ad introdursi nella tomba, sperando di trovare ulteriori informazioni sul fato della tredicesima colonia, stabilitasi sulla Terra. Ricompare Baltar, spacciandosi nuovamente per alleato degli umani, che consiglia ad Adama un piano per mettere in ginocchio l'Alleanza Cylone attaccando direttamente il pianeta dei Cyloni, fingendosi prigionieri di Baltar. Come segno di benevolenza, ha fatto liberare Starbuck, che ritorna al campo base del Galactica. I quattro riescono a trovare la stanza funeraria del Nono Signore di Kobol, ma in risposta al tentativo di Baltar di profanare la tomba l'edificio inizia a sgretolarsi. I caccia Cyloni iniziano ad attaccare il campo base, e le nuove reclute, insieme a Starbuck e ai piloti ancora non pienamente guariti partono al contrattacco. Adama scopre una serie di geroglifici che indicano il percorso della Tredicesima Colonia verso la Terra, ma a causa dell'attacco dei Cyloni non riesce a concludere la decifrazione ed \u00e8 costretto a fuggire dalla tomba, mentre Baltar rimane intrappolato al suo interno e verr\u00e0 in seguito salvato dai Cyloni. La battaglia aerea vede vincitori gli umani, ma all'uscita della tomba Serina viene colpita da un Centurione Cylone e muore a bordo del Galactica. Apollo dunque decide di adottare il figlio di Serina, Boxey.\nOcchio Rosso.\nTrama.\nApollo a bordo del suo Viper viene attaccato da quattro caccia Cyloni. L'inseguimento dura a lungo e il Viper termina il propellente e constringe Apollo ad atterrare su un pianeta vicino. \nApollo si ritrova nel fitto di una foresta dove un ragazzo, Puppis, lo trova.\nApollo viene accolto in casa da Puppis e da Bella la giovane madre, e viene a sapere di trovarsi sul pianeta Equellus, un pianeta dove la vita si svolge come nel selvaggio vecchio west, la sua popolazione \u00e8 sottomessa a un malvagio boss, chiamato La Certa, grazie al pistolero, suo braccio destro, conosciuto come Occhio Rosso. Bella questo pistolero lo descrive come un essere inquietante con un unico occhio rosso, ed anche come responsabile della morte del marito.\nDurante la sua permanenza in casa di Bella, Apollo viene riconosciuto come Guerriero Coloniale, per i suoi abiti e la sua arma, dal fratello di lei, Bootes. Bootes racconta ad Apollo che anche il marito di Bella era un Guerriero.\nL'atterraggio del Viper ha attirato l'attenzione anche di La Certa, che invia il fidato Occhio Rosso a controllare. Apollo scopre perch\u00e9 questi \u00e8 chiamato Occhio Rosso quando arriva a casa di Bella. \u00c8 un Cylone.\nLa stirpe dei peccatori.\nTrama.\nScorpion si offre volontario per una difficile missione e come ricompensa il Comandante Adama gli offre un soggiorno sulla Rising Star, una nave di lusso della flotta Coloniale.\nScorpion trascorre piacevolmente il tempo in una cabina della nave con Cassiopea. Tutto sembrava filare liscio quando a bordo compare Athena, figlia del Comandante Adama e rivale di Cassiopea. Si viene a creare una difficile situazione in cui Scorpion passa da una cabina all'altra della nave cercando di non far capire a nessuna delle due donne la presenza dell'altra.\nSul Galactica intanto viene intercettata una comunicazione a lungo raggio proveniente da un lontano pianeta al di l\u00e0 di un vasto campo di asteroidi che sembra indicare la presenza di vita umana.\nScorpion viene richiamato sul Galactica, interrompendo il \"piacevole\" soggiorno sulla Rising Star, per raggiungere la fonte delle trasmissioni pilotando un viper da ricognizione, disarmato, potenziato e dotato di un Computer a Risposta Orale Attiva (CORA), Scorpion apprezza molto questo viper, ma non molto CORA, che dimostra di aver un caratterino che non gli va a genio e non gli consente di pilotare manualmente il viper. \nZero, il pianeta dei ghiacci eterni (prima parte).\nTrama.\nUna speciale task force, formata principalmente da detenuti, viene inviata sul pianeta Aracta per distruggere un gigantesco cannone pulsar comandato dai Cyloni e posto direttamente sul percorso della flotta coloniale. Starbuck per una volta \u00e8 desideroso di unirsi alla spedizione in quanto sullo stesso pianeta in precedenza ha perso un cadetto. Una volta sul pianeta la squadra si rende conto che due clandestini si sono uniti alla missione il piccolo Boxey e il suo fido Muffit.\nZero, il pianeta dei ghiacci eterni (seconda parte).\nTrama.\nApollo e il team di specialisti, formato da detenuti, sfidano la montagna innevata per raggiungere e far esplodere il cannone Pulsar creato dal Dottor Ravashol, I detenuti nel mentre stanno pianificano un piano di fuga e Scorpion \u00e8 ancora determinato a trovare il modo per salvare il cadetto Cree disperso sul pianeta. I cloni Theta, creati dal dottor Ravashol come forza lavoro per la realizzazione dell'arma, si oppongono alla distruzione della stessa.\nI magnifici guerrieri.\nTrama.\nDopo l'attacco dei Cylon in cui due delle navi agricole della flotta coloniale sono state distrutte e l'ultima resa inutilizzabile, Il Comandante Adamo vorrebbe recasi sul pianeta Sectar, nel quadrante Zeta, con la speranza di scambiare un vecchio potenziatore di semi. Sfortunatamente, il potenziatore \u00e8 di Lady Belloby, la quale non vi rinuncer\u00e0 se il comandante non la cortegger\u00e0. Intanto sul pianeta, gli abitanti della piccola comunit\u00e0 Agricola di Serenity sono alla ricerca di un nuovo sceriffo che tenga a bada i Boray, esseri che razziano la citt\u00e0 ad ogni luna piena.\nI guerrieri del domani.\nTrama.\nAbbattuto dai Cyloni, Scorpion si schianta su Attila, un pianeta al limite estremo del Settore Omega. l\u00ec si ritrova sotto l'attacco di un manipolo di Cyloni, ma viene salvato da una famiglia composta di ragazzi. Kyle, il giovane capo di questi autoproclamati guerrieri, quasi da subito studia un piano per offrire al Comandante dell'avamposto Cylone uno scambio, Scorpion in cambio di suo padre da loro detenuto.\nL'attacco dei Cylon.\nTrama.\n\u00c8 trascorso un anno da quando il Galactica e la flotta coloniale in fuga hanno iniziato il viaggio alla ricerca del mitico pianeta Terra, e abbondanti forniture di carburante della flotta sono ormai estremamente basse, al punto che la flotta civile deve arrestare i propulsori delle navi andando alla deriva nello spazio. Pattugliando in avanscoperta, il capitano Apollo e il tenente Scorpion vengono colpiti da sue velivoli, ma che dopo un lungo inseguimento i loro aggressori si rivelano essere viper coloniali! Questi viper son pilotati dai tenenti Sheba e Bojay, piloti della Pegasus, una battlestar che si pensava distrutta due anni prima durante l'attacco sferrato dall'impero Cylone al pianeta alleato di Molecay.\nFiamme nello spazio.\nTrama.\nIl Galactica cade nuovamente sotto attacco Cylone, ma questa volta i Cyloni hanno una nuova strategia. Invece di sparare sulla nave fanno schiantare i loro raider su essa. Questo attacco kamikaze fa scoppiare un incendio sul Galactica, intrappolando molti membri dell'equipaggio, tra cui Athena, Boomer e Boxey. Gli impatti iniziali rimane ferito gravemente anche Adamo, la cui vita \u00e8 ora in pericolo. L'equipaggio pu\u00f2 spegnere il fuoco e salvare la Galactica e sopravviver\u00e0 Adamo per comandarlo?\nGuerra tra Bene e Male (prima parte).\nTrama.\nLo Squadrone di addestramento viene superato da una nave luminosa che successivamente scompare. Indagando su un pianeta rosso, Apollo, Scorpion e Sheba trovano un'astronave schiantata e un solitario sopravvissuto, il misterioso conte Iblis. Dopo che Sheba lo porta in tour sul Galactica e sulle altre navi della flotta, il carismatico conte si offre di compiere prodigiosi miracole se gli vennisse consegneta il comando della flotta.\nGuerra tra Bene e Male (seconda parte).\nTrama.\nIl Conte Iblis ha portato il nemico della flotta Coloniale e traditore , Baltar, davanti al Consiglio dei Dodici. Mentre i Coloniali festeggiano, Adamo e Apollo giungono alla conclusione che il segreto sull'identit\u00e0 di Iblis pu\u00f2 essere trovato solo all'interno del relitto della nave dove lo incontrarono per la prima volta.\nI normanni.\nTrama.\nSulla Rising Star, tre borelliani sono a caccia del sangue di un certo Capitano Dimitri. Questi altro non \u00e8 che un vecchio furfante che vive di espedienti e che adesso si fa chiamare Chamelion. Resosi conto che i tre borelliani lo stanno braccando, il vecchio aggancia Scorpion suggerendogli che \u00e8 lui il padre che il guerriero non ha mai conosciuto. Scorpion porta Chameleon sul Galactica per provare quanto dice, ma \u00e8 solo una scusa per trovare un modo di sgattaiolare via dalla flotta \nScorpion sotto accusa.\nTrama.\nScorpion impegnato in una partita di triade, un gioco che una via di mezzo tra la pallacanestro ed il football, viene costantemente colpito dai colpi del strafottente e collerico sergente Ortega, Scorpion risponde ai colpi trasformando il confronto in una rissa che causa l'espulsione di entrambi dal gioco. Scorpion sta per riprendere la rissa con Ortega quando viene fermato da Cassiopea, ed i due si separano. Dopo che Ortega si \u00e8 ripulito viene affrontato e colpito a morte. Scorpion intanto viene visto correre verso l'hangar navette prima che venga ritrovato il corpo di Ortega. Quando viene fermato la sua pistola laser viene sequestrata e sottoposta ad un esame che rivela che quella \u00e8 l'arma del delitto. Scorpion viene incarcerato ma questi professa la sua innocenza ma al contempo sta cercando una via di fuga. Riuscito a fuggire Scorpion sale a bordo di un Viper, ma viene convinto a fermarsi da Apollo, che controllando il passato di Ortega, scopre che lo stesso Ortega conosceva un uomo di nome Charybdis, che a quanto risulta era il pilota personale di Baltar ed implicato nel sabotaggio del sistema di difesa Inter-Coloniale che ha reso possibile il successo dell'attacco Cylone alle Colonie. Apollo e Boomer scoprono che Ortega aveva ricattato tre uomini per salire a bordo illegalmente della Rising Star nel corso dello stesso attacco. L'unico modo per scoprie ed eliminare il vero traditore \u00e8 ottenere la collaborazione di Baltar, Cosa che sembra essere altamente improbabile.\nI sopravvissuti di Gea.\nTrama.\nApollo e Scorpion si durante una perlustrazione imbattono in una navetta che pensano possa provenire dalla Terra e la portano a bordo del Galactica. A bordo della navetta l'equipaggio in animazione sospesa \u00e8 composto da due adulti e quattro bambini. Il Consiglio dei Dodici prende la decisione di aprire far uscire dall'animazione sospesa l'equipaggio della navetta, ma Adamo non si dichiara d'accordo con la decisione poich\u00e9 questo pu\u00f2 significare mettere in pericolo l'equipaggio stesso. Quando uno dei membri dell'equipaggio, un maschio adulto di nome Michael, viene svegliato trova difficolt\u00e0 a respirare l'aria a bordo del Galactica. Apollo, Scorpion e Cassiopea decidono di scortare la navetta lunare Avion verso la Terra, sua destinazione, sperando di scoprire se i viaggiatori possano essere\u2026\nLa fuga di Baltar.\nTrama.\nCon i nemici apparentemente sconfitti, il Consiglio dei Dodici propone di revocare la legge marziale in vigore dalla distruzione delle Colonie e di dare al Comandante Adama un delegato permanente del Consiglio, Lady Tinia. Nel frattempo, Baltar pianifica la sua fuga dalla nave prigione chiedendo l'aiuto dei borelliani e delle forze dell'ordine del comandante Leiter.\nUno sguardo alla Terra.\nTrama.\nLa misteriosa nave luminosa riappare, dirotta Apollo a bordo del suo Viper nello spazio e lo invia in una missione per salvare il pianeta Terra durante i negoziati di pace con l'Alleanza orientale. Uno degli esseri luminosi prende forma umana per guidare Apollo e lo fa assumendo l'aspetto di un terrestre scomparso di nome Charlie.\nCatturate il Celestra.\nTrama.\nSul Galactica \u00e8 in corso la celebrazione in onore del Comandante Kronus, Scorpion ritrova una sua vecchia fiamma, Aurora e interrompe un appuntamento con Cassiopea per seguire il suo amore perduto sul Celestra. Al loro arrivo, Scorpion e Apollo si trovano nel bel mezzo di un ammutinamento.\nMessaggio dallo Spazio Tempo.\nTrama.\nIn una notte di riposo dal servizio, Apollo porta Scorpion, Cassiopea e Sheba in una delle aree meno esplorate della Galattica, la pi\u00f9 alta delle antiche cupole di astronavigazione del Galactica. Apollo ha passato molto del suo tempo libero nella cupula per ripararla come passatempo e per coltivare la sua passione per l'esplorazione delle stelle lontane. Lo scanner di cui \u00e8 dotata la cupola \u00e8 predisposto per la comunicazione a lungo raggio e, con loro grande sorpresa, rilevarono un segnale, un'immagine di un antico veicolo spaziale simile a quello che una volta volavano nei cieli delle Colonie. Dopo aver mostrato le immagini a Boomer ed al comandante Adamo, lui e Scorpion vengono inviati al comando dei loro Viper a lungo raggio verso un sistema solare all'interno del raggio di trasmissione, ma arrivati l\u00e0 con orrore scoprono una Base stellare Cylone in orbita attorno a uno dei pianeti che compongono il sistema solare, obbiettivo della ricerca della Flotta Coloniale\u2026"}
{"id": "1937959", "revid": "115663467", "url": "https://it.wikipedia.org/wiki?curid=1937959", "title": "Il battaglione perduto", "text": "Il battaglione perduto \u00e8 un film TV del 2001, diretto da Russell Mulcahy e interpretato da Rick Schroder e Phil Mckee che racconta un fatto realmente accaduto durante la Prima guerra mondiale.\nTrama.\nFrancia, Argonne, ottobre 1918.\nMentre la Grande Guerra sta volgendo al termine, un battaglione formato da 9 compagnie della 77\u00aa Divisione statunitense, guidato dal maggiore Charles White Whittlesey \"(Rick Schroder)\", riceve l'ordine di avanzare e tenere una posizione controllata dai tedeschi. Il generale Alexander dice loro che saranno fiancheggiati da una divisione francese e da un'altra americana ma in realt\u00e0 si ritroveranno soli, senza cibo, acqua e medicinali, a doversi difendere per giorni e giorni contro i tedeschi che faranno di tutto per farli ritirare. Dai soldati americani catturati, e poi rilasciati, giungono i messaggi del generale avversario che chiede la loro resa immediata. Ma nessuno vuole arrendersi e tutti i contrattacchi tedeschi falliscono. L'artiglieria americana sparer\u00e0 contro i tedeschi in quella zona ma sbaglier\u00e0 il tiro e pi\u00f9 di 60 uomini moriranno sotto il fuoco amico. Alla fine un aereo alleato perlustrer\u00e0 la zona boschiva entro la quale il battaglione doveva trovarsi. Il pilota riesce a individuarli ma viene colpito; fortunatamente prima di morire riesce a dire al comando americano quello che aveva visto. Dei 600 soldati che erano partiti, meno di duecento riusciranno a tornare indietro."}
{"id": "1937962", "revid": "31886", "url": "https://it.wikipedia.org/wiki?curid=1937962", "title": "Episodi di Galactica (serie televisiva 1980)", "text": "In Italia \u00e8 stata trasmessa in prima visione su Canale 5 dall'ottobre al dicembre del 1982.\nInseguimento nella quarta dimensione (1).\nTrama.\nDopo anni di ricerca, il Galactica trova la Terra. Adamo vorrebbe far atterrare la nave, ma il Dottor Zee, un bambino prodigio, lo sconsiglia in quanto ritiene che se lo facessero i Cyloni attaccherebbero la Terra. Quindi decidono di far scendere sulla Terra alcuni uomini per mettersi in contatto con persone che non li considerino una minaccia e a cui chiedere aiuto per introdurre la tecnologia che porterebbe il pianeta a resistere ad un possibile attacco Cylone. Boxey, che ora \u00e8 adulto ed \u00e8 un guerriero coloniale di nome Troy, e Dillon, un altro guerriero, vengono scelti per essere inviati in Nord America ed entrare in contatto con uno scienziato che crede nella vita extraterrestre. Ma quando arrivano da questo scienziato vengono arrestati perch\u00e9 scambiati per persone malintenzionate. Dopo l'arresto dei due il dottore trova qualcosa che loro avevano perso e comprende chi essi siano. Troy e Dillon fanno sapere allo scienziato che li pu\u00f2 contattare per tramite di Jamie Hamilton, una giornalista che hanno incontrato in precedenza.\nInseguimento nella quarta dimensione (3).\nTrama.\nTroy, Dillon e Jamie saltano indietro nel tempo al 1944 per cercare di fermare il tentativo di Xavier di aiutare i nazisti nello sviluppo del razzo V-2 a Peenemunde. Tornando nel 1980, i loro Viper sono stati sequestrati, e dovranno provare a sottrarli all'ispezione da parte delle Forze Armate statunitensi.\nI Super Scout (1).\nTrama.\nTroy e Dillon stanno insegnando ad alcuni dei bambini cresciuti sul Galactica cosa possono aspettarsi sulla Terra se e quando scenderanno su di essa. Quando la loro nave viene attaccata dai Cyloni, fuggono e non riuscendo a tornare a bordo del Galactica, decidono di atterrare sulla Terra. Troy e Dillon cercano un modo per far sembrare i bambini come dei normali bambini terrestri, li fanno vestire da scout e loro stessi si fingono capi scout. Ma il loro atterraggio non \u00e8 passato inosservato, ma viene rilevato dall'Aeronautica Militare, un Colonnello viene inviato ad indagare.\nI Super Scout (2).\nTrama.\nQuando tre dei bambini del Galactica si ammalano, dopo aver bevuto dell'acqua di un lago, Troy e Dillon portarono dal medico che li prende cura. Il medico dice loro che l'acqua che i bambini hanno bevuto \u00e8 stata inquinata da un rifiuto tossico scaricato nel lago da una societ\u00e0 e che non c'\u00e8 niente che possa fare per loro. Troy gli chiede di tenerli in vita. La sua intenzione \u00e8 di chiamare il Galactica per chiedere aiuto. Il Dottor Zee viene informato di ci\u00f2 che \u00e8 accaduto e decide di andare lui stesso sulla Terra, decisione a cui Adamo si oppone, ma Zee insiste e va sulla terra comunque.\nBaseball spaziale.\nTrama.\nTroy e Dillon vengono inviati in missione speciale dal tenente Nash, ma il tenente Nash altri che non \u00e8 che il rinnegato Xavier sotto mentite spoglie tornato dal passato. Il piano di Xavier \u00e8 quello di rapire i bambini, durante l'assenza dio Troy e Dillon, ed usarli come moneta di scambio per ottenere che sia revocato la sua posizione di fuorilegge. Troy e Dillon si ritrovano a fluttuare nello spazio profondo sul Viper sabotato da Xavier, intanto Jamie fa del suo meglio per gestire i dodici bambini del Galactica che le sono stati affidati, cercando di evitare l'indagine del colonnello Sydell, sicuro che quei bambini siano extraterrestri. Jamie e i bambini si vanno a nascondere in un campo scuola dove Billy Eheres allena la squadra della Little League di cui i bambini entrano a far parte. Jamie si raccomanda con i bambini di non usare la loro super forza per non dare nell'occhio.\nCyloni a New York (1).\nTrama.\nTroy e Dillon si recano sulla costa orientale degli Stati Uniti in missione di soccorso di quello che sembra essere una navicella del Galactica precipitata. Arrivati sul posto si rendono conto che quella altro non \u00e8 che un raider degli infidi Cyloni ed \u00e8 il primo ad aver localizzato la perduta civilt\u00e0 umana che questi vogliono distruggere.\nCyloni a New York (2).\nTrama.\nIl futuro della Terra \u00e8 in pericolo, Troy e Dillon avvertono il Galactica che sono all'inseguimento di due Cyloni che hanno l'intenzione di comandare uno dei pi\u00f9 potenti impianti di comunicazione di New York City per trasmettere la posizione della Terra alle loro forze nello spazio.\nBraccianti spaziali.\nTrama.\nLe vite di tutti a bordo del Galactica sono nelle mani di Troy e Dillon dopo che una nave da guerra Cylone ha distrutto la nave agricola della flotta coloniale. I due dovranno trovare immediatamente le provviste di cibo per la flotta.\nBentornato Scorpion.\nTrama.\nIl giovane e serafico Dottor Zee incontra il Comandante Adamo per parlargli di ci\u00f2 che accade nei suoi sogni. Adamo non si mostra particolarmente preoccupato, ma quando il Zee gli dice che nel suo sogno \u00e8 coinvolto un misterioso guerriero coloniale di nome Scorpion, Adamo si rende conto che c'\u00e8 qualcosa di molto reale nel sogno di Zee. Nel sogno, la flotta coloniale ha subito un violento attacco dei Raider Cyloni ed il Viper di Scorpion subisce gravi danni perdendo potenza e schiantandosi su un vicino pianeta. Boomer cerca di rimanere con Scorpion, ma la flotta \u00e8 in grave pericolo e Scorpion dice al suo caro amico di non pensare a lui e di salvare se stesso e la flotta. Boomer lascia il pianeta e si dirige sul Galactica mentre piange per il caro amico che non vedr\u00e0 pi\u00f9. Dopo essere atterrato sul Galactica ancora sotto attacca Boomer supplica il Comandante Adamo di provare asd inviare una missione di soccorso per salvare Scorpion. Quando l'attacco cessa i danni subiti dalla flotta sono tali che Adamo decide di andare avanti con le navi sopravvissute all'attacco, piangendo per Scorpion abbandonato su un pianeta sconosciuto. Intanto Scorpion esplorando il pianeta desertico su cui si \u00e8 schiantato trova un Raider Cylone."}
{"id": "1937966", "revid": "110157", "url": "https://it.wikipedia.org/wiki?curid=1937966", "title": "Repubblica Socialista Sovietica Autonoma Tedesca del Volga", "text": "La Repubblica Socialista Sovietica Autonoma dei Tedeschi del Volga (; ) era una repubblica autonoma dell'Unione Sovietica, la cui capitale era il porto fluviale di Engels, Pokrovsk sino al 1931.\nCreata a seguito della Rivoluzione russa, la Repubblica occupava l'area popolata dalla consistente minoranza dei tedeschi del Volga (circa 1,8 milioni di persone nel 1897), discendenti dai coloni tedeschi che popolarono le terre del Volga al tempo della zarina Caterina II.\nL'attacco tedesco all'Unione Sovietica segn\u00f2 la fine della Repubblica dei tedeschi del Volga. : con decreto del 28 agosto 1941, Stalin abol\u00ec la RSSA ed esili\u00f2 i tedeschi del Volga in Kazakistan e Siberia: numerosi deportati perirono durante il trasferimento o nei gulag.\nLa situazione dei tedeschi del Volga miglior\u00f2 con la morte di Stalin. Nel 1965 il decreto staliniano fu annullato, sebbene la RSSA non sia mai stata ripristinata (il suo territorio fa oggi parte dell'Oblast di Saratov), cosicch\u00e9 molti tedeschi del Volga continuano oggi a vivere in Kazakistan e Siberia.\nA seguito del crollo dell'Unione Sovietica, tuttavia, molti tedeschi del Volga sono emigrati in Germania, beneficiando di una legge che garantisce la cittadinanza tedesca a tutti coloro i quali siano in grado di provare di essere rifugiati di etnia tedesca (o loro coniugi o discendenti). A seguito di tale flusso migratorio, la Germania, verso la fine degli anni novanta, ha per\u00f2 reso pi\u00f9 restrittivo l'ambito di applicazione della legge, in considerazione del fatto che molti cittadini russi di etnia tedesca non parlano pi\u00f9 il tedesco.\nComposizione etnica.\nDi seguito, i dati di due censimenti sovietici, rispettivamente del 1926 e del 1939, riguardo al territorio, da cui si nota una progressiva diminuzione dei tedeschi del Volga ed un aumento delle altre etnie, in particolare dei russi."}
{"id": "1937984", "revid": "599013", "url": "https://it.wikipedia.org/wiki?curid=1937984", "title": "Un giorno a New York", "text": ""}
{"id": "1937992", "revid": "38120", "url": "https://it.wikipedia.org/wiki?curid=1937992", "title": "Q33NY", "text": ""}
{"id": "1937993", "revid": "1632387", "url": "https://it.wikipedia.org/wiki?curid=1937993", "title": "Fortress (Protest the Hero)", "text": "Fortress \u00e8 il secondo album in studio della band canadese Protest the Hero pubblicato il 29 gennaio del 2008 per l'etichetta discografica Vagrant Records."}
{"id": "1937994", "revid": "76963", "url": "https://it.wikipedia.org/wiki?curid=1937994", "title": "Beth Chamberlin", "text": "Famosa in Italia per l'interpretazione di Beth Raines nella celebre soap opera statunitense \"Sentieri\", ruolo in cui subentr\u00f2 all'attrice Judi Evans.\nHa poi lavorato in altri telefilm, come \"Colombo\".\nNel 2002 ha pubblicato il libro \"Lorelei's Guiding Light\", basato sulla storie di \"Sentieri\" (Lorelei era il nome assunto da Beth Raines nel periodo in cui aveva perso la memoria)."}
{"id": "1937995", "revid": "1305772", "url": "https://it.wikipedia.org/wiki?curid=1937995", "title": "Spe salvi", "text": "Spe salvi (in italiano Salvati dalla Speranza) \u00e8 la seconda enciclica di papa Benedetto XVI, pubblicata il 30 novembre 2007, ricorrenza di sant'Andrea Apostolo.\nLa presentazione \u00e8 stata curata dal pro-teologo emerito della casa pontificia, cardinale Georges Cottier, e dal cardinale Albert Vanhoye, professore emerito di esegesi del Nuovo Testamento al Pontificio Istituto Biblico.\nIl 25 marzo 2008 la traduzione russa dell'Enciclica \u00e8 stata presentata a Mosca presso il centro culturale \"Pokrovskie Vorota\" dall'arcivescovo cattolico di Mosca Paolo Pezzi e il prorettore ortodosso dell'Accademia Teologica e segretario della Commissione Sinodale del Patriarcato di Mosca Vladimir Shmalij, all'interno di una serie di iniziative ecumeniche di incontro tra la Chiesa cattolica e la Chiesa ortodossa russa.\nIl contenuto.\nLa seconda enciclica di Benedetto XVI \u00e8 suddivisa in 50 paragrafi, numerati all'interno di otto capitoli generali, scritti interamente di suo pugno.\nNell'arco dei 50 paragrafi, il Pontefice spiega cosa sia la \u00absperanza cristiana\u00bb e come essa pu\u00f2 salvare. Una speranza non individualista, ma comunitaria, come comunitaria \u00e8 la vita cristiana perch\u00e9 discende direttamente dall'essere in comunione con Ges\u00f9 ed attraverso di Lui con tutti i Fratelli.\nProgressivamente, almeno a partire da Francesco Bacone, \u00abla speranza biblica del regno di Dio \u00e8 stata rimpiazzata dalla speranza del regno dell'uomo, dalla speranza di un mondo migliore che sarebbe il vero \"regno di Dio\"\u00bb. La redenzione non si attende pi\u00f9 dalla fede cristiana, bens\u00ec dalle conquiste tecnologiche da un lato, e da una politica pensata scientificamente dall'altro. La speranza si \u00e8 tramutata cos\u00ec in \u00abfede nel progresso\u00bb.\nMa \u00abil retto stato delle cose umane, il benessere morale del mondo non pu\u00f2 mai essere garantito semplicemente mediante strutture, per quanto valide esse siano\u00bb, perch\u00e9 l'uomo rimane sempre un essere libero che pu\u00f2 volgere la sua libert\u00e0 ora verso il bene, ora verso il male. E se anche \u00abci fossero strutture che fissassero in modo irrevocabile una determinata - buona \u2013 condizione del mondo, sarebbe negata la libert\u00e0 dell'uomo, e per questo motivo non sarebbero, in definitiva, per nulla strutture buone\u00bb.\nLa vera Speranza, quella che salva, viene invece presentata da Benedetto XVI come un dono della fede che \u00e8 \u00absostanza delle realt\u00e0 che si sperano\u00bb, nel senso che, a differenza della fede nel progresso proiettata in un ipotetico quanto incerto futuro, essa agisce gi\u00e0 nel presente, come certezza dell'avvenire e operante fiducia che la propria vita non finisce nel vuoto. Le speranze terrene, d'altronde, per la loro stessa natura, una volta raggiunte divengono gi\u00e0 superate e non riescono quindi a dare quella gioia che pu\u00f2 venire solo da una prospettiva infinita, come quella offerta appunto da Dio tramite Cristo. Uno degli esempi portati da Benedetto XVI \u00e8 la vicenda dell'africana Giuseppina Bakhita, deportata e schiavizzata, la cui \u00absperanza\u00bb non si riduceva a quella di trovare padroni meno crudeli, ma si fondava sulla grande speranza di essere attesa dall'Amore qualunque cosa le accadesse.\nI capitoli.\nDopo l'\"Introduzione\" si apre il capitolo \"La fede \u00e8 speranza\", di taglio scritturistico, in cui trova spazio la figura di santa Giuseppina Bakhita, esempio vivente della \u00absperanza\u00bb cristiana. Benedetto XVI illustra come in alcune lettere di Paolo e Pietro i termini \"fede\" e \"speranza\" siano intercambiabili. Questo modo di legare la fede alla speranza rende il messaggio cristiano non puramente informativo, ma \"performativo\": non si limita a comunicare dei contenuti, ma cambia l'atteggiamento e la condotta di vita, offrendo una speranza che prima non c'era.\nIl capitolo seguente s'intitola \"Il concetto di speranza basata sulla fede nel Nuovo Testamento e nella Chiesa primitiva\": qui sono citati san Gregorio Nazianzeno, San Tommaso d'Aquino e Lutero. Soffermandosi sulla definizione di fede esposta nell'undicesimo capitolo della \"Lettera agli Ebrei\" (\u00abLa fede \u00e8 \"hypostasis\" delle cose che si sperano; prova [\"elenchos\"] delle cose che non si vedono\u00bb), sono evidenziate le differenze di traduzione operate da Tommaso e Lutero. Il primo d\u00e0 alle parole \"hypostasis\" ed \"elencos\" rispettivamente il significato oggettivo di \"sostanza\" e di \"prova\", il secondo un significato soggettivo come \"convinzione\". Per il pontefice, la speranza cristiana \u00e8 senz'altro una disposizione dell'animo, ma \u00e8 anche sostanziale, perch\u00e9 reca gi\u00e0 in s\u00e9 un germe del futuro che si attende, grazie a cui la vita eterna prende inizio gi\u00e0 nel presente. La sostanza della speranza si \u00e8 comprovata ad esempio nei primi martiri, nelle grandi rinunce dei monaci dell'antichit\u00e0, in Francesco d'Assisi, o nelle persone del nostro tempo. \nNel capitolo \"La vita eterna \u2013 che cos'\u00e8?\", Benedetto XVI affronta il tema dell'aldil\u00e0, spesso oggetto di fraintendimenti che lo concepiscono erroneamente in termini quantitativi come un vivere \u00absenza fine\u00bb, mentre nel successivo capitolo \"La speranza cristiana \u00e8 individualistica?\" il pontefice risponde alle critiche di quanti accusano i cristiani di disinteressarsi del mondo preoccupandosi solo della propria salvezza. Qui entrano in gioco teologi come Henri de Lubac o mistici come sant'Agostino d'Ippona, Bernardo di Chiaravalle e san Benedetto.\nNel capitolo \"La trasformazione della fede-speranza cristiana nel tempo moderno\" Ratzinger illustra il modo in cui la fede cristiana, sempre pi\u00f9 relegata nell'ambito privato e resa in tal modo \"irrilevante\", sia stata progressivamente esclusa dalla riflessione sul destino collettivo della comunit\u00e0 umana, la cui salvezza viene ora ricercata non pi\u00f9 in una prospettiva ultraterrena, bens\u00ec nel \u00abcollegamento appena scoperto tra scienza e prassi\u00bb.\nOffrendo riferimenti a Bacone, Kant, Engels, Marx, Adorno sul rapporto fede-ragione, il papa spiega come il tentativo di instaurare il dominio della ragione e della libert\u00e0 sia avvenuto dapprima sul piano tecnologico, quindi su quello politico. Marx non ha solo indicato la via verso la nuova speranza, l'ha anche avviata. Ma con la vittoria di Lenin si \u00e8 reso evidente anche l'errore fondamentale di Marx.\nNel capitolo \"La vera fisionomia della speranza cristiana\" Benedetto XVI riparte dalla domanda: \u00abche cosa possiamo sperare?\u00bb. Ricordando che l'adesione al bene \u00abnon \u00e8 mai compito semplicemente concluso\u00bb, ribadisce che \u00abnon \u00e8 la scienza che redime l'uomo\u00bb, bens\u00ec l'amore. Solo chi viene toccato dall'amore comincia a intuire cosa sia la vita eterna di cui parla il Vangelo.\nIn \"Luoghi di apprendimento e di esercizio della speranza\" vengono mostrati i modi di alimentare la speranza cristiana:\nL'Enciclica si chiude con il capitolo \"Maria, stella della speranza\", in cui si invoca la Madre di Dio, stella a noi vicina che illumina la nostra rotta traendo a sua volta la sua luce dal Sole Ges\u00f9.\nCritiche e reazioni.\nIl giornalista italiano Antonio Socci considera questa enciclica il documento che finalmente rid\u00e0 alla speranza cristiana il posto che le spetta, senza confonderla con l'\"ottimismo\" che sembrava averla sostituita dopo il Concilio Vaticano II.\nIn un suo commento all'enciclica, il giornalista Luigi Amicone ha sottolineato il continuo riferimento all'esperienza:\nSecondo Amicone, questo \u00e8 segno di una volont\u00e0 da parte del Papa di farsi capire anche al mondo laico, usando anche \u00abla lingua originale dei non addetti ai lavori\u00bb.\nL'astrofisico Marco Bersanelli, responsabile scientifico dello strumento LFI della missione spaziale Planck Surveyor, ha apprezzato la trattazione del concetto di ricerca scientifica fatta nell'enciclica:\nAlcuni commentatori hanno visto nella \"Spe Salvi\" una decisa presa di posizione contro la ragione come unica guida dell'agire umano (si veda la critica dell'Illuminismo e della scienza come unica fonte di verit\u00e0), nonch\u00e9 un tentativo di portare la Chiesa in una posizione pre-conciliare.\nNel blog del noto sacerdote No-global don Vitaliano Della Sala si legge una dura e puntuale critica all'enciclica, sia per quanto riguarda la forma sia per i contenuti. In particolare, si afferma che: \u00abA parte il linguaggio scoraggiante, l'ultima enciclica del Papa lascia perplessi per alcune affermazioni sul marxismo, sull'ateismo, sulla scienza moderna\u00bb.\nMassimo Cacciari sostiene invece che la Spe Salvi sia una normale lezione sul concetto di speranza che si colloca in un contesto teologico e cristiano, senza il confronto con altri pensieri. Poco profonda sarebbe invece a suo giudizio l'analisi sul marxismo."}
{"id": "1937997", "revid": "1573940", "url": "https://it.wikipedia.org/wiki?curid=1937997", "title": "Chiesetta di San Lazzaro", "text": "La chiesetta di San Lazzaro si trova a 4 chilometri da Faenza, lungo la via Emilia in direzione Forl\u00ec. Attualmente la chiesa svolge la funzione di \"Tempio ai caduti sulla strada\" ed \u00e8 visitabile solo su richiesta.\nLa chiesa fu costruita per la funzione di lazzaretto per i lebbrosi che entravano a Faenza. Venne edificata tra il XII e il XIII secolo e rappresenta un notevole esempio di architettura romanica.\nFu ristrutturata negli anni novanta del Novecento, in conseguenza di un incidente mortale in cui un autocarro vi si schiant\u00f2 sfondando l'abside.\nAll'interno possiamo trovare una croce dipinta del faentino Pietro Lenzini, un altare maggiore con basamento in ferro decorato dell'imolese Germano Sartelli e un'acquasantiera del faentino Guido Mariani."}
{"id": "1937998", "revid": "1522738", "url": "https://it.wikipedia.org/wiki?curid=1937998", "title": "Dynamic Man", "text": "Dynamic Man, il cui vero nome \u00e8 Curt Cowan, \u00e8 un personaggio dei fumetti creato da Daniel Peters (disegni), pubblicato dalla Timely Comics (poi divenuta Marvel Comics). La sua prima apparizione \u00e8 in \"Mystic Comics\" (prima serie) n. 1 (marzo 1940).\nBiografia del personaggio.\nIn realt\u00e0 non si tratta di un uomo ma di un androide creato dal professor Goettler, morto per l'emozione proprio dopo avergli dato la vita con una scarica elettrica da un milione di volt.\nDotato di una forza straordinaria, ha anche poteri che gli consentono di vedere attraverso i muri, mutare sembianze e creare intorno a s\u00e9 un campo magnetico, grazie al quale pu\u00f2 per esempio volare o bloccare le pallottole prima che lo colpiscano. La sua missione \u00e8 di contribuire al progresso della civilt\u00e0 per rendere possibile l'avvento del mondo di domani. Per far questo, sotto il falso nome di Curt Cowan, riesce ad entrare nell'FBI, venendosi quindi a trovare nella posizione di combattere il crimine in una doppia veste: sia come agente federale sia, in segreto, come Dynamic Man.\nLa sua prima missione lo vede impegnato al fianco di poveri agricoltori che si trovano in difficolt\u00e0 a causa di un periodo di terribile siccit\u00e0. Dynamic Man scopre che in realt\u00e0 la mancanza di pioggia \u00e8 causata dal funzionamento di una dinamo posizionata sulle colline. Dopo essere stati facilmente sconfitti, gli uomini che facevano funzionare il marchingegno confessano che il loro mandante \u00e8 un banchiere milionario di nome King Bascom, che mira in questo modo a costringere gli agricoltori a vendergli le loro terre. Quando Dynamic Man giunge alla residenza di Bascom, per\u00f2, viene paralizzato con del \"lantholium\" liquido e gettato nella stanza dell'azoto liquido, che dovrebbe annullare la sua carica elettrica.\nAll'improvviso un liquido congelante inizia ad inondare la stanza e il soffitto comincia ad abbassarsi. Dynamic Man, comunque, riesce a sfruttare la propria forza per aprire un varco nel tetto e volare via, lanciandosi all'inseguimento di Bascom, che sta avendo un incontro segreto con un agente del governo riconiano. Dopo un violento scontro, riesce ad arrestare sia l'agente sia Bascom, che aveva provato a fuggire a bordo del suo aereo.\nDynamic Man si trova ad affrontare il Dottor Vee, il criminale The Hood e, l'ultimo in cui compare, un gruppo di rapinatori che vogliono derubare la Banca d'Inghilterra.\nTwelve.\nDynamic Man combatte anche contro i Nazisti ed \u00e8 fra i dodici che vengono catturati mentre stanno penetrando in una base nemica e sono posti in animazione sospesa.\nDurante una battaglia contro i Nazisti il 25 aprile 1945 (giorno dell'incontro sul fiume Elba fra americani e russi), il Reporter Fantasma scrive:\nDynamic Man assume un atteggiamento estremamente omofobico anche verso l'appariscente Blue Blade. Mostra inoltre di avere un lato razzista quando cattura un uomo di colore pensando che stia rapinando una donna bianca, per poi scoprire che si tratta in realt\u00e0 del marito e che il ladro \u00e8 ormai fuggito. In una breve intervista, Dynamic Man definisce J. Edgar Hoover un \"macho\" (alludendo al fatto che notoriamente a Hoover piace vestirsi da donna). Col tempo diventa sempre pi\u00f9 freddo e ambizioso, sottolineando in continuazione il suo status di \"uomo del futuro\". La sua omofobia cresce al punto da arrivare a minacciare un suo fan gay.\nPoteri e abilit\u00e0.\nEssendo un androide \u00e8 impermeabile a quasi tutto, con l'unica eccezione di una sostanza chiamata \"lantholum\". Pu\u00f2 volare e possiede forza straordinaria, intelligenza sovrumana, vista a raggi X e la capacit\u00e0 di cambiare aspetto. Pu\u00f2 anche usare campi magnetici per respingere i proiettili e strappare le armi dalle mani dei criminali.\nStoria editoriale.\nDynamic Man \u00e8 apparso in 4 numeri di \"Mystic Comics\" (prima serie) n. 1 (marzo 1940), n. 2 (aprile 1940), n. 3 (giugno 1940), n. 4 (agosto 1940), realizzati da Daniel Peters (disegni)."}
{"id": "1938002", "revid": "1543377", "url": "https://it.wikipedia.org/wiki?curid=1938002", "title": "Loongson", "text": "Loongson (\u9f99\u82af, noto anche come Godson o Dragon chip) \u00e8 un'architettura di CPU sviluppata dalla CAS (Chinese Academy of Sciences) come alternativa alle architetture sviluppate da societ\u00e0 statunitensi come Intel o AMD. Il progettista capo dell'architettura \u00e8 il professore Weiwu Hu dell'ICT (Institute of Computing Technology).\nBLX IC Design Corporation, Ltd \u00e8 una societ\u00e0 fondata nel 2002 dal personale dell'Institute of Computing Technology, China Academy of Sciences e dal Jiangsu Zhongyi Group. Con sede a Pechino, BLX ha licenziato l'architettura Loongson e si \u00e8 concentrata nello sviluppo di processori embedded.\nIl primo obiettivo dei chip sviluppati \u00e8 stata l'esecuzione di una versione localizzata in cinese del sistema operativo Linux.\nNome.\nInizialmente chiamato \u72d7\u5269 (pinyin: Gou Sheng), che indica \"balzo in avanti del cane\", il nome seguendo la tradizione popolare cinese doveva essere di buon auspicio per il progetto. Nella documentazione inglese inizialmente venne chiamato \"Godson\" dato che la pronuncia inglese era simile alla pronuncia cinese del termine corretto. In seguito l'architettura venne rinominata \"Loongson\" e il nome \"Godson\" rimase come nome in codice per lo sviluppo interno dei processori.\nRevisioni dell'architettura.\nLoongson 1.\nLa prima versione dell'architettura Loongson era a 32 bit puri e il processore risultante aveva una frequenza di funzionamento di 266\u00a0MHz. Il processore era sviluppato per applicazioni embedded e quindi non era dotato di ampie cache n\u00e9 di gestione a 64 bit di dati n\u00e9 di alte velocit\u00e0 d'esecuzione. Il processore venne presentato nel 2002.\nLoongson 2.\nIl processore Loongson 2 aggiunse la gestione a 64 bit dei dati all'architettura Loongson. Inizialmente funzionava a 500\u00a0MHz, in seguito la revisione 2E port\u00f2 la frequenza di funzionamento a 1\u00a0GHz. In seguito la versione 2F port\u00f2 la frequenza a 1,2\u00a0GHz, questa versione \u00e8 stata resa disponibile all'inizio del 2008.\nIl 26 dicembre 2007 venne reso noto lo sviluppo del primo supercomputer cinese da 1 TeraFLOPS (l'attuale potenza \u00e8 di 350 GigaFLOPS). Questo sistema noto come KD-50-I \u00e8 localizzato a Hefai e \u00e8 gestito del professor Chen Guoliang (\u9648\u56fd\u826f), dell'University of Science and Technology of China (il primo costruttore con Institute of Computing Technology of Chinese Academy of Sciences come secondo costruttore). KD-50-I \u00e8 il primo supercomputer cinese a utilizzare CPU sviluppate in Cina, l'attuale configurazione utilizza 330 Loongson-2F. Il sistema occupa quanto un frigorifero domestico ed \u00e8 costato 800.000 yuan. La versione da 1 TeraFLOPS sar\u00e0 basata su Loongson 3 e dovrebbe essere operativa nel 2010.\nCaratteristiche.\nLoongson 2F:\nLoongson 3.\nIl Loongson 3 \u00e8 un processore multicore costruito con tecnologia a 65 nanometri, con frequenza di funzionamento compresa tra 1\u00a0GHz e 1,2\u00a0GHz. La prima versione messa in commercio nel 2008 ha 4 core e gestisce solo RAM DDR2, non ha SMT (Simultaneous Multi-Threading) e consuma circa 10 Watt a 1\u00a0GHz; nel corso del 2009 \u00e8 stata messa in commercio una seconda versione, il Loongson 3A con 8 core, supporto alla RAM DDR3 e un consumo di 20 W.\nEmulazione x86 assistita dall'hardware.\nSono state aggiunte al Loongson 3 altre 200 istruzioni per le applicazioni multimediali e per l'esecuzione di codice X86, al costo di un 5% di superficie in pi\u00f9 del die. Le nuove istruzioni aiutano l'emulatore QEMU abbassando l'overhead introdotto dalle istruzioni x86 nella pipeline MIPS; con altri miglioramenti introdotti nell'architettura di QEMU stesso, l'accoppiata QEMU/Loongson3 raggiunge, secondo nove benchmark diversi, il 70% delle prestazioni nell'esecuzione di codice nativo x86.\nStoria.\nIl set d'istruzioni \u00e8 MIPS III compatibile ma i progettisti hanno sempre glissato su questa caratteristica per evitare azioni legali da parte del detentori dei diritti sul set d'istruzioni MIPS. Il problema \u00e8 stato ora definitivamente superato con l'acquisto della licenza per l'ISA MIPS 64 da parte di STMicroelectronics.\nNel marzo 2006 venne annunciato da Lemote un computer basato su Loongson 2 dal costo di 100 dollari.\nNel giugno del 2006 al Computex'2006 di Taipei la YellowSheepRiver annunci\u00f2 il Municator YSR-639, un minicomputer basato su Loongson 2 a 400\u00a0MHz.\nNel settembre del 2006 Li Guojie direttore del Institute of Computer Technology del CAS annunci\u00f2 il Longxin IIE (Godson IIE), un processore a 64-bit formato da 47 milioni di transistor e funzionante a 1\u00a0GHz. Questo implementava un sottoinsieme di istruzioni MIPS III.\nNel terzo quarto del 2006 venne presentata la nuova revisione del processore, il Godson 2E. Questo aveva prestazioni analoghe a quelle del Pentium 4 pur avendo consumi minori e costi di sviluppo e produzione minori. Comunque il processore a differenza dei processori Intel o AMD non era compatibile con il set d'istruzioni X86 dato che il processore utilizzava un sottoinsieme del set di istruzioni MIPS III che erano state rimpiazzate con istruzioni proprietarie ma compatibili sviluppata da ICT. Questo diverso set d'istruzioni impedisce il funzionamento del processore nei normali personal computer, difatti i sistemi basati sul processore utilizzano una particolare versione di Linux opportunamente modificata per il processore.\nIl processore funzionava a 1\u00a0GHz e come gli altri processori della famiglia venne sviluppato dalla Chinese Academy of Science's Institute of Computing Technology (ICT). Questo fu il primo processore della famiglia a 90 nm, i precedenti processori erano sviluppati con tecnologia a 180 nm e funzionavano a 500\u00a0MHz. Il Godson 2E conteneva 47 milioni di transistor e consumava fra i 3 e gli 8 Watt secondo le misurazioni del produttore. Alla fine del 2006 venne messo in sviluppo la revisione F del processore, questa aumentava le prestazioni del 30% e riduceva i consumi del 50%. Il Godson-3 \u00e8 previsto per fine 2008.\nNel gennaio 2007 la Gentoo Linux venne portata per l'architettura Loongson, il primo porting venne fatto sui server Cobalt Qube.\nNel marzo 2007 STMicroelectronics compr\u00f2 una licenza del set d'istruzioni dalla MIPS Technologies e annunci\u00f2 una collaborazione con la CAE per la produzione e la vendita dei processori Godson nel mercato mondiale.\nSistemi operativi.\nI computer basati sull'architettura Loongson utilizzano normalmente una versione modificata di Linux, comunque Windows CE \u00e8 stato portato con relativa facilit\u00e0 su macchine basate su Loongson.\nAttualmente le distribuzioni disponibili sono:\nCompilatori per Loongson.\nLa GNU Compiler Collection (GCC) \u00e8 il principale compilatore per lo sviluppo di codice su Loongson; nella versione 4.4 di GCC \u00e8 stato aggiunto il supporto esplicito per questo processore con le direttive codice_1 e codice_2.\nL'ICT ha poi portato su Loongson 2 anche il suo Open64, un compilatore a 64 bit avanzato, impiegato per studi sulla generazione ottimizzata di codice macchina.\nSistemi basati su Loongson.\nAttualmente (2010) sistemi Loongson basati su Godson 2E a 667\u00a0MHz o su Godson 2F a 800\u00a0MHz sono correntemente venduti in Cina rispettivamente a 1599 yuan e 1800 yuan (circa 160\u20ac), esclusi tastiera, mouse e monitor; sempre al momento, un solo rivenditore commercializza prodotti Loongson in Europa, la \"Tekmote Electronics\", che offre dei mini-sistemi completi e alcuni subnotebook.\nTekmote Electronics, dal 2013, ha in catalogo un laptop (molto simile nel design ad un macbook air) basato su processore Loongson 3A."}
{"id": "1938003", "revid": "76963", "url": "https://it.wikipedia.org/wiki?curid=1938003", "title": "Jordan Clarke", "text": "Famoso in Italia per l'interpretazione di Billy Lewis nella celebre soap opera statunitense \"Sentieri\" (\"Guiding Light\"), Clarke \u00e8 apparso anche in altri spettacoli, come \"M*A*S*H\", \"CHiPs\", \"The Paper Chase\", \"Law &amp; Order\", \"Spenser\" e \"Miami Vice\".\nHa anche recitato la parte di Son Slater in un episodio di \"The Waltons\"."}
{"id": "1938005", "revid": "842", "url": "https://it.wikipedia.org/wiki?curid=1938005", "title": "Godson", "text": ""}
{"id": "1938007", "revid": "46291", "url": "https://it.wikipedia.org/wiki?curid=1938007", "title": "Hottonia", "text": "Hottonia \u00e8 un genere di piante compreso fra le \"Primulacee\".\nVi appartengono le seguenti specie:\nSi tratta di piante erbacee palustri e semi-acquatiche. Sono distribuite nelle regioni a clima temperato dell'emisfero boreale e, per quanto riguarda l\"'H. inflata\", in America Centrale."}
{"id": "1938010", "revid": "1442080", "url": "https://it.wikipedia.org/wiki?curid=1938010", "title": "Race of Champions 1983", "text": "La Race of Champions 1983 \u00e8 stata una gara di Formula 1, non valida per il campionato del mondo, disputata domenica 10 aprile 1983 sul Circuito di Brands Hatch, nel Regno Unito.\nLa gara venne vinta dal finlandese Keke Rosberg su Williams-Ford Cosworth; per il vincitore si tratt\u00f2 del secondo successo in una gara non titolata. Precedette sul traguardo lo statunitense Danny Sullivan su Tyrrell-Ford Cosworth e l'australiano Alan Jones su Arrows-Ford Cosworth.\nEssa \u00e8,a tutt'oggi, l'ultimo gran premio di Formula 1 non valido quale prova del campionato del mondo.\nVigilia.\nAspetti tecnici.\nLa gara vide l'esordio per la Spirit, che port\u00f2 in pista il modello 201. Il team britannico era stato fondato nel 1981 ed aveva corso in Formula 2 nel 1982. La novit\u00e0 pi\u00f9 interessante era per\u00f2 che la vettura montava un motore turbo fornito dalla Honda. La casa nipponica rientrava cos\u00ec in Formula 1 dopo un'assenza durata quindici anni. L'ultima apparizione era avvenuta nel Gran Premio del Messico 1968.\nAspetti sportivi.\nLa Race of Champions fu il primo gran premio di Formula 1 corso in Europa nel 1983, anche se non valido per il campionato mondiale. Si posizion\u00f2, nel calendario, tra la seconda gara stagionale, il Gran Premio di Long Beach, e la terza, il Gran Premio di Francia, previsto una sola settimana dopo.\nLa gara, tradizionale appuntamento primaverile disputato sul Circuito di Brands Hatch nelle stagioni in cui il circuito non ospitava il Gran Premio di Gran Bretagna, tornava dopo quattro anni d'assenza, e fu il primo gran premio non valido per il calendario iridato dal Gran Premio del Sudafrica 1981.\nPiloti e team.\nAd eccezione della Toleman, tutti i team britannici presero parte all'evento, iscrivendo, per lo pi\u00f9, un solo pilota per vettura. Solo l'Arrows e la Theodore Racing iscrissero due piloti: il team di Hong Kong sostitu\u00ec Johnny Cecotto con Brian Henton. Quest'ultimo, che aveva gi\u00e0 disputato 19 gran premi validi per il mondiale, mancava in F1 dal Gran Premio di Las Vegas 1982, corso con la Tyrrell. Michele Alboreto era stato invitato dalla Tyrrell a partecipare alla gara, ma il pilota milanese era impegnato, nello stesso fine settimana, nella 1000 km di Monza.\nLa Brabham non fece disputare la gara a nessuno dei suoi due piloti titolari, ma utilizz\u00f2 H\u00e9ctor Rebaque, pilota messicano che aveva affrontato il mondiale di F1 tra il 1977 e il 1981, correndo per l'ultima volta al Gran Premio di Las Vegas 1981, proprio con la Brabham. Rebaque sostitu\u00ec il designato Nelson Piquet. La RAM March impieg\u00f2, per la prima volta in stagione, il pilota francese Jean-Louis Schlesser, nipote di Jo Schlesser, all'esordio in una gara della massima formula, e proveniente dalla Formula 2. L'altro pilota della RAM, il cileno Eliseo Salazar, aveva nel frattempo annunciato la sua volont\u00e0 di abbandonare la F1, a causa di problemi finanziari.\nL'esordiente Spirit fece correre lo svedese Stefan Johansson, gi\u00e0 impegnato dallo stesso team in Formula 2. Lo svedese aveva gi\u00e0 tentato, senza successo, di qualificarsi nei primi due appuntamenti del campionato del mondo di F1 nella stagione al volante di una Shadow, ed era stato iscritto, dalla March, senza per\u00f2 partecipare nemmeno alle prove, al Gran Premio di Gran Bretagna 1981.\nNon presero parte all'evento anche la Renault, l'Alfa Romeo, l'Osella, l'ATS.\nI seguenti piloti e team vennero iscritti alla gara:\nProve.\nResoconto.\nAl venerd\u00ec si effettuarono delle prove libere, in una sessione da novanta minuti, non erano valide per la determinazione della griglia di partenza. Il pi\u00f9 rapido fu il finlandese Keke Rosberg, che precedette, di circa quattro decimi, Stefan Johansson. Gli altri piloti furono staccati pi\u00f9 nettamente, con Ren\u00e9 Arnoux che ruppe anche il motore della sua Ferrari.\nRisultati.\nNella sessione di prove libere si \u00e8 avuta questa situazione:\nQualifiche.\nResoconto.\nLa \"pole position\" si decise in una sola sessione, tenuta al sabato. Il pi\u00f9 rapido si conferm\u00f2 Keke Rosberg, che riusc\u00ec a strappare il miglior tempo, inizialmente fatto segnare da Ren\u00e9 Arnoux. La Theodore contest\u00f2 il tempo attribuito a Roberto Guerrero, ipotizzando un errore nel cronometraggio. Stefan Johansson, con la Spirit non conferm\u00f2 i buoni tempi delle prove libere e chiuse dodicesimo: a causa dei problemi di affidabilit\u00e0 della sua vettura pot\u00e9 compiere un solo tentativo veloce. Jean-Louis Schlesser, della RAM non fece segnare tempi validi per lo schieramento, ma venne ugualmente ammesso al via.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nAlla partenza Keke Rosberg e Ren\u00e9 Arnoux mantennero le prime due posizioni, mentre Danny Sullivan pass\u00f2 di forza Alan Jones. Arnoux attacc\u00f2 Rosberg al \"Pilgrims Drop\", ma senza successo. Al quarto giro si ritir\u00f2 Stefan Johansson, che era gi\u00e0 riuscito a scalare diverse posizioni.\nAl settimo giro Arnoux fu costretto al cambio gomme. La Ferrari per\u00f2 prosegu\u00ec ancora ad avere problemi con la durata degli pneumatici, tanto che al giro 23, dopo altri due cambi gomme, il francese fu costretto all'abbandono le forti vibrazioni sulla trasmissione della sua monoposto.\nAnche il leader della gara Rosberg soffriva per dei problemi di usura delle gomme, soprattutto all'anteriore sinistra; non cos\u00ec Danny Sullivan che utilizzava in gara un set di gomme gi\u00e0 testato durante il \"warm up\". Lo statunitense, soprattutto negli ultimi 15 giri della gara, si avvicin\u00f2 al finlandese, ma senza riuscire a passarlo. Per Rosberg fu la seconda vittoria in una gara non titolata, dopo il successo al BRDC International Trophy 1978."}
{"id": "1938015", "revid": "46291", "url": "https://it.wikipedia.org/wiki?curid=1938015", "title": "Hibiscus cannabinus", "text": "Hibiscus cannabinus \u00e8 una pianta angiosperma dicotiledone, appartenente alla famiglia delle Malvacee, probabilmente nativa dell'Asia meridionale, anche se la sua origine precisa \u00e8 dibattuta. Alcuni autori situano il suo nucleo di origine nell\u2019Africa subsahariana, dove si trovano diverse forme selvatiche di kenaf . La pianta di kenaf \u00e8 stata domesticata circa 4000 a.c. nella regione del Sudan.\nViene coltivata per l'estrazione di una fibra tessile simile alla juta, il kenaf (nome di etimologia persiana). Lo stesso termine \"kenaf\" viene utilizzato anche per indicare la pianta nella sua interezza. Kenaf e juta sono le pi\u00f9 importanti colture da fibra dopo il cotone.\nAltri nomi con cui \u00e8 conosciuta sono Bimli, Ambary, Canapa Ambari, Canapa Deccan e Juta Bimlipatum. Sono noti pi\u00f9 di 129 nomi comuni per di kenaf in tutto il mondo, quali mesta (India, Bengala), stokroos (Sud Africa), Java juta (Indonesia), ambari (Taiwan).\nDescrizione.\nSi tratta di una pianta erbacea annuale che cresce fino a 3\u20136 m di altezza.\nI fusti hanno un diametro di 1\u20132\u00a0cm, spesso - ma non sempre - ramificati.\nLe foglie di 10\u201315\u00a0cm di lunghezza sono variabili nella forma: quelle vicine alla base possono essere profondamente lobate con 3-7 lobi, quelle vicine alla parte superiore dello stelo sono debolmente lobate o lanceolate. Talvolta, una stessa variet\u00e0 come la variet\u00e0 El Salvador, pu\u00f2 presentare una mescolanza di piante a foglia intera ed a foglia palmata. La fillotassi \u00e8 alterna.\nI fiori sono singoli, con cinque petali, di diametro 8\u201315\u00a0cm, di colore bianco, giallo o viola. Il frutto \u00e8 una capsula spinosa di 2\u00a0cm di diamtero, contenente 25-30 semi. Il seme \u00e8 reniforme di colore variante dal grigio al nerastro.\nCaratteristiche della fibra.\nIl kenaf ha un elevato tasso di crescita, raggiungendo altezze di 4-6 metri in circa 4-5 mesi; la sua resa \u00e8 di 6-10 tonnellate di sostanza secca per ettaro ogni anno. Il kenaf \u00e8 commercialmente coltivato in pi\u00f9 di 20 paesi, in particolare In India, in Cina, Thailandia e Vietnam."}
{"id": "1938016", "revid": "76963", "url": "https://it.wikipedia.org/wiki?curid=1938016", "title": "Elizabeth Keifer", "text": "Oltre alla sua interpretazione di Blake, Keifer appare anche in altre soap, tra cui \"Febbre d'amore\" (\"The Young and the Restless\"), \"Una vita da vivere\" (\"One Life to Live\"), \"Il tempo della nostra vita\" (\"Days of Our Lives\"), e \"General Hospital\".\nIl 10 maggio 1986 sposa Brett Porter, da cui divorzier\u00e0 solo due anni dopo.\nIl 14 settembre 1996 sposa in seconde nozze Robert Convertino, con cui avr\u00e0 due figli: una figlia, Isabella, e un figlio, Keifer Jack."}
{"id": "1938017", "revid": "1971044", "url": "https://it.wikipedia.org/wiki?curid=1938017", "title": "Ti ho sposato per allegria", "text": "Ti ho sposato per allegria \u00e8 una commedia in tre atti del 1964 di Natalia Ginzburg.\nTrama.\nPrimo atto.\nLa commedia si apre con i due protagonisti, Giuliana e Pietro, in scena. Pietro, un giovane avvocato, non riesce a trovare il suo cappello chiedendolo alla sua consorte, che tuttavia si rende conto di non sapere nemmeno che egli avesse un cappello. Da questa scena si scopre che i due giovani sono sposati da una settimana e che si conoscono da circa un mese. Pietro, tuttavia, esce da casa sua e stronca il dialogo con la donna, che inizia a conversare con la sua domestica. Giuliana racconta alla domestica Vittoria la sua vita travagliata: lei era figlia di una ragazza-madre di un paesino in Romagna. Giuliana, sognando di fare l'attrice, si trasferisce a Roma facendosi ospitare dalla sua amica Elena in attesa di un colpo di fortuna. Tuttavia, ella trova lavoro in un negozio di dischi, dove Paoluccio (il proprietario del negozio) era, secondo la donna, interessato a lei sentimentalmente. Giuliana, per\u00f2, non corrispondeva il proprietario ed era invece incuriosita da un cliente abituale del negozio, Manolo, che le aveva suscitato interesse per via del suo aspetto misterioso e malinconico allo stesso tempo. Nonostante iniziali titubanze, sia della protagonista che di Elena, i due finiscono per convivere e presto la donna annichilisce la propria personalit\u00e0 per assecondare il volere di Manolo che l'abbandoner\u00e0 non appena arriva a sapere che Giuliana \u00e8 incinta. Da qui inizia l'amicizia solidale con Topazia, la quale era stata legata allo stesso uomo. Giuliana e Topazia si capiscono al volo e si confidano le esperienze vissute con questo personaggio: il quale aveva finito per piantare in asso entrambe rinfacciando a ciascuna di loro la mancanza di classe (di una classe che, fra l'altro, avrebbe invece caratterizzato l'altra). In seguito ad una gravidanza, le vicende della vita avevano poi portato Giuliana (anche se in un primo momento, sotto incoraggiamento di Topazia, aveva accettato di tenere il bambino) ad abortire, rinunciando al figlio di Manolo (Topazia e Manolo non compaiono mai in scena: la loro storia viene resa nota grazie alla narrazione di Giuliana). Alla fine del primo atto, Giuliana spiega di aver conosciuto Pietro dopo essere svenuta ad una festa in seguito ad una sbornia.\nNello stesso tempo, ritorna Pietro che si era recato , con la madre, ad un funerale.\nSecondo atto.\nIl secondo atto si apre con Pietro che comunica alla propria moglie di aver invitato la madre al pranzo di domani. La schiettezza del giovane avvocato rende noto a Giuliana che sua madre non gradir\u00e0 molto lei, la casa e persino la domestica Vittoria. Lei, risentita, inizia a chiedere perch\u00e9 l'ha invitata se non le piacer\u00e0 nulla. Pietro risponde che l'ha invitata poich\u00e9 \u00e8 pur sempre sua madre. Giuliana rincara sostenendo che lei non gli porta mica sua madre a casa. A questo punto nasce un'incomprensione tra i due a causa delle differenze tra le loro madri. A questo punto Pietro, dopo aver ascoltato come la madre di Giuliana sia una povera donna che abbia il vizio di nascondere i giornali sotto il letto, parla della propria genitrice, descrivendola come una povera donna che con l'avanzare dell'et\u00e0 ha iniziato a provare un grande dolore, causato un po' dalla morte del coniuge e dalla figlia, ancora non sposata. Tuttavia, queste motivazioni non convincono la ragazza che incalza Pietro e gli domanda se la madre \u00e8 triste anche per il matrimonio repentino del figlio, e se stesse sospettando su di lei pensando abbia sposato il figlio per i soldi. Dopo la risposta affermativa da parte dell'uomo, Giuliana afferma di averlo sposato anche per i soldi, causando un'incomprensione. Difatti, Pietro le domanda se l'avesse sposato nel caso non avesse avuto soldi, non ricevendo per\u00f2 risposta e venendo addirittura rimproverato, poich\u00e9 l'ha sposata troppo presto. A questo punto, Pietro risponde che \u00e8 stata Giuliana stessa a chiedere di sposarsi presto, altrimenti si sarebbe suicidata. I due arrivano dunque a stabilire il divorzio all'estero, nel caso la convivenza si fosse dimostrata pi\u00f9 velleitaria del previsto.\nTerzo atto.\nL'atto si apre con Giuliana allarmata per la scomparsa di Vittoria, uscita il giorno prima per andare dal parrucchiere.\nAnalisi della commedia dei personaggi.\nNel dramma la Ginzburg disegna il ritratto di un matrimonio, di carattere piuttosto borghese, tra l'avvocato Pietro e Giuliana, una giovane donna di bassa estrazione sociale conosciuta ad una festa. Al momento di conoscere Pietro, Giuliana si trovava nel mezzo di una crisi. Il racconto della vita di Giuliana costituisce la trama principale della vicenda. Sul palco, passano in rassegna vari dialoghi tra i personaggi. Spesso sono scambi di idee in cui la banalit\u00e0 della vita di tutti i giorni viene intrecciata ai problemi esistenziali: La sottile ironia della commedia consiste cos\u00ec nel raccontare in tono quasi allegro gli eventi pi\u00f9 problematici: realt\u00e0 come l'aborto, la morte, la separazione e l'incomunicabilit\u00e0 nei rapporti di coppia vengono in un certo senso sdrammatizzate e descritte con la massima naturalezza.\nRappresentazioni.\nIl debutto \u00e8 stato il 14 maggio 1966 al Teatro Gobetti di Torino, regia di Luciano Salce, scene e costumi di Luca Sabatelli, interpreti: Renzo Montagnani (Pietro), Adriana Asti (Giuliana), Gabriella Giorgelli (Vittoria), Italia Marchesini (Madre di Pietro), Rita Guerrieri (Ginestra).&lt;br&gt; \nPer questa interpretazione Adriana Asti ha ricevuto la Maschera con lauro d'oro, Premio IDI St. Vincent 1966.\nOpere derivate.\nDalla \"pi\u00e8ce\" venne tratto, nel 1967, il film omonimo diretto da Luciano Salce e interpretato da Monica Vitti e Giorgio Albertazzi quali protagonisti, e inoltre da Italia Marchesini e Maria Grazia Buccella, che fu premiata nel 1968 con il Nastro d'argento come attrice non protagonista per il ruolo di Vittoria da lei impersonata in questo film. Topazia e Manolo, che non comparivano in scena nella commedia, vengono inseriti nel film e interpretati da Luis La Torre ed Anna Saia.\nNel 1982 venne realizzata una versione per Rai 2, trasmessa l'8 luglio 1983, per la regia di Carlo Battistoni e interpretata da Giulia Lazzarini, Giampiero Bianchi, Maria Grazia Mazzari, Delia Bartolucci, Gabriella Franchini."}
{"id": "1938019", "revid": "110157", "url": "https://it.wikipedia.org/wiki?curid=1938019", "title": "Okulovka", "text": "Okulovka \u00e8 una citt\u00e0 della Russia europea nordoccidentale (oblast' di Novgorod), situata nel rialto del Valdaj, sulle sponde del fiume \"Peretna\", 140 km a est del capoluogo Velikij Novgorod; dipende amministrativamente dal distretto omonimo, del quale \u00e8 capoluogo.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1938023", "revid": "986213", "url": "https://it.wikipedia.org/wiki?curid=1938023", "title": "Maria Leopoldina di Anhalt-Dessau", "text": "Biografia.\nEra figlia di Leopoldo II di Anhalt-Dessau, principe di Anhalt-Dessau dal 1747 al 1751, e di Gisella Agnese di Anhalt-K\u00f6then.\nEbbe modo di conoscere James Boswell, in visita presso la corte di Dessau nel settembre del 1764.\nFu data in sposa diciannovenne a Simone Augusto, principe di Lippe-Detmold dal 1734, che era rimasto vedovo nel 1764 di Luisa Polissena di Nassau-Weilburg. Il matrimonio, che sanciva l'unione dei Lippe con gli Ascanidi dell'Anhalt-Dessau, venne celebrato a Dessau il 28 settembre 1765.\nDiede alla luce un solo figlio, contribuendo alla sopravvivenza del ramo dei Lippe-Detmold:\nMaria Leopoldina mor\u00ec a Detmold due anni dopo. Suo marito si rispos\u00f2 altre due volte ma non ebbe altri figli maschi cosicch\u00e9 alla sua morte nel 1782 eredit\u00f2 il principato il figlio che aveva avuto dalla seconda moglie."}
{"id": "1938025", "revid": "599013", "url": "https://it.wikipedia.org/wiki?curid=1938025", "title": "Bruno Visintin", "text": "Biografia.\nCarriera da dilettante.\nDa dilettante, Visintin vinse il campionato italiano dei pesi piuma, nel 1951, a Parma.\nNello stesso anno, a Milano, divenne campione europeo dei pesi leggeri e vinse la medaglia d'oro ai I Giochi del Mediterraneo di Alessandria d'Egitto, nei superleggeri.\nNel 1952, a Trieste, conquist\u00f2 il titolo italiano dei superleggeri.\nInviato alle Olimpiadi di Helsinki del 1952 con la rappresentativa italiana, vinse la medaglia di bronzo, nei superleggeri. Batt\u00e9 il filippino Ernesto Porto per KO alla seconda ripresa, il portoricano Juan Curet Alvarez e l'irlandese Terrence Milligan, ai punti, per poi perdere ai punti in semifinale con lo statunitense Charles Adkins.\nCarriera da professionista.\nVisintin fu ingaggiato da manager romano Gigi Proietti gi\u00e0 al raduno di Impruneta della nazionale italiana dilettanti, prima delle Olimpiadi di Helsinki. Debutt\u00f2 tra i professionisti al ritorno dalle Olimpiadi, vincendo 18 incontri consecutivi, fra questi anche quello che lo contrappose all'ex campione italiano dei pesi piuma Enzo Correggioli. \nGiunse imbattuto fino alla sfida del 13 maggio 1954 con Duilio Loi, al Palazzo dello Sport della Fiera di Milano, con in palio il titolo europeo dei pesi leggeri. Loi part\u00ec forte nel secondo round con due destri al viso e una scarica ai fianchi. Visintin rispose con un destro fulmineo al volto. Poi una testata involontaria apr\u00ec una ferita sotto la palpebra sinistra di Loi, che si innervos\u00ec e cominci\u00f2 ad attaccare con rabbia. Visintin non cadde nel tranello e si limit\u00f2 a rispondere di rimessa. Il triestino, per\u00f2, seppe stringere i denti e, soprattutto, usare con astuzia i trucchi del mestiere. Tenendo sempre l\u2019iniziativa, seppe creare i presupposti di una vittoria che spunt\u00f2 per un soffio ai punti in quindici riprese. Il verdetto, sostanzialmente giusto, fu per\u00f2 accolto da alcuni fischi da parte del numeroso pubblico giunto da La Spezia.\nSuccessivamente lo spezzino si trasfer\u00ec per pi\u00f9 di un anno in Australia, dove combatt\u00e9 con risultati alterni. Al ritorno fu sconfitto ai punti, al Velodromo Vigorelli, dal milanese Giancarlo Garbelli.\nVisintin conquist\u00f2 il titolo italiano dei leggeri il 29 dicembre 1955 contro Franco Antonini (Kot alla quarta ripresa) e lo difese vittoriosamente l'8 settembre 1956 a La Spezia contro Mario Vecchiatto (vittoria ai punti). Tra la fine del 1956 e il 1957 torn\u00f2 nuovamente a combattere in Australia.\nIl 28 giugno 1958 conquist\u00f2 la cintura italiana dei welter, prendendosi la rivincita ai punti con il detentore Giancarlo Garbelli in un drammatico combattimento concluso dallo spezzino vittoriosamente ma con due ferite alle arcate sopracciliari.\nI due match con Loi, per\u00f2, fecero epoca. Visintin incontr\u00f2 nuovamente il triestino al Vigorelli di Milano, il 13 febbraio 1960. Loi, all'epoca campione del mondo dei superleggeri, mise in palio il titolo europeo dei pesi welter di cui era parimenti in possesso. La sfida, combattutissima, termin\u00f2 con lo stesso risultato della precedente, cio\u00e8 con una contrastata vittoria di Loi ai punti in quindici riprese.\nIl 1\u00ba maggio 1960, allo Stadio Amsicora di Cagliari, di fronte a trentamila spettatori, mise in palio il titolo italiano dei welter contro l'idolo locale Fortunato Manca. Nei primi round Visintin seppe tenere a distanza il cagliaritano grazie al suo gioco di gambe. Al sesto e al settimo round Manca and\u00f2 a segno con colpi rabbiosi. Poi lo spezzino si riprese e il confronto si concluse con un verdetto di parit\u00e0 che manteneva il titolo nei suoi guantoni. In seguito difese vittoriosamente due volte la cintura dei welter, battendo ai punti Jacques Nervi e Rino Borra. Tra il 1960 e il 1961 sostenne una terza tourn\u00e9e in Australia.\nNel 1963 Visintin conquist\u00f2 anche la cintura italiana dei pesi superwelter, battendo ai punti Fabio Bettini, nell'incontro inaugurale del titolo. L'anno dopo, sconfiggendo a Torino l'imbattuto francese Yoland L\u00e9v\u00e8que, quello europeo della stessa categoria. Lo difese in sei occasioni. Batt\u00e9 ai punti a Sanremo lo spagnolo Cesareo Barrera. A Parigi mise KO al 14\u00ba round il forte Souleyman Diallo. A Copenaghen pose fine alla carriera dell'anziano danese Christian Christensen per Kot all'11\u00ba round. Il 28 giugno 1965 a Lussemburgo e il 16 ottobre successivo a Dortmund batt\u00e9 ai punti i pugili locali Ray Philippe e Peter M\u00fcller. \nMantenne il titolo europeo fino al 1\u00ba gennaio 1966 quando fu battuto a Copenaghen, nel suo ultimo incontro, dal pugile svedese Bo H\u00f6gberg, per KOT al 7\u00ba round. Fu l'unico match perso prima del limite dallo spezzino su un totale di 90 combattimenti.\nVisintin rimase imbattuto per quasi sei anni, dalla sfida con Loi del febbraio 1960, fino all'incontro che segn\u00f2 il suo ritiro, nel gennaio del 1966.\nCaratteristiche tecniche.\nConsiderato uno dei pi\u00f9 grandi stilisti della nostra boxe, compensava la carenza del dono della potenza con l\u2019intelligenza e la tecnica. Dotato di un abile gioco di gambe, sapeva tenersi fuori dai colpi degli avversari per poi rientrare e colpire di rimessa. Fu anche un vero maestro di lealt\u00e0 ed esempio per le generazioni che si sono susseguite.\nDopo il ritiro.\nConclusa l'attivit\u00e0 pugilistica, Visintin fu per brevissimo tempo manager e direttore di una societ\u00e0 sportiva.\n\u00c8 scomparso nel gennaio del 2015 all'et\u00e0 di 82 anni all'ospedale Sant'Andrea di La Spezia, dove era ricoverato da qualche giorno."}
{"id": "1938027", "revid": "119177477", "url": "https://it.wikipedia.org/wiki?curid=1938027", "title": "Ornela Vorpsi", "text": "Biografia.\nNata a Tirana nel 1968, Vorpsi ha studiato Belle Arti in Albania, poi, dal 1991, all'Accademia di Brera. Nel 1997 \u00e8 emigrata a Parigi concludendo gli studi all'Universit\u00e9 Paris VIII. \u00c8 fotografa e pittrice . Ha pubblicato la monografia fotografica \"Nothing Obvious\" (Scalo, 2001). In Italia ha pubblicato \"Il paese dove non si muore mai\" (Einaudi 2005; Premio Grinzane Cavour opera prima, Premio Viareggio Culture europee, Premio Vigevano, Premio Rapallo opera prima, Premio Elio Vittorini opera prima), \"Vetri rosa\" (Nottetempo 2006), \"La mano che non mordi\" (Einaudi 2007; Premio per la letteratura di viaggio l'Albatros citt\u00e0 di Palestrina, Premio letterario nazionale citt\u00e0 di Tropea), \"Bevete cacao Van Houten!\" (Einaudi 2010), e \"Fuorimondo\" (Einaudi 2012). \nI suoi libri sono tradotti in diciotto lingue.\n\u00c8 stata segnalata tra i 35 migliori scrittori europei nell'antologia Best European Fiction curata da Aleksandar Hemon (Dalkey Achive Press 2010)."}
{"id": "1938030", "revid": "729019", "url": "https://it.wikipedia.org/wiki?curid=1938030", "title": "Tekniska h\u00f6gskolan (metropolitana di Stoccolma)", "text": "Tekniska h\u00f6gskolan \u00e8 una stazione della metropolitana di Stoccolma.\n\u00c8 situata nei pressi del Istituto Reale di Tecnologia, ovvero l'istituto reale di tecnologia da cui trae origine il nome della stazione. Localizzata sul territorio della circoscrizione di \u00d6stermalm, la fermata di Tekniska h\u00f6gskolan si trova sul percorso della linea rossa T14 della rete metroviaria locale, tra le stazioni Stadion e Universitetet.\nFu ufficialmente inaugurata il 30 settembre 1973 assumendo il ruolo di capolinea per pi\u00f9 di un anno, fintanto che il 12 gennaio 1975 non divenne operativa l'adiacente fermata di Universitetet.\nLa piattaforma si trova 18 metri sotto il suolo e dista circa 4.5 chilometri dalla stazione di Slussen. \u00c8 stata progettata dagli architetti Michael Granit e Per H. Reimers, mentre i suoi interni sono stati curati dall'artista Lennart M\u00f6rk con temi che richiamano gli elementi e la natura. Nel 1973, la stazione Tekniska h\u00f6gskolan congiuntamente con quella di Stadion ha ottenuto il premio Kasper Salin, riconoscimento assegnato dall'associazione degli architetti svedesi ad edifici o progetti di elevato standard architettonico.\nDurante un normale giorno lavorativo, anche a causa del suo posizionamento e degli interscambi presenti, vi transitano mediamente 25.200 passeggeri circa.\nLa stazione \u00e8 interconnessa con la \"Stockholms \u00f6stra\" (stazione della ferrovia locale a scartamento ridotto \"Roslagsbanan\") e con un terminal di autobus presente nelle immediate vicinanze."}
{"id": "1938032", "revid": "211373", "url": "https://it.wikipedia.org/wiki?curid=1938032", "title": "Alfredo M\u00fcller", "text": "Nonostante sia nato a Livorno, non fu allievo di Giovanni Fattori. Prese invece lezioni presso i professori dell'Accademia di Belle Arti di Firenze: Giuseppe Ciaranfi e soprattutto Michele Gordigiani, \"il caro maestro d'Alfred\" come ha scritto sua moglie sul retro di una foto del maestro ritrattista fiorentino. Tuttavia ha esposto con i Macchiaioli storici ed i Postmacchiaioli della sua generazione, alla Prima Esposizione di Belle Arti di Livorno nel 1886, a Livorno nella bottega di Gustavo Mors nel 1890, a Firenze negli anni 1890-1892, poi fu invitato alla Prima Mostra del Fascio Artistico di Livorno allestita nella Bottega d'Arte di Belforte nel luglio di 1923.\nBiografia.\nProveniente da una famiglia benestante originaria del Canton Appenzello Esterno in Svizzera e coinvolta nel commercio internazionale, segu\u00ec le lezioni di professori dell'Accademia di Belle Arti di Firenze. Fu l'allievo preferito del maestro Michele Gordigiani che nel 1895 lo raffigur\u00f2 mentre dipingeva al cavalletto davanti ai suoi amici Edoardo Gordigiani, il figlio di Michele, ed Egisto Fabbri in un quadro oggi conservato nella Galleria Nazionale d'Arte Moderna di Roma.\nAncora giovanissimo, nel 1886 espose assieme a pittori quali Giovanni Fattori e Silvestro Lega alla Prima Esposizione di Belle Arti di Livorno.\nNel 1889 espose due tele a Parigi dove si teneva l'Esposizione universale e scopr\u00ec la pittura degli impressionisti. Da allora abbandon\u00f2 la pittura accademica degli esordi per seguire la lezione di Claude Monet e Camille Pissarro. Al suo ritorno in Italia, mostr\u00f2 delle opere che suscitarono un ampio dibattito tra la critica per il loro carattere \"francese\".\nNel 1890, il crack della Banca di Livorno rovin\u00f2 la ditta M\u00fcller che nel 1895 si trasfer\u00ec a Parigi.\nAlfredo M\u00fcller abit\u00f2 a lungo a Montmartre, divenne amico di Camille Pissarro, Pierre Auguste Renoir, Paul C\u00e9zanne e Henri de Toulouse-Lautrec, che peraltro influenzarono lo stile dell'artista. Nella sua cerchia di conoscenze \u00e8 opportuno citare l'amico e parente Leonetto Cappiello. Speriment\u00f2 l'incisione a colori nello studio di Eug\u00e8ne Del\u00e2tre e divenne presto un capofila di questa tecnica tornata di moda in Francia sull'onda dell'Art Nouveau e del Giapponismo, contendendo il campo a incisori come Manuel Robbe e Richard Ranft. Fece la sua prima mostra personale nel 1898 nella galleria dell'editore di punta Ambroise Vollard che pubblic\u00f2 la sua serie di incisioni ispirate alla Vita Nuova di Dante Alighieri, pervase da un intenso simbolismo mistico.\nSuccessivamente lavor\u00f2 con altri editori e mercanti parigini, soprattutto Pierrefort e Edmond Sagot. Eccelse nel ritrarre le attrici pi\u00f9 famose del tempo, da Sarah Bernhardt a Cl\u00e9o de M\u00e9rode, da Marthe Mellot a Suzanne Despr\u00e8s. Nel 1900 raffigur\u00f2 per Pierrefort in un manifesto litografico la ballerina e attrice Sada Yacco in tourn\u00e9e a Parigi al tempo dell'Esposizione Universale. Immortal\u00f2 i luoghi d'eccellenza della Parigi montmartroise come Place Blanche col Moulin Rouge. Strinse rapporti con l'ambiente della \u201cRevue Blanche\u201d e collabor\u00f2 con una locandina ai programmi del teatro de L'\u0152uvre affidati agli artisti d'avanguardia. Nel 1903 esegu\u00ec per Edmond Sagot una suite di sei grandi stampe decorative litografiche a colori (frises), tre con motivi di uccelli e tre con scene di figure, destinate all'arredamento sul genere di quelle di Henri Rivi\u00e8re con motivi bretoni. Nel 1908 spos\u00f2 Marguerite Thomann, che fu modella per Pierre Puvis de Chavannes, e pochi anni dopo divenne cittadino francese.\nNel 1914, dopo aver esposto alla Seconda Esposizione della Secessione Romana, fece ritorno a Firenze, dove si stabil\u00ec a Settignano alla Villa Colombaia. Abbandonata l'incisione, dipinse molto, sempre attento a cogliere il movimento della luce. Ritrovati i suoi amici Libero Andreotti, Gino Carlo Sensani, Umberto Brunelleschi, Gian Gualberto Parenti, con cui si dedic\u00f2 alle arti decorative dove si esprime il suo fascino per la magia teatrale. Restano famose le sue \u201cArlecchinate\u201d con pantomime di maschere una serie delle quali decor\u00f2 per anni il ridotto del Teatro Manzoni a Milano e la grande tela col ritratto di Cora Antinori, che lo avvicinano al mondo dorato delle feste in costume di Umberto Brunelleschi e coniugano la pennellata c\u00e9zanniana alla grazia del D\u00e9co. \nNel 1930 tenne una personale alla Saletta Gonnelli di Firenze. Nel 1932 torn\u00f2 in Francia, dove trascorse gli ultimi anni di vita fino alla morte avvenuta a Parigi nel 1939.\nSuo fratello minore era il ciclista Rodolfo Muller."}
{"id": "1938033", "revid": "256896", "url": "https://it.wikipedia.org/wiki?curid=1938033", "title": "Kungliga Tekniska h\u00f6gskolan", "text": ""}
{"id": "1938034", "revid": "256896", "url": "https://it.wikipedia.org/wiki?curid=1938034", "title": "Kungliga Tekniska Hogskolan", "text": ""}
{"id": "1938040", "revid": "52076", "url": "https://it.wikipedia.org/wiki?curid=1938040", "title": "Villa dell'Olivella", "text": ""}
{"id": "1938041", "revid": "1632387", "url": "https://it.wikipedia.org/wiki?curid=1938041", "title": "Eryops megacephalus", "text": "L'eriope (gen. Eryops) \u00e8 un anfibio temnospondilo estinto, appartenente agli eriopoidi. Visse tra il Carbonifero superiore e il Permiano inferiore (circa 300 - 278 milioni di anni fa) e i suoi resti fossili sono stati ritrovati in Nordamerica.\nDescrizione.\nQuesto animale aveva una lunghezza media di 1,5 - 2 metri, ma gli esemplari pi\u00f9 grandi potevano sfiorare i 3 metri; erano tra i pi\u00f9 grandi animali terrestri della loro epoca. Gli adulti pesavano circa 90 chilogrammi. Il cranio era grande, largo e piatto e raggiungeva la lunghezza di 60 centimetri. \"Eryops\" aveva una bocca enorme, con molti denti ricurvi e aguzzi. I denti avevano uno smalto con un pattern dotato di numerose pieghe; questo tipo di struttura dentaria ha portato alla sua classificazione iniziale come \"labirintodonte\" (\"dente a labirinto\"). La forma e la sezione trasversale dei denti di \"Eryops\" indicano che questi erano eccezionalmente forti e resistenti agli stress. Il palato era inoltre dotato di tre paia di zanne ricurve all'indietro, ed era coperto di proiezioni ossee rivolte all'indietro che potrebbero essere state usate per intrappolare una preda scivolosa (una volta catturata). Questo, unito all'ampia apertura boccale, suggerisce un metodo di alimentazione inerziale, grazie al quale l'animale afferra la preda e si spinge in avanti, costringendo la preda ad andare pi\u00f9 indietro all'interno della sua bocca (Rinehart e Lucas, 2013).\nLo scheletro di \"Eryops\" era molto pi\u00f9 robusto e massiccio di quello della maggior parte dei temnospondili dell'epoca. Gli arti erano particolarmente grandi e forti. Il cinto pettorale era altamente sviluppato; le dimensioni maggiori offrivano una maggiore superficie per l'inserzione dei muscoli. In particolare, la struttura della spalla era scollegata dal cranio, con conseguente miglioramento della locomozione terrestre. Il cleitro caratteristico dei crossotterigi si era modificato in clavicola; l'interclavicola era ben sviluppata, ed era posta sulla parte inferiore del torace. Nelle forme primitive di temnospondili, le due clavicole e l'interclavicola potevano svilupparsi ventralmente in modo tale da formare un'ampia placca pettorale, ma in \"Eryops\" non era cos\u00ec. La parte superiore del cinto pettorale aveva una \"lama\" scapolare piatta, con la cavit\u00e0 glenoidea situata sotto la superficie di articolazione per l'omero, mentre sulla parte ventrale vi era una grande piastra piatta (coracoide) che convergeva verso la linea mediana. \nAnche il cinto pelvico era molto pi\u00f9 grande della semplice struttura \"a placca\" tipica dei pesci, ed era in grado di sostenere pi\u00f9 muscoli. Si estendeva molto dorsalmente e si univa alla spina dorsale per mezzo di una o pi\u00f9 costole sacrali specializzate. Le zampe posteriori erano piuttosto specializzate, in quanto non solo sostenevano il peso, ma fornivano anche propulsione. L'estensione dorsale del bacino era l'osso iliaco, mentre l'ampia placca ventrale era composta dal pube (nella parte frontale) e dall'ischio (nella parte posteriore). Le tre ossa si incontravano in un unico punto al centro del triangolo pelvico, chiamato acetabolo, che forniva una superficie di articolazione per il femore (Pawley e Warren, 2006).\nLa struttura della pelle di \"Eryops\" \u00e8 stata scoperta grazie al ritrovamento di una \"mummia\" fossilizzata, descritta nel 1941. Questo esemplare ha mostrato che il corpo dell'animale in vita era coperto da un pattern di protuberanze ovali (Romer e Witter, 1941).\nClassificazione.\nIl genere \"Eryops\" venne descritto per la prima volta da Edward Drinker Cope nel 1877, sulla base di resti fossili ritrovati in terreni del Permiano inferiore (Sakmariano, circa 195 milioni di anni fa) in Texas; la specie tipo \u00e8 Eryops megacephalus, particolarmente ben conosciuta grazie a un numero notevole di esemplari ottimamente conservati, provenienti dal Permiano inferiore degli Stati Uniti sudooccidentali (Texas, Oklahoma, Nuovo Messico); in particolare, i fossili migliori provengono dalla formazione Admiral dei Texas Red Beds. Altri fossili attribuibili al genere \"Eryops\" provengono dal Carbonifero superiore del Nuovo Messico, dalla formazione El Cobre Canyon. Ad \"Eryops\" erano stati in precedenza attribuiti altri fossili provenienti dal Carbonifero superiore della Virginia occidentale, descritti precedentemente come \"Glaukerpeton\"; una revisione del materiale ha per\u00f2 stabilito la correttezza dell'attribuzione originale, e \"Glaukerpeton\" \u00e8 attualmente considerato un genere a s\u00e9 stante (Werneburg e Berman, 2012).\n\"Eryops\" \u00e8 uno dei temnospondili pi\u00f9 conosciuti, sia per quanto riguarda la mole dei fossili ritrovati sia per quanto riguarda gli studi scientifici basati sui fossili e la sua diffusione nella cultura popolare. \"Eryops\" \u00e8 il genere eponimo della superfamiglia Eryopoidea e della famiglia Eryopidae; quest'ultima comprende alcuni grossi anfibi dalle abitudini almeno parzialmente terrestri, tipici del Carbonifero e del Permiano.\nPaleoecologia.\nGli eriopi erano tra i pi\u00f9 formidabili carnivori del Permiano, e forse gli unici in grado di competere con i sinapsidi dominanti dell'epoca. Erano probabilmente semiacquatici, come suggerito dalla microanatomia delle ossa lunghe (Quemeneur et al., 2013). \"Eryops\" viveva in habitat di pianura, dentro e intorno a stagni, ruscelli e fiumi; la disposizione e la forma dei loro denti suggerisce che probabilmente mangiavano per lo pi\u00f9 pesci di grandi dimensioni e tetrapodi acquatici. Il corpo di \"Eryops\" era relativamente rigido e la coda robusta; ci\u00f2 indica che questi animali non erano grandi nuotatori. Anche se probabilmente si nutrivano di pesce, gli \"Eryops\" adulti dovevano trascorrere la maggior parte del loro tempo a terra (Schoch, 2009).\nCome altri grandi temnospondili arcaici, \"Eryops\" cresceva lentamente e gradualmente a partire da larve acquatiche, ma non attraversava una metamorfosi drastica come quella di molti anfibi moderni. Mentre gli adulti vivevano probabilmente in stagni e fiumi, o si avventuravano sulle loro rive, gli esemplari giovani di \"Eryops\" potrebbero aver vissuto nelle paludi, che potrebbero aver offerto pi\u00f9 riparo dai predatori (Schoch, 2009).\nNella cultura di massa.\nUna ricostruzione di eriope \u00e8 presente nel Parco della Preistoria di Rivolta d'Adda."}
{"id": "1938043", "revid": "78273", "url": "https://it.wikipedia.org/wiki?curid=1938043", "title": "Radmansgatan", "text": ""}
{"id": "1938044", "revid": "110157", "url": "https://it.wikipedia.org/wiki?curid=1938044", "title": "Malaja Vi\u0161era", "text": "Malaja Vi\u0161era \u00e8 una citt\u00e0 della Russia europea nordoccidentale (oblast' di Novgorod), situata sulle sponde del fiume \"Vi\u0161era\"; dipende amministrativamente dal distretto omonimo, del quale \u00e8 capoluogo. Diede i natali alla pittrice e suora \nMaria Ga\u017cycz.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1938045", "revid": "287204", "url": "https://it.wikipedia.org/wiki?curid=1938045", "title": "Malaja Visera", "text": ""}
{"id": "1938046", "revid": "80339", "url": "https://it.wikipedia.org/wiki?curid=1938046", "title": "Malaja Vishera", "text": ""}
{"id": "1938047", "revid": "80339", "url": "https://it.wikipedia.org/wiki?curid=1938047", "title": "Malaya Vishera", "text": ""}
{"id": "1938050", "revid": "1272592", "url": "https://it.wikipedia.org/wiki?curid=1938050", "title": "Francesco Principe", "text": "Era il padre di Sandro Principe, ex deputato e sottosegretario, anch'egli sindaco di Rende.\nBiografia.\nLaureato in Scienze agrarie, partecip\u00f2 alla sua prima campagna elettorale per l'Assemblea costituente nel 1946, accanto all'allora candidato del Partito Socialista Italiano, Pietro Mancini (Cosenza, 8 luglio 1876 \u2013 19 febbraio 1968) politico, avvocato e docente universitario italiano.\nL'attivit\u00e0 politiche amministrativa venne svolta all'interno della citt\u00e0 di Rende. Francesco Principe ne diventa sindaco dal 1952 al 1980.\nNel 1958 si candida per la prima volta al Parlamento e nel 1963 diventa vicepresidente del gruppo parlamentare socialista alla Camera dei deputati. Diversi gli incarichi di governo: nel 1966 \u00e8 sottosegretario all'Agricoltura e nel 1968, rieletto deputato per la terza volta, viene nominato sottosegretario alle Partecipazioni Statali.\nNel governo guidato da Emilio Colombo (1970) viene nominato sottosegretariato unico alle Partecipazioni Statali.\nNel 1985 ha un ruolo di primo piano alla guida della Regione Calabria, di cui diventa Presidente, fino al 1987.\nDal 1999 svolge il ruolo di Presidente del Consiglio provinciale di Cosenza per due legislature, fino alla sua morte, all'et\u00e0 di 90 anni, il 5 novembre 2008.\n\u00c8 stato nominato cittadino \"ad honorem\" della cittadina di Amendolara.\nL'istituzione dell'Universit\u00e0 della Calabria e il ruolo di Principe.\nIl ruolo di Francesco Principe fu determinante nella scelta dell'ubicazione dell'Universit\u00e0 della Calabria.\nRipercorriamo brevemente il percorso.\nIl 12 marzo 1968, dopo lungo e defatigante contendere che si era protratto nell\u2019arco di due legislature, la legge istitutiva dell'Universit\u00e0 della Calabria fu promulgata.\nDell\u2019originario disegno di legge governativo presentato in Commissione Pubblica istruzione del Senato il 27 settembre 1961 rimaneva ben poca cosa.\nI temi del contendere erano sostanzialmente di due ordini. Il primo era sul dove, il secondo su quale Universit\u00e0.\nSul quale, la spuntarono facilmente coloro che volevano un'Universit\u00e0 innovativa e residenziale sull\u2019esempio dei campus statunitensi.\nSul dove, la scelta finale di Arcavacata fu abbastanza difficile. La realizzazione dell\u2019Universit\u00e0 \u201ca Cosenza\u201d fu una conseguenza delle scelte spartitorie che l\u2019allora governo di centrosinistra fece fra i capoluoghi di provincia calabresi, all\u2019epoca soltanto Cosenza, Catanzaro e Reggio Calabria, riguardanti l\u2019allocazione della sede della Regione, del quinto centro siderurgico e dell\u2019Universit\u00e0 della Calabria. L\u2019Unical fu istituita in un anno simbolo della contestazione studentesca e il governo colse l\u2019occasione per dare un segnale importante di netta adesione ai temi della ribellione studentesca.\nAnche dal punto di vista architettonico si voleva rendere visibile questo \u201csegnale\u201d.\nLo schema insediativo aperto al dialogo\nLo schema insediativo doveva essere architettonicamente aperto al dialogo, un luogo che si sarebbe dovuto caratterizzare come un\u2019istituzione \u201cdemocratica\u201d, di massa. Un\u2019Universit\u00e0 intesa come luogo dinamico e che non si potesse in alcun modo definire o richiamare alla retorica o all\u2019autoritarismo.\nInsomma un luogo dove gli studenti potessero trovare attuato il senso della contestazione sessantottesca e dove poter studiare vivendo insieme, fra di loro e con i professori.\nE il primo edificio, il Polifunzionale, fu molto aderente a questo concetto di \u201cvivere\u201d insieme, di dialogare con il corpo docente. Costruito su una delle tante collinette di Arcavacata, si caratterizza per una serie di spazi collettivi, di aule luminose e accessibili dai percorsi molto movimentati che seguono l\u2019andamento della collina. Un'architettura rispettosa della natura, della conformazione del terreno, che non lo modifica pur di costruire percorsi \u201ccomodi\u201d. \u00c8 l\u2019uomo che si adatta alla natura e non la natura che \u00e8 \u201cmodificata\u201d per \u201ccom- piacere\u201d le comodit\u00e0 dell\u2019uomo. La scelta di Rende fu anche felice in questo senso. Le colline di Arcavacata sono molto belle. Un maestro dell\u2019architettura contemporanea, Paolo Antonio Chessa, voleva trasferirvi, ricorda Empio Malara, \u00abla capitale d\u2019Italia. Un\u2019idea che Chessa svilupp\u00f2 in un articolo del 1957 pubblicato sulla rivista \u201cDomus\u201d\u00bb. Ovviamente era una \u201cprovocazione\u201d, ma che d\u00e0 la misura di quanto Arcavacata avesse colpito l\u2019immaginazione di Chessa.\nLe colline di Arcavacata sorgono a met\u00e0 strada fra il versante orientale dell\u2019Appennino paolano e la Media Valle del Crati e sono caratterizzate da uno sviluppo ondulato e con un andamento da ovest verso nord-est. La vegetazione varia notevolmente da collina a collina. L\u2019Universit\u00e0 si espande dai piedi della collina di Arcavacata fino ad arrivare alla collina di Vermicelli per proseguire poi verso la collina di Rocchi. Le formazioni collinari sono unite dal \u201cPonte\u201d ideato da Vittorio Gregotti, mentre il nucleo originario, il Polifunzionale, rappresenta la \u201cporta\u201d d\u2019ingresso dell\u2019ateneo e resta un'opera architettonica di grande impatto visivo.\nA Nord o a Sud di Cosenza?\nNon fu facile arrivare all\u2019ubicazione di Arcavacata, nemmeno dopo la scelta dell\u2019allora governo di centrosinistra di spartire fra i tre capoluoghi di provincia calabresi la sede della Regione, il quinto centro siderurgico e l\u2019Universit\u00e0 della Calabria.\nFra i partiti c\u2019era chi voleva che l\u2019Unical fosse ubicata a sud di Cosenza. Secondo Francesco Principe, la sede di Piano Lago, praticamente fuori dalla realt\u00e0 urbana cosentina, non avrebbe consentito lo sviluppo dell\u2019Universit\u00e0, relegandola a un ruolo di secondo piano, sia dal punto di vista economico che didattico. Principe sosteneva che le colline di Arcavacata avevano \u00abil privilegio dello spazio e della vicinanza alla citt\u00e0 che indurr\u00e0 migliaia di studenti a scegliere questa Universit\u00e0. La qualit\u00e0 della vita dell\u2019asse urbano Rende-Cosenza, \u00e8 sicuramente buona sia a livello di servizi, sia di strutture edilizie e commerciali anche al di fuori dell\u2019ambito universitario\u00bb.\nL\u2019istituzione dell\u2019Universit\u00e0 calabrese e le decisioni che ne determinarono la sorte attraversarono due Governi e quattro Ministri della Pubblica istruzione. Dopo la legge istitutiva (Luigi Gui ministro) si svolsero le elezioni politiche (19 maggio 1968) che determinarono la formazione del primo governo Rumor (Dc, Psi, Pri). Ministro della Pubblica istruzione fu nominato un democristiano, Fiorentino Sullo, che con Principe aveva in comune la passione per l\u2019urbanistica. Sullo rimase pochi mesi a Viale Trastevere. Si dimise per contrasti politici col suo partito e al suo posto fu nominato Mario Ferrari Aggradi.\nIl \"Pacchetto\" Colombo\nSullo era molto sensibile e molto attento alle novit\u00e0 e alla contestazione studentesca di quegli anni. Era molto interessato alle questioni relative alla nuova Universit\u00e0. Che l\u2019Universit\u00e0 dovesse sorgere a Cosenza era abbastanza pacifico anche prima del \u201cPacchetto Colombo\u201d. Reggio Calabria aveva vicino l\u2019Universit\u00e0 di Messina e Cosenza aveva grandi tradizioni culturali. Era, inoltre, facilmente raggiungibile sia con l\u2019autostrada, sia con i collegamenti ferroviari. Un colloquio col suo amico Cecchino Principe lo aveva incuriosito. Chiese, perci\u00f2, al suo compagno di partito, Riccardo Misasi, al tempo sottosegretario alle Partecipazioni statali insieme allo stesso Principe, la sua opinione sull\u2019ubicazione.\n\u00abHo parlato con Principe, disse Sullo a Misasi, e vorrei la tua opinione. Sia chiaro che non far\u00f2 pressioni su nessuno, ma vorrei avere un quadro chiaro\u00bb.\nMisasi gli rispose che, secondo lui \u00abla pressione per Cosenza sud era determinata pi\u00f9 che da una valutazione urbanistica, dalla necessit\u00e0 di indebolire politicamente Principe leader di una corrente politica interna al Psi in duro contrasto con Giacomo Mancini (all'epoca potente Ministro dei Lavori pubblici). In realt\u00e0, gli disse Mi- sasi, anche l\u2019architetto Vittorini, che ha elaborato il piano regolatore di Cosenza e che tu conosci bene, ritiene che l\u2019Universit\u00e0 debba essere ubicata a nord di Cosenza. Mancini su questo \u00e8 in contrasto con lui perch\u00e9, gli avrebbe obiettato, il centro storico di Cosenza diventerebbe troppo marginale con l\u2019ubicazione a nord\u00bb.\nAnche Luigi Gui, predecessore di Sullo al Ministero della Pubblica istruzione, si era speso per l\u2019ubicazione a nord di Cosenza:\n\u00abPrincipe ha dalla sua, disse a Sullo, non solo una tendenza naturale allo sviluppo della citt\u00e0 di Cosenza verso nord, ma anche l\u2019esistenza di un piano regolatore a Rende che si pu\u00f2 considerare come un'eccezione, una specie di positiva anomalia in controtendenza alla dilagante speculazione e al disordine edilizio\u00bb.\nSullo si convinse che Rende desse garanzie per un\u2019ordinata gestione del territorio e per uno sviluppo controllato della citt\u00e0. Ufficialmente, per\u00f2, non fece mai alcuna pressione sul Comitato tecnico ordinatore dell\u2019Unical in favore della ubicazione a Rende.\nLa scelta ufficiale di Arcavacata da parte del suddetto Comitato arriv\u00f2, in ogni caso, durante il governo Colombo e non fu certamente una cosa facile, n\u00e9 indolore. Ministro della Pubblica Istruzione era Riccardo Misasi; Dario Antoniozzi era sottosegretario alla presidenza del Consiglio, Principe lo era alle Partecipazioni statali.\nLa \"mossa\" che convinse Andreatta\nDopo aver vinto la sua battaglia per l\u2019ubicazione, Principe dovette affrontarne un\u2019altra ancora pi\u00f9 dura. Lui era convinto che l\u2019ubicazione a Rende fosse oggettivamente imprescindibile e le pressioni per Piano Lago fossero obiettivamente, pretestuose. Ma quando si trov\u00f2 di fronte alla necessit\u00e0 di bloccare novecento ettari di terreno ai suoi elettori, ebbe qualche preoccupazione. Per convincere i proprietari, nella maggior parte piccoli proprietari, era costretto a vendere sogni. Prendeva una cosa concreta in cambio di una \u201ctegola d\u2019oro\u201d come diceva lui, che non si sapeva bene quando sarebbe arrivata. Fatto sta, in ogni caso, che il Consiglio comunale di Rende deliber\u00f2 il vincolo all\u2019unanimit\u00e0 il 30 dicembre 1971.\nFurono giorni di grande fervore. Amministratori e uomini del Partito socialista rendese erano continuamente nelle case dei proprietari vincolati per cercare di spiegare loro i grandi vantaggi che ne avrebbero tratto. Ma era un\u2019impresa difficile. Tra l\u2019altro nessuno sapeva bene quali sarebbero stati i terreni effettivamente da espropriare in quanto il Comitato tecnico amministrativo dell\u2019Unical, presieduto dal prof. Beniamino Andreatta, non aveva ancora deciso l\u2019esatta ubicazione. N\u00e9 si conosceva l\u2019esatta estensione di terreno necessaria in quanto il progetto non era stato nemmeno avviato. I proprietari dei terreni non sapevano, dunque, n\u00e9 se sarebbero stati espropriati, n\u00e9 quando lo sarebbero stati. E non sapevano nemmeno quanto avrebbero incassato dall\u2019Universit\u00e0 per gli espropri. Era, insomma, una situazione alquanto incerta.\nLa delibera che contiene la scelta di Arcavacata del Comitato tecnico amministrativo dell\u2019Unical \u00e8 del 13 dicembre 1971, qualche mese dopo il via libera governativo con il \u201cPacchetto Colombo\u201d reso pubblico il 12 luglio 1971.\nIn realt\u00e0 Principe si era ben preparato a ospitare l\u2019Universit\u00e0 della Calabria a Rende, e, come abbiamo visto sopra, le discussioni erano iniziate subito dopo la legge istitutiva (1968). Principe si era anche preoccupato di \u201cagganciare\u201d quasi subito il professore Andreatta fornendogli la disponibilit\u00e0 a vincolare l\u2019area sulla quale sarebbe sorta l\u2019Universit\u00e0.\nFu la mossa vincente. Andreatta si trov\u00f2 di fronte una persona credibile e in grado di procedere velocemente agli espropri e al vincolo, una citt\u00e0 con un piano regolatore approvato e in vigore dal 1964; una vasta area libera da costruzioni e a ridosso della citt\u00e0 di Cosenza; una rete infrastrutturale (strade, rete idrica, rete fognaria, rete elettrica) di prim\u2019ordine, una chiara volont\u00e0 del Ministro della Pubblica istruzione Riccardo Misasi e perfino dei suoi due predecessori, Fiorentino Sullo e Luigi Gui.\nIl primo Statuto dell\u2019Universit\u00e0 della Calabria \u00e8 datato 1\u00ba dicembre 1971. Le attivit\u00e0 didattiche e scientifiche ebbero inizio con 600 studenti nell\u2019anno accademico 1972/73 e con i corsi di laurea in Scienze economiche e sociali, Ingegneria, Fisica.\nErano trascorsi esattamente undici anni dalla prima discussione in Commissione al Senato.\nPerch\u00e9 nuove Universit\u00e0 nel Meridione d'Italia?\nL\u2019esigenza di potenziare la scuola in genere nel Meridione d\u2019Italia fu tentata per la prima volta nel 1959 con un disegno di legge (il n. 1868) che affermava il principio della istituzione di nuove Universit\u00e0 nelle regioni che ne fossero prive. Tale principio fu ritenuto applicabile alle regioni Abruzzo e Molise, all\u2019Alto Adige e alla Calabria. Nell\u2019Italia meridionale, all\u2019epoca, esistevano le Universit\u00e0 di Napoli e Bari, mentre quella di Lecce era stata da poco istituita. I giovani della Calabria, eccettuati i residenti nella provincia di Reggio Calabria che potevano recarsi nella vicina Messina, erano costretti a sopportare notevoli disagi e notevoli spese per compiere gli studi universitari in citt\u00e0 lontane dalla propria residenza.\nNegli anni immediatamente precedenti al disegno di legge del 1958, gli studenti calabresi laureati erano, come da fonte Istat (1955-56), 769, mentre gli iscritti al primo anno dei corsi di laurea nell'anno accademico successivo risultavano 1.113. Numeri che indussero la classe politica dell\u2019epoca a rompere gli indugi per l'istituzione dell\u2019Universit\u00e0 in Calabria.\nIl disegno di legge prevedeva l\u2019istituzione di tre centri universitari. Uno a Cosenza, uno a Catanzaro e uno a Reggio Calabria. Non era una vera esigenza tecnica, ma piuttosto il risultato di lotte di campanile fra i tre capoluoghi di provincia calabresi. Lotte che avrebbero portato prima alla \u201cdivisione\u201d degli investimenti (sede della Regione a Catanzaro, quinto centro siderurgico a Gioia Tauro e Universit\u00e0 a Cosenza), poi alla rivolta di Reggio Calabria. Vero \u00e8 che fallirono tutte e tre le \u201cdivisioni\u201d."}
{"id": "1938059", "revid": "339392", "url": "https://it.wikipedia.org/wiki?curid=1938059", "title": "Camicie brune", "text": ""}
{"id": "1938060", "revid": "78273", "url": "https://it.wikipedia.org/wiki?curid=1938060", "title": "The Dubai Desert Rock Festival", "text": ""}
{"id": "1938061", "revid": "1543377", "url": "https://it.wikipedia.org/wiki?curid=1938061", "title": "Monte Piano", "text": "Monte Piano \u00e8 un rilievo dei Monti Reatini che si trova nel Lazio, nella Rieti, nel comune di Leonessa."}
{"id": "1938062", "revid": "287204", "url": "https://it.wikipedia.org/wiki?curid=1938062", "title": "L'istinto matematico", "text": "L'istinto matematico: Perch\u00e9 sei anche tu un genio dei numeri (In compagnia di aragoste, uccelli, cani e gatti) \u00e8 un saggio di Keith Devlin, matematico che dirige il Center for the Study of Language and Information della Stanford University (California) e svolge un'intensa attivit\u00e0 di divulgazione scientifica attraverso la BBC, vari programmi radiofonici e numerosi libri."}
{"id": "1938063", "revid": "20768", "url": "https://it.wikipedia.org/wiki?curid=1938063", "title": "Piana dei Greci", "text": ""}
{"id": "1938066", "revid": "2110845", "url": "https://it.wikipedia.org/wiki?curid=1938066", "title": "Gian Franco Ven\u00e8", "text": "\u00c8 stato collaboratore del settimanale \"ABC\" e dei quotidiani \"Il Giorno\" e \"Il Resto del Carlino\"; successivamente fu inviato de \"L'Europeo\" e infine collaboratore di \"Panorama\"."}
{"id": "1938069", "revid": "1001457", "url": "https://it.wikipedia.org/wiki?curid=1938069", "title": "Tekniska h\u00f6gskolan", "text": ""}
{"id": "1938072", "revid": "1272592", "url": "https://it.wikipedia.org/wiki?curid=1938072", "title": "Pasquale Africano", "text": "Biografia.\nAfricano divenne noto al grande pubblico quando divenne il primo a interpretare, dal 29 settembre 1985, il ruolo della guardia giurata nel programma televisivo giudiziario \"Forum\", di cui \u00e8 diventato uno dei volti simbolo, rimanendo nel suo ruolo fino al 2004, anno in cui venne sostituito da Fabrizio Bracconeri.\nAllo stesso tempo ha partecipato a qualche film in piccoli ruoli di contorno: nel 1985 ha recitato nel film \"I soliti ignoti vent'anni dopo\", e nel 2002 \u00e8 apparso in \"Febbre da cavallo - La mandrakata\" di Carlo Vanzina.\nAnnunci\u00f2 il suo ritiro dal mondo dello spettacolo durante una puntata di \"Forum\", in occasione dei 20 anni del programma, dichiarando di volersi trasferire in Brasile, dove avrebbe aperto un proprio locale. Successivamente, si trasfer\u00ec in Messico e poi in Thailandia.\nNel 2007, a causa di un improvviso peggioramento delle sue condizioni di salute, \u00e8 stato riportato in Italia, dove gli \u00e8 stato diagnosticato un tumore del polmone.\n\u00c8 morto all'Istituto Neurotraumatologico di Grottaferrata il 30 agosto 2008, a 64 anni."}
{"id": "1938073", "revid": "599013", "url": "https://it.wikipedia.org/wiki?curid=1938073", "title": "Niccol\u00f2 Galli", "text": "Biografia.\nEra il figlio primogenito dell'ex portiere Giovanni Galli, che ha raccontato il lutto per la morte del figlio nel libro \"La vita ai supplementari\".\nIl 9 febbraio 2001, mentre tornava a casa dopo l'allenamento, mor\u00ec in un incidente in motorino vicino al centro tecnico del Bologna, perdendo il controllo del mezzo e sbattendo contro un guard rail in manutenzione, dove era stato lasciato un tubo d'acciaio in posizione pericolosa.\nNel 2007 il Tribunale di Bologna ha condannato in primo grado per omicidio colposo un funzionario della Coop Costruzioni (1 anno e 4 mesi di reclusione), il responsabile dell'ufficio manutenzione stradale del Comune (10 mesi e 29 giorni) e un tecnico dello stesso ufficio (6 mesi e mezzo); nel marzo del 2011, in appello, il procedimento \u00e8 stato dichiarato estinto per intervenuta prescrizione.\nIl Bologna ha deciso di ritirare la maglia numero 27 da lui indossata e di dare il suo nome al Centro Tecnico di Casteldebole. Diversi tornei in Italia portano il suo nome.\nL'attaccante Fabio Quagliarella, che era compagno di Galli nella nazionale giovanile, ha dichiarato di avere scelto proprio in suo onore di giocare con la maglia numero 27, sia nelle varie squadre di club nelle quali ha militato, sia (quando possibile) nella Nazionale maggiore.\nFondazione.\nDopo la sua morte il padre Giovanni ha costituito la \"Fondazione Niccol\u00f2 Galli ONLUS\" che si occupa di raccogliere fondi per scopi filantropici, quali eventi, partecipazioni di sostegno e un memorial giovanile, anch'esso intitolato a Niccol\u00f2 Galli, di notevole importanza nel settore calcistico.\nCarriera.\nClub.\nEsord\u00ec nelle giovanili del nel 1993 e l'anno successivo vest\u00ec la maglia del . Nel 1995 incominci\u00f2 a giocare nelle giovanili della Fiorentina, dove mise subito in mostra le sue doti di difensore. Nel 1999 l'Arsenal lo port\u00f2 a Londra, dove vinse con le giovanili dei \"Gunners\" sia il Campionato Under-17 sia la Coppa d'Inghilterra Under-18.\nTorn\u00f2 in Italia nel settembre del 2000, quando pass\u00f2 in prestito al Bologna. Esord\u00ec in Serie A il 1\u00ba ottobre, entrando in campo all'83' della gara valida per la prima giornata del campionato 2000-2001 contro la , persa 2-0 dal Bologna.\nNazionale.\nNel gennaio del 2001 disput\u00f2 con la Nazionale Under-18 la \"Coppa Meridian\"."}
{"id": "1938074", "revid": "119923375", "url": "https://it.wikipedia.org/wiki?curid=1938074", "title": "Dipartimento di Stato degli Stati Uniti d'America", "text": "Il Dipartimento di Stato degli Stati Uniti d'America \u00e8 una struttura del governo degli Stati Uniti d'America che svolge molteplici funzioni, istituita nel 1789 all'inizio della presidenza di George Washington.\nIn linea di massima si tratta di un dicastero con funzioni simili al Ministero degli esteri italiano.\nIl segretario di Stato \u00e8 la terza carica dell'esecutivo del governo federale degli Stati Uniti d'America dopo presidente e vicepresidente. L'attuale segretario di Stato \u00e8, dal 26 gennaio 2021, Tony Blinken.\nDescrizione.\nFunzioni.\nA capo del dipartimento vi \u00e8 il segretario di Stato, un ministro che siede nel gabinetto governativo.\nI suoi compiti sono coordinare la politica estera statunitense, assistere i cittadini statunitensi quando si trovano all'estero, raccogliere informazioni rilevanti sui paesi esteri per la giustizia statunitense (ad esempio narcotraffico e terrorismo), coordinare i programmi di aiuto umanitario e tutelare gli interessi statunitensi nel mondo.\nUnited States Foreign Service.\nIl \"United States Foreign Service\" \u00e8 il principale sistema di reclutamento e gestione di personale civile utilizzato dal servizio diplomatico del governo federale degli Stati Uniti, sotto l'egida del Dipartimento di Stato degli Stati Uniti. \u00c8 composto da oltre 13.000 professionisti che svolgono la politica estera degli Stati Uniti e aiutano i cittadini degli Stati Uniti all'estero.\nCreato nel 1924 dal \"Rogers Act\", il \"Foreign Service\" ha riunito tutti i servizi consolari e diplomatici del governo degli Stati Uniti in un'unica unit\u00e0 amministrativa. Oltre alla funzione cos\u00ec disciplinata, il \"Rogers Act\" ha definito un sistema di gestione del personale, in base al quale il Segretario di Stato degli Stati Uniti \u00e8 autorizzato ad assegnare diplomatici all'estero.\nI membri del servizio estero sono selezionati attraverso una serie di esami scritti e orali. Servono in una qualsiasi delle 265 missioni diplomatiche degli Stati Uniti nel mondo, comprese ambasciate, consolati e altre strutture. I membri del Servizio Esteri servono anche dislocati presso il quartier generale delle quattro agenzie governative che si occupano di vari profili degli affari esteri: il Dipartimento di Stato, con sede presso l'edificio Harry S Truman nel quartiere Foggy Bottom di Washington DC; il dipartimento dell'agricoltura; il dipartimento del commercio; l'agenzia degli Stati Uniti per lo sviluppo internazionale.\nDepartment of State Air Wing.\nIn via eccezionale rispetto alla natura essenzialmente civile della diplomazia, presso il dipartimento di Stato \u00e8 incardinato anche un nucleo operativo di altro genere: l\u2019Air Wing, la cui attivit\u00e0 era nata nel 1976 soprattutto per contrastare le coltivazioni per la produzione di droghe e il loro contrabbando. All\u2019epoca aveva il suo quartier generale sulla \u201cPatrick\u201d AFB, in Florida, con 60 addetti pi\u00f9 13 contractors. Nel 2019, per gestire le sue attivit\u00e0, il DOS spende circa 5 miliardi di dollari l\u2019anno e si serve di circa 1.500 contractor della DynCorp, una Private Military Company.\nChiuse nel 2017 le sue sedi a Cipro e in Pakistan, l\u2019Air Wing opera da aeroporti in Afghanistan, Colombia, Iraq, Panama, Per\u00f9 e nel 2019 sta aprendo un punto d\u2019appoggio anche in Guatemala. Bench\u00e9 su quest\u2019aspetto non siano forniti dettagli, alcuni aeromobili che operano dalle sedi all\u2019estero portano insegne di nazionalit\u00e0 o codici di immatricolazione locali. \nAll'aprile 2019 gli aeromobili ufficialmente in carico al Department of State Air Wing sono 206: cinque droni, 21 aerei e 180 elicotteri; ma ce ne sono alcuni di pi\u00f9, circa 230, tenendo conto anche di alcuni elicotteri (e forse qualche aereo) che non rientrano negli elenchi ufficiali. La componente aerea pi\u00f9 numerosa \u00e8 costituita da 118 elicotteri della famiglia degli \u201cHuey\u201d: UH-1H, UH-1V, \"Huey II\u201d, Bell 212 e Bell 214ST, parte di essi \u00e8 equipaggiata con mitragliatrici M240 e \u201cMinigun\" e con lanciatori di flare. Vi sono pol quattro MD-530 \"Little Bird\u201d, 13 Sikorsky S-61T (e alcuni S-61N) e 34 Boeing CH-46E \"Seaknight\"; gli ultimi due tipi sono impiegati soprattutto per il trasporto del personale diplomatico. Nel corso degli ultimi mesi la maggior parte degli S-61 \u00e8 stata venduta (o forse tutta la flotta). La flotta ad ala rotante si completa con 22 UH-60 \u201cBlack Hawk\u201d. \nLa componente ad ala fissa \u00e8 piuttosto variegata con almeno un Pilatus PC-6 \u201cTurbo-Porter\", due Air Tractor AT-802 per l'irrorazione con diserbanti (molti altri volano con i colori delle nazioni in cui operano), tre Cessna 208 \u201cGrand Caravan\", sette Beech 1900 \"Airliner\", 8 DHC-8 in diversi allestimenti. Infine, non mancano 5 piccoli droni RQ-11B Raven."}
{"id": "1938076", "revid": "22356", "url": "https://it.wikipedia.org/wiki?curid=1938076", "title": "Iolitide", "text": ""}
{"id": "1938078", "revid": "22356", "url": "https://it.wikipedia.org/wiki?curid=1938078", "title": "Iolitidi", "text": ""}
{"id": "1938083", "revid": "22356", "url": "https://it.wikipedia.org/wiki?curid=1938083", "title": "Ostracodi", "text": ""}
{"id": "1938085", "revid": "729019", "url": "https://it.wikipedia.org/wiki?curid=1938085", "title": "Parco urbano Franco Agosto", "text": "Il parco urbano Franco Agosto \u00e8 il principale parco pubblico della citt\u00e0 di Forl\u00ec, in Emilia-Romagna.\nIl parco si estende su una superficie di oltre 20 ettari ed \u00e8 dedicato a Franco Agosto, il primo sindaco di Forl\u00ec dopo la liberazione dal fascismo.\nCollocato a ridosso del centro storico della citt\u00e0, presenta numerosi ingressi, tra cui i principali sono da via Fiume Montone e da viale dell'Appennino. Il parco \u00e8 fiancheggiato dal fiume Montone, che \u00e8 separato dal parco da un sentiero che da Porta Schiavonia conduce all'Ospedale Morgagni Pierantoni. Il territorio del parco \u00e8 molto ampio e presenta diverse colline e piccoli canali artificiali sovrastati da ponticelli. Vi si trova anche un lago e una fontana monumentale a forma di piramide (non pi\u00f9 attiva) preso l'entrata da via Andrelini, vicino ai musei di San Domenico.\nLa superficie del parco si presenta come un grande tappeto erboso ricco di alberi e dalla fauna composita. Caratteristica \u00e8 la \"collina dei conigli\", una collinetta piena di tane di conigli i cui numerosi occupanti vagano liberi ed indisturbati per il parco; non va dimenticata la massiccia presenza di nutrie presso il laghetto.\nPoich\u00e9 il parco \u00e8 molto vasto e presenta numerose ricchezze naturali, \u00e8 visitabile anche con il trenino turistico. Al suo interno sono ubicati un bar, un ristorante (ricavato da un'antica casa colonica sulla \"collina dei conigli\"), un chiosco della piadina e dei gelati, un pub nonch\u00e9 un'area dedicata allo sport e ai giochi per i bambini.\nNel corso dell'anno nel parco si svolgono numerose manifestazioni ed eventi di ogni genere."}
{"id": "1938086", "revid": "1869172", "url": "https://it.wikipedia.org/wiki?curid=1938086", "title": "San Silvestro Colle", "text": ""}
{"id": "1938088", "revid": "287204", "url": "https://it.wikipedia.org/wiki?curid=1938088", "title": "Gran Premio degli Stati Uniti d'America-Ovest 1983", "text": "Il Gran Premio degli Stati Uniti d'America-Ovest 1983 \u00e8 stata la seconda prova della stagione 1983 del Campionato mondiale di Formula 1. Si \u00e8 corsa domenica 27 marzo 1983 sul Circuito di Long Beach. La gara \u00e8 stata vinta dal britannico John Watson su McLaren-Ford Cosworth; per il vincitore si tratt\u00f2 del quinto, e ultimo, successo nel mondiale. Ha preceduto sul traguardo l'austriaco Niki Lauda, anch'egli su McLaren-Ford Cosworth, e il francese Ren\u00e9 Arnoux su Ferrari.\nJohn Watson vinse la gara partendo dal ventiduesimo posto; ci\u00f2 rappresenta un record ancora imbattuto nella storia del mondiale di Formula 1, quale partenza pi\u00f9 arretrata per un vincitore di un gran premio. Niki Lauda, giunto secondo, part\u00ec invece dalla ventitreesima piazzola.\nVigilia.\nAspetti tecnici.\nIl circuito venne nuovamente modificato e, rispetto alle alterazioni del 1982, in maniera molto pi\u00f9 profonda. Il tratto dopo il via rimase inalterato ma, dopo la curva 5, si abbandon\u00f2 il tratto sull\"Ocean Boulevard\", girando su \"Pine Avenue\", passando sotto lo \"Hyatt Hotel\" e il \"Convention Center\" seguendo poi la \"Seaside Way\", parallela all\"Ocean Boulevard\", e riprendendo il vecchio tracciato dopo la curva 9. La curva 12 venne modificata per permettere una migliore entrata nei nuovi box, ora posti sulla \"Bridgestone Bend\". Sempre su questo punto, da questa edizione, veniva dato sia il via che la bandiera a scacchi (l'arrivo era prima posto sull\"Ocean Boulevard\"). Ci\u00f2 consentiva di evitare i forti saliscendi che caratterizzavano la vecchia versione del tracciato. La lunghezza di questa conformazione era di 3.275 metri. Questa nuova versione per\u00f2 veniva considerata pi\u00f9 pericolosa della precedente, per la sua pi\u00f9 alta velocit\u00e0.\nLa Lotus affid\u00f2 nuovamente a Elio De Angelis il modello 93T, spinto da un motore turbo della Renault. Nel gran premio precedente il pilota romano aveva solo affrontato le prove con tale vettura, ma non la gara. Per questo cambio di vettura era stato anche squalificato. La Renault, dal suo canto, fece esordire la RE40, affidata al solo Alain Prost.\nAspetti sportivi.\nAlan Jones riprese il suo volante all'Arrows, ove era stato sostituito da Chico Serra nella prima gara in Brasile, in quanto ancora convalescente per una caduta da cavallo. Jones, che aveva vinto il titolo nel , rientrava nella massima formula dopo un anno di assenza. La sua ultima gara era stato il Gran Premio di Las Vegas 1981 (tra l'altro vinto dall'australiano), disputato con la Williams. Il contratto era a gettone, e avrebbe dovuto essere rinegoziato dopo la gara di Imola. Per saggiare la sua condizione, l'australiano effettu\u00f2 dei test, nei giorni precedenti la gara, presso il circuito di Willow Springs. Jones aveva gi\u00e0 comunque annunciato di volersi nuovamente ritirare dalle competizioni, al termine della stagione 1983.\nLa tenuta futura della gara venne messe in forte dubbio per gli alti costi di organizzazione. Ai 1,75 milioni di dollari chiesti dalla FOCA per correre a Long Beach, si aggiungevano le spese di trasporto, garantite dagli organizzatori, e i costi per la preparazione del tracciato, che facevano salire a 3,6 milioni di dollari la spesa per la tenuta del gran premio.\nIl gran premio, definito \"degli Stati Uniti-Ovest\", era formalmente conosciuto anche come \"Gran Premio di Long Beach\". Nella stessa stagione, infatti, gli USA ospitarono anche un'altra gara valida per il mondiale, il Gran Premio degli USA-Est a Detroit.\nNelle prime prove libere il pi\u00f9 rapido fu Michele Alboreto della Tyrrell, che chiuse con 1'29\"92, tempo non confrontabile col 1'27\"316, ottenuto dal \"poleman\" Andrea De Cesaris l'anno precedente, vista la modifica subita dal tracciato. Al secondo posto si classific\u00f2 Alain Prost, mentre terzo fu Roberto Guerrero della Theodore. I piloti lamentarono la sconnessione della pista al termine del nuovo rettilineo, che faceva sobbalzare le monoposto.\nQualifiche.\nResoconto.\nNella prima giornata di prove ufficiali il tempo migliore fu fatto segnare da Ren\u00e9 Arnoux della Ferrari, con 1'26\"935. Il francese precedette altri due suoi connazionali, Alain Prost (di oltre un secondo e mezzo) e Patrick Tambay (suo compagno di scuderia). Alboreto si conferm\u00f2 quanto meno il pi\u00f9 rapido dei piloti che conducevano vetture non dotate di motore turbo, chiudendo al quinto posto, davanti a Johnny Cecotto. A questa prima sessione non presero parte le Toleman, in quanto le vetture, nel corso delle libere, avevano rotto le sospensioni posteriori, a causa degli avvallamenti presenti sulla \"Seaside Way\".\nNella notte tra venerd\u00ec e sabato i tecnici riuscirono ad eliminare gli avvallamenti che si erano presentati sulla pista. Ci\u00f2 per\u00f2 non limit\u00f2 il numero di rotture che le vetture subirono nel corso della sessione di prove libere del sabato mattina. Incidenti vennero subiti da Tambay, Alboreto e Cecotto. Il tempo pi\u00f9 rapido del mattino fu Jacques Laffite, comunque lontano dal crono registrato al venerd\u00ec da Arnoux. La Toleman partecip\u00f2 alla sessione col solo Derek Warwick.\nNella sessione del sabato l'altro ferrarista Patrick Tambay fu capace di strappare la \"pole position\" a Ren\u00e9 Arnoux, che comunque chiuse secondo. Per Tambay fu la prima \"pole\" nel mondiale di Formula 1, il sessantaquattresimo pilota diverso dall'inizio della storia del campionato. La Scuderia Ferrari monopolizz\u00f2 cos\u00ec la prima fila, per la prima volta dal Gran Premio di Monaco 1979. La seconda fila fu invece ad appannaggio delle due Williams. A questa sessione presero parte entrambe le Toleman, con Derek Warwick capace di spuntare il sesto tempo. Le due Osella furono le sole due monoposto a non riuscire a qualificarsi.\nRisultati.\nI risultati delle qualifiche furono i seguenti:\nGara.\nResoconto.\nPatrick Tambay mantenne il comando al via della gara; Keke Rosberg, partito dalla seconda fila, cerc\u00f2 subito di infilarsi dietro al duo francese della Ferrari: il finnico tocc\u00f2 anche la vettura di Ren\u00e9 Arnoux. Quest'ultimo scese in quarta posizione, preceduto, oltre che da Rosberg, anche da Jacques Laffite.\nDietro s'installarono le due Tyrrell e le due Renault. Rosberg fu autore di un testacoda nel corso del primo giro, nel tentativo di passare Tambay, ma pot\u00e9 proseguire, mantenendo la posizione. Sempre nel corso del primo giro Arnoux dovette cedere una posizione anche a Michele Alboreto.\nNel secondo giro Danny Sullivan, sesto, fu passato da Riccardo Patrese. Lo statunitense, il giro seguente, perse altre due posizioni, venendo sopravanzato dalle Renault. Alain Prost, penalizzato da un problema all'accensione, perse per\u00f2 diverse posizioni, fino a quando, al sedicesimo passaggio, si port\u00f2 ai box per il cambio gomme. Anche Arnoux fu penalizzato dal decadimento degli pneumatici, e retrocesse in classifica.\nAl giro 16 perci\u00f2 la classifica, sempre guidata da Patrick Tambay, vedeva al secondo posto Keke Rosberg, seguito da Jacques Laffite, Michele Alboreto, Eddie Cheever, Riccardo Patrese, Jean-Pierre Jarier e Ren\u00e9 Arnoux. Anche l'altro pilota della Renault, Cheever, si rec\u00f2 al cambio gomme, ma trov\u00f2 i meccanici ancora impegnati con Prost, e cos\u00ec fu costretto a proseguire la gara, ma ormai fuori dalla zona dei punti.\nLe prime sei vetture erano racchiuse in uno spazio ridotto, con Rosberg che pressava Tambay, essendo a sua volta pressato da Laffite. Al ventiduesimo giro Jean-Pierre Jarier centr\u00f2 la vettura di Alboreto, in un tentativo di sorpasso: il milanese fu costretto ai box con una sospensione danneggiata. Al ventiseiesimo giro Rosberg tent\u00f2 l'attacco a Tambay, i due andarono a contatto, col francese che fin\u00ec in testacoda, fermandosi in mezzo al tracciato. Rosberg riusc\u00ec a evitare la vettura di Tambay ma, giunto all'ultima \"chicane\", si trov\u00f2 sia la vettura di Jacques Laffite che quella di Jean-Pierre Jarier (che aveva passato Patrese) molto vicine. Prima collisero le due Williams, poi la vettura di Rosberg venne colpita da quella di Jarier, finendo a muro. Il finnico si ritir\u00f2 subito, e poco dopo anche Jarier dovette abbandonare la gara con un alettone danneggiato.\nLa gara vedeva ora al comando Jacques Laffite, seguito da Riccardo Patrese, Marc Surer e il duo della McLaren Niki Lauda-John Watson, che pur essendo partiti dalla retrovie, avevano sfruttato i molti ritiri e i \"pit stop\" degli altri concorrenti per risalire la graduatoria.\nGi\u00e0 al ventottesimo passaggio i due della McLaren passarono anche Surer, mentre cinque giri dopo Watson, al termine della \"Shoreline Drive\", sorpassava Lauda, ponendosi in terza posizione. Dietro Johnny Cecotto aveva la meglio su Surer, posizionandosi quinto.\nAl giro 44, sfruttando un errore di Patrese, sia Watson che Lauda, passarono davanti al padovano, e solo un giro dopo, con Laffite in crisi con gli pneumatici, si trovarono a condurre. Il francese della Williams fu poi facile preda anche di Patrese al giro 52. Anche Cecotto perse alcune posizioni (sulla Theodore si era allentata la leva del cambio), a favore di Cheever, Arnoux e Surer.\nRen\u00e9 Arnoux, era risalito in zona punti, dopo essere sceso in classifica per un secondo cambio gomme, e si trov\u00f2 a lottare con Cheever per la quinta piazza. I due si avvicinarono a Laffite al giro 67, e il ferrarista fu capace di passare entrambi e porsi in quarta posizione: anche Eddie Cheever pass\u00f2 Laffite. Un giro dopo per\u00f2 Cheever fu costretto al ritiro per un guasto al cambio. A tre giri dal termine la classifica mut\u00f2 ancora per il ritiro di Patrese, che era terzo.\nNella parte finale della gara Niki Lauda soffr\u00ec di crampi e non fu capace di attaccare John Watson, che cos\u00ec vinse per la quinta e ultima volta nel mondiale. Nessuno \u00e8 mai riuscito a vincere una gara valida per il mondiale di F1 partendo cos\u00ec arretrato come il nordirlandese, ventiduesimo. Ren\u00e9 Arnoux complet\u00f2 il podio. Johnny Cecotto chiuse sesto, primo pilota venezuelano a punti in una gara valida per il mondiale.\nRisultati.\nI risultati del gran premio furono i seguenti:"}
{"id": "1938091", "revid": "287204", "url": "https://it.wikipedia.org/wiki?curid=1938091", "title": "Tekniska hogskolan", "text": ""}
{"id": "1938093", "revid": "123538436", "url": "https://it.wikipedia.org/wiki?curid=1938093", "title": "April Clough", "text": "Biografia.\nFamosa per aver recitato nelle pellicole di Bud Spencer e Terence Hill \"I due superpiedi quasi piatti\" (1977) e in \"Non c'\u00e8 due senza quattro\" (1984), in cui interpreta il ruolo di Donna Olimpia, April Clough \u00e8 apparsa in carriera in 20 pellicole, ritirandosi dalle scene nel 1985 dopo aver interpretato il primo episodio della serie televisiva \"Brothers\"."}
{"id": "1938098", "revid": "121837", "url": "https://it.wikipedia.org/wiki?curid=1938098", "title": "Ere glaciali", "text": ""}
{"id": "1938111", "revid": "298055", "url": "https://it.wikipedia.org/wiki?curid=1938111", "title": "Lusky", "text": ""}
{"id": "1938117", "revid": "118474603", "url": "https://it.wikipedia.org/wiki?curid=1938117", "title": "Radiodiffusion-T\u00e9l\u00e9vision Ivoirienne", "text": "La Radiodiffusion-T\u00e9l\u00e9vision Ivoirienne (RTI) \u00e8 l'ente radiotelevisivo pubblico della Costa d'Avorio. La radio trasmette sin dal 1961, la televisione dal 1966.\nCanali.\nIl polo radio-televisivo RTI \u00e8 costituito da due canali radio e da quattro canali televisivi.\nI canali radio sono:\nI canali televisivi sono:"}
{"id": "1938120", "revid": "35804", "url": "https://it.wikipedia.org/wiki?curid=1938120", "title": "Giochi Olimpici Giovanili", "text": ""}
{"id": "1938136", "revid": "35804", "url": "https://it.wikipedia.org/wiki?curid=1938136", "title": "Olimpiadi invernali", "text": ""}
{"id": "1938143", "revid": "319329", "url": "https://it.wikipedia.org/wiki?curid=1938143", "title": "Campionati mondiali di ginnastica ritmica", "text": "I campionati mondiali di ginnastica ritmica sono la massima competizione internazionale di ginnastica ritmica.\nSono organizzati dalla Federazione Internazionale di Ginnastica (FIG). La prima edizione risale al 1963. Nel corso degli anni \u00e8 variata la denominazione, la frequenza e la tipologia di eventi ospitati.\nFino al 1975 si chiamavano campionati mondiali di ginnastica moderna, dal 1977 al 1997 campionati mondiali di ginnastica ritmica sportiva; l'attuale denominazione \u00e8 stata assunta nel 1998.\nDal 2003 hanno cadenza biennale e sono assegnati 9 titoli (5 individuali, 3 di gruppo, 1 a squadre). Le gare individuali prevedono il concorso completo e 4 gare con singolo attrezzo, le gare di gruppo prevodono il concorso completo, una gara con cinque attrezzi uguali, una gara con due attrezzi (in misura di 3 + 2). Gli attrezzi ammessi sono quelli stabiliti dalla federazione con cadenza biennale.\nMedagliere storico.\nMedagliere aggiornato alla XXXVII edizione (Baku 2019)."}
{"id": "1938145", "revid": "1305772", "url": "https://it.wikipedia.org/wiki?curid=1938145", "title": "Inno alla gioia", "text": ""}
{"id": "1938147", "revid": "1452073", "url": "https://it.wikipedia.org/wiki?curid=1938147", "title": "Pok\u00e9mon Trading Card Game (videogioco)", "text": " \u00e8 un videogioco della serie \"Pok\u00e9mon\" basato sul gioco di carte collezionabili omonimo. Il videogioco \u00e8 uscito in Giappone per Game Boy Color il 18 dicembre 1998. Negli Stati Uniti il gioco viene distribuito a partire dal 31 marzo 2000 mentre in Europa dall'8 dicembre dello stesso anno. La cartuccia \u00e8 compatibile con il Super Game Boy.\nNel 2014 il titolo viene distribuito per Nintendo 3DS tramite Nintendo eShop.\nModalit\u00e0 di gioco.\n\"Pok\u00e9mon Trading Card Game\" \u00e8 un videogioco di simulazione dell'originale gioco di carte collezionabili da tavolo con elementi di gioco di ruolo simili alla serie principale di giochi di ruolo \"Pok\u00e9mon\". Il giocatore controlla un ragazzino e deve viaggiare per il mondo di gioco interagendo con personaggi non giocanti e sfidandoli a partite di carte utilizzando un mazzo da 60 carte. Ogni vittoria permette di ottenere 2 o pi\u00f9 buste di espansione, contenenti un assortimento casuale di carte variabile a seconda della tipologia di busta. Le sfide hanno principalmente luogo nei Club, ovvero edifici dedicati a una tipologia di Pok\u00e9mon differente. L'obiettivo del gioco \u00e8 sconfiggere gli otto Campioni del Club per guadagnarsi il diritto di affrontare i quattro Grandi Maestri, detentori di quattro potenti carte leggendarie.\nNel gioco esistono un totale di 226 carte, principalmente costituite da quelle presenti nei primi tre set del gioco reale- Sono presenti tuttavia carte esclusive del gioco. Al giocatore viene data l'opportunit\u00e0 di scegliere uno dei tre mazzi iniziali all'inizio del proprio viaggio, ciascuno contenente carte Pok\u00e9mon che ruotano attorno alle tre possibili creature iniziali di \"Pok\u00e9mon Rosso\" e \"Blu\". \u00c8 possibile disporre di un massimo di quattro mazzi alla volta.\nPubblicazione.\nIl gioco \u00e8 stato distribuito in Giappone il 18 dicembre 1998 un mese prima che il gioco di carte collezionabili fosse reso disponibile in lingua inglese. Nel settembre 1999, Nintendo of America ha annunciato che avrebbe rilasciato una versione inglese in Nord America dal titolo \"Pok\u00e9mon Card\". Sebbene inizialmente previsto per l'inverno successivo, il gioco, uscito poi con il titolo definitivo di \"Pok\u00e9mon Trading Card Game\", \u00e8 stato posticipato all'aprile 2000. IGN ha attribuito questo ritardo al fatto che la societ\u00e0 desiderasse concentrare i propri sforzi sull'imminente \"Pok\u00e9mon Stadium\" per Nintendo 64. Nel febbraio successivo, il gioco fece la sua apparizione alla North American International Toy Fair del 2000 a New York insieme a \"Pok\u00e9mon Oro\" e \"Argento\". Nel gioco era inclusa un'esclusiva carta promozionale di Meowth.\nVirtual Console.\nIl gioco \u00e8 stato reso disponibile sulla Virtual Console del Nintendo 3DS in Europa il 10 luglio 2014, in Australia l'11 luglio 2014, in Nord America il 13 novembre 2014 e in Giappone il 24 dicembre 2014.\nAccoglienza.\n\"Pok\u00e9mon Trading Card Game\" ha venduto copie in Giappone entro la fine del 1999, diventando il 20\u00b0 gioco per console pi\u00f9 acquistato di quell'anno nel Paese. In Nord America sono state vendute 1,51 milioni di copie durante il primo anno. Il gioco ha ricevuto un'accoglienza per lo pi\u00f9 positiva dalla critica, guadagnando un punteggio medio dell'81,25% dall'aggregatore GameRankings. \"GameSpot\" ha definito il gioco \"un adattamento fedele e divertente del gioco di carte collezionabili\" definendo il gameplay \"avvincente\", ma lo ha trovato nel complesso meno soddisfacente rispetto ai classici giochi di ruolo \"Pok\u00e9mon\", affermando che \"raccogliere 226 pezzi di carta\" non era tanto soddisfacente come risulta invece essere \"acchiapparli tutti\". Altri, come IGN hanno definito il gioco \"un vero spasso da giocare\", ritenendo che offrisse per lo pi\u00f9 la stessa esperienza della versione da tavolo \"senza il disordine o il costo\". L'adattamento del videogioco, tuttavia, non poteva replicare completamente l'originale dato il numero finito di carte disponibili. Pur definendo la storia principale\" semplice e basilare\", e il gameplay in gran parte basato sulla fortuna, alla fine ha dichiarato che \"se ti piacciono o odi quei dannati Pok\u00e9mon... se Nintendo continua a realizzare videogiochi \"Pok\u00e9mon\" di questa qualit\u00e0, quelle creature non se ne andranno presto\". \nIn una retrospettiva degli spin-off Pok\u00e9mon del 2009, IGN ha mantenuto i suoi elogi per il gioco, affermando \"\u00c8 stato davvero ridicolo quanto fosse fantastico questo gioco... se potessimo chiedere a Nintendo di reintrodurre uno spin-off, sarebbe il gioco del GCC\".\nCensura.\nIl gioco \u00e8 stato vietato in Arabia Saudita perch\u00e9 presumibilmente promuoveva il sionismo. Secondo lo sceicco Abdul Aziz bin Abdullah, il videogioco \"Pok\u00e9mon\" e le carte hanno simboli che sono \"la stella di David, che tutti sanno \u00e8 collegata al sionismo internazionale ed \u00e8 l'emblema nazionale di Israele\".\nEredit\u00e0.\n\u00c8 stato realizzato un sequel del gioco , uscito il 28 marzo 2001 esclusivamente in Giappone anche per Game Boy Color. Come il suo predecessore, il gioco \u00e8 stato sviluppato da Hudson Soft e Creatures, ma pubblicato solo da The Pok\u00e9mon Company. In quest'ultimo titolo si ha la possibilit\u00e0 di scegliere il sesso del protagonista."}
{"id": "1938148", "revid": "287204", "url": "https://it.wikipedia.org/wiki?curid=1938148", "title": "Salvami (Sonohra)", "text": "Salvami \u00e8 il terzo singolo dei Sonohra estratto dall'album d'esordio \"Liberi da sempre\".\nLa canzone \u00e8 stata lanciata in radio il 5 settembre 2008.\nIl Singolo.\nIl testo \u00e8 stato scritto da Luca Fainello insieme al produttore Roberto Tini mentre la musica e gli arrangiamenti sono di Diego Fainello; il video \u00e8 stato ufficialmente lanciato in rotazione luned\u00ec 6 ottobre.\nIn stile British arrangiato dall'orchestra, questo brano tocca un tema di importanza e attualit\u00e0: \u00e8 infatti dedicato ad un giovane amico dei due artisti deceduto in un incidente stradale."}
{"id": "1938160", "revid": "217830", "url": "https://it.wikipedia.org/wiki?curid=1938160", "title": "Gran Premio motociclistico di San Marino e della Riviera di Rimini 2008", "text": "Il Gran Premio motociclistico di San Marino e della Riviera di Rimini 2008 corso il 31 agosto, \u00e8 stato il tredicesimo Gran Premio della stagione 2008 e ha visto vincere: la Yamaha di Valentino Rossi in MotoGP, \u00c1lvaro Bautista nella classe 250 e G\u00e1bor Talm\u00e1csi nella classe 125."}
{"id": "1938162", "revid": "1494169", "url": "https://it.wikipedia.org/wiki?curid=1938162", "title": "Edmund", "text": ""}
{"id": "1938164", "revid": "1305772", "url": "https://it.wikipedia.org/wiki?curid=1938164", "title": "Balla Linda", "text": "Balla Linda \u00e8 un brano musicale composto da Lucio Battisti e Mogol, e interpretato originariamente dallo stesso Battisti, che lo pubblic\u00f2 il 29 aprile 1968 come lato B del singolo \"Prigioniero del mondo/Balla Linda\".\nIl brano fu il primo successo di Battisti come cantante, e il primo a diventare un \"classico\" della sua produzione. Ebbe successo anche fuori dall'Italia, nella versione dei The Grass Roots.\nTesto.\nIl testo, scritto da Mogol, parla di una ragazza di nome Linda. Non \u00e8 bellissima, n\u00e9 intelligente n\u00e9 ammaliante, ma la sua spensieratezza, sincerit\u00e0 e fedelt\u00e0 riescono a far dimenticare al protagonista la sua precedente e avvenente compagna, che aveva approfittato di lui (\u00abnon fai come lei / tu non prendi tutto quello che vuoi\u00bb) e poi lo aveva lasciato.\nIl testo \u00e8 strutturato su un climax: i primi versi delle strofe sono malinconici, mostrano soprattutto i lati negativi di Linda, e sono ancora intrisi del ricordo della precedente compagna, di cui invece emergono i lati positivi. Nei versi successivi, invece, iniziano ad affiorare i suoi difetti, che Linda non ha. Nel ritornello, infine, l'ex compagna scompare del tutto e l'intera scena \u00e8 dedicata a Linda, che il protagonista invita a ballare con entusiasmo.\nSecondo Renzo Stefanel, Linda \u00ab\u00e8 cos\u00ec pura che la sua danza pare quasi [...] la metafora della leggerezza del vivere coniata da Nietzsche\u00bb.\nComposizione.\nBattisti inizi\u00f2 a comporre la musica di \"Balla Linda\" tra la fine del 1967 e l'inizio del 1968. In quel periodo la canzone aveva il buffo nome di lavorazione di \"Testicolo pulito\", che era noto solo a pochi amici e collaboratori, in via confidenziale.\nDopo averla temporaneamente abbandonata, nel febbraio 1968 Battisti complet\u00f2 la musica e Mogol scrisse il testo, dando al brano il titolo definitivo.\nLa canzone piaceva molto a Maurizio Vandelli, che chiese a Battisti di poterla interpretare con la sua Equipe 84; quest'ultimo, per\u00f2, volle tenerla per s\u00e9.\nNonostante oggi possa sembrare una canzone piuttosto tradizionale, per l'epoca \"Balla Linda\" era un brano molto originale e fuori dagli schemi. La casa discografica di Battisti, la Ricordi, fece addirittura delle pressioni perch\u00e9 venisse cambiata e resa pi\u00f9 tradizionale. Infatti Battisti fu interpellato personalmente da un discografico rimasto anonimo, che gli chiese di modificare il verso \"non fermarti\" in \"non fermarti mai\", perch\u00e9 a suo parere l'assenza della canonica rima baciata suonava male e lasciava il ritornello \"sospeso\". Battisti, per\u00f2, si impunt\u00f2 e non volle cambiare il verso.\nInterpretazione di Lucio Battisti.\nRegistrazione.\nL'arrangiamento fu curato da Mariano Detto.\nPer l'importante parte di pianoforte inizialmente venne chiamato un turnista esterno, ma a Mariano Detto non piaceva il suo modo di eseguirla; cos\u00ec propose a Battisti di suonare la parte di persona, perch\u00e9 riteneva che il suo modo di eseguirla avesse una bella sonorit\u00e0 e desse colore alla ritmica. Battisti era riluttante, perch\u00e9 non padroneggiava perfettamente lo strumento, ma alla fine accett\u00f2.\nLa registrazione avvenne negli studi Ricordi di Milano. L'11 marzo 1968 furono registrate la base ritmica, le sovraincisioni degli archi (ore 15) e quelle dei fiati (ore 17); il 14 marzo le sovraincisioni dei cori (ore 9), della voce solista e dei controcanti (ore 21). Il 5 aprile a partire dalle ore 9 fu iniziato il missaggio, che per\u00f2 dovette essere interrotto alle 13 a causa del guasto della macchina, e pot\u00e9 essere completato solo l'11 aprile. Il transfer fu effettuato il 17 aprile.\nMusica.\nLa struttura di \"Balla Linda\" \u00e8 invertita rispetto a quella tradizionale: si apre con il ritornello e solo dopo segue la strofa.\nIl ritornello, definito \u00absvelto e danzante\u00bb, ha un ritmo incalzante sottolineato dal piccolo saltello percussivo inserito da Detto Mariano.\nLa strofa, al contrario, \u00e8 lenta e malinconica. I primi versi sono accompagnati da un'arpa pizzicata ad accordi (come se fosse una chitarra classica), che d\u00e0 l'idea del passato \"incantato\" e felice ricordato dal protagonista del testo. Man mano che si va avanti si ha un crescendo, che traspone in musica il climax letterario del testo, ed entrano anche basso e batteria, fino all'esplosione del successivo ritornello.\nL'arrangiamento di \"Balla Linda\" \u00e8 piuttosto diverso da quello di altre canzoni coeve di Battisti: il protagonista \u00e8 il pianoforte, che ha anche il ruolo di tenere il ritmo (dal momento che la batteria non \u00e8 sempre presente), mentre le chitarre sono quasi assenti, eccetto qualche intervento di chitarra elettrica.\nPubblicazione.\nL'interpretazione di Battisti fu pubblicata il 29 aprile del 1968 come lato B del 45 giri \"Prigioniero del mondo/Balla Linda\". Nonostante fosse stata scelta come lato B, \"Balla Linda\" fin\u00ec con l'avere pi\u00f9 successo di \"Prigioniero del mondo\", e fece da traino al singolo, che ebbe un discreto successo: vendette quasi centomila copie, e fece entrare Battisti in hit parade per la prima volta da interprete, dove rimase per cinque settimane raggiungendo come picco l'undicesima posizione. Contemporaneamente il disco fu distribuito anche in Spagna e Brasile, mentre nel 1971 fu edito in Canada.\nCon questo brano Battisti partecip\u00f2 al Cantagiro 1968 con discreto successo, ottenendo un quarto posto nel girone Giovani. Il successo galvanizz\u00f2 molto Battisti e fu una delle occasioni in cui acquis\u00ec consapevolezza delle sue abilit\u00e0 canore: Maurizio Vandelli racconta che, alla fine dell'esibizione, Battisti sia sceso dal palco e gli abbia detto \u00abA Maur\u00ec, qui non me ferma pi\u00f9 nessuno!\u00bb.\nNel marzo del 1969 il brano fu incluso nel primo album eponimo del musicista, \"Lucio Battisti\".\nVideoclip.\nEsistono due video di Battisti che canta \"Balla Linda\", entrambi relativi alla partecipazione nel Cantagiro 1968: il primo \u00e8 l'esibizione della serata inaugurale (che si svolse a Sanremo), trasmessa sul primo canale della RAI il 19 giugno 1968, nel quale Battisti canta dal vivo; il secondo \u00e8 l'esibizione della serata conclusiva (Recoaro Terme), trasmessa sul primo canale il 6 luglio 1968, nel quale Battisti canta in playback. In entrambi i casi, la regia \u00e8 di Enrico Moscatelli. Il video della serata conclusiva \u00e8 stato inserito nel DVD \"Il nostro canto libero\" pubblicato nel 2007.\nInterpretazione dei Grass Roots.\nNell'autunno del 1968, pochi mesi dopo l'interpretazione di Battisti, la canzone fu notata dal produttore americano Steve Barri, che decise di realizzarne una versione in inglese e di farla interpretare al gruppo californiano The Grass Roots.\nLa versione inglese prese il titolo di \"Bella Linda\"; il testo fu tradotto da Barri insieme a Barry Gross in modo molto libero: in questa versione, infatti, il protagonista supplica la propria compagna Linda di non lasciarlo. La produzione fu affidata a Barri, mentre arrangiamento e direzione d'orchestra furono curati da Jimmie Haskell, che mantenne quasi inalterato l'arrangiamento originale di Detto Mariano. Nella registrazione, voce solista e chitarra 12 corde sono suonati da Rob Grill, e i cori da Rob Grill, Entner e Bratton.\n\"Bella Linda\" fu pubblicata negli Stati Uniti nel novembre 1968 come lato A del singolo \"Bella Linda/Hot Bright Blues\". Contemporaneamente venne inserita nell'album \"Golden Grass\". Nel gennaio 1969 il singolo venne pubblicato anche in Gran Bretagna, Canada e Australia.\nIl singolo ottenne un notevole successo: in Gran Bretagna raggiunse la top ten, mentre negli Stati Uniti raggiunse la posizione n. 28 della classifica \"Billboard Hot 100\". \"Bella Linda\" divenne uno dei maggiori successi della band, ed \u00e8 stata perci\u00f2 inclusa nella maggior parte delle antologie loro dedicate.\nAltre versioni.\nNel corso del tempo, il brano \u00e8 stato reinterpretato da molti altri artisti, tra cui:"}
{"id": "1938165", "revid": "26630", "url": "https://it.wikipedia.org/wiki?curid=1938165", "title": "Prigioniero del mondo", "text": "Prigioniero del mondo \u00e8 un brano musicale scritto da Carlo Donida per la musica e da Mogol per il testo. Fu interpretato originariamente da Lucio Battisti, che lo pubblic\u00f2 il 29 aprile 1968 nel singolo \"Prigioniero del mondo/Balla Linda\".\nTesto.\nIl testo, scritto da Mogol, parla dell'insoddisfazione di un uomo che vorrebbe fare una vita diversa, ma non pu\u00f2 perch\u00e9 non vuole abbandonare la propria compagna, e pertanto si sente \u00abprigioniero di un mondo / che ci lascia soltanto sognare\u00bb.\nPer Renzo Stefanel, il testo si riferirebbe alla volont\u00e0 di partecipare ai moti del Sessantotto: \u00abMogol [...] intuisce che il privato \u00e8 politico, e il freno che i lacci affettivi, intesi in certo modo, costituiscono per gran parte di noi\u00bb, tema che sar\u00e0 affrontato anche da Fabrizio De Andr\u00e9 in \"La bomba in testa\".\nComposizione.\nIl brano fu composto da Mogol e Carlo Donida, che inizialmente lo propose a Gianni Morandi. Quest'ultimo si era detto d'accordo, ma il suo produttore Franco Migliacci si oppose e non se ne fece niente. In seguito fu proposta anche ai Camaleonti, di nuovo senza successo.\nDonida era all'epoca un autore gi\u00e0 affermato, quasi un'autorit\u00e0 all'interno della Ricordi. Nonostante la sua proverbiale spigolosit\u00e0, era stato tra i primi all'interno della casa discografica a riconoscere il talento di Lucio Battisti, che d'altro canto provava grande stima nei suoi confronti. Donida aveva gi\u00e0 aiutato Battisti diverse volte, sistemando qualche dettaglio delle sue composizioni o dispensando consigli.\nAll'inizio del 1968, Battisti aveva bisogno di un lato A per il suo prossimo singolo, ma aveva ceduto ad altri interpreti tutte le sue ultime composizioni. In questa occasione, proprio per la stima che nutriva nei suoi confronti, Battisti chiese a Donida di scrivergli una canzone; il compositore quindi gli propose \"Prigioniero del mondo\".\nInterpretazione di Lucio Battisti.\nRegistrazione.\nBattisti registr\u00f2 la propria interpretazione negli studi Ricordi di Milano il 5 marzo 1968. La base ritmica fu registrata la mattina a partire dalle 9, le sovraincisioni il pomeriggio a partire dalle 15, mentre le voci e il missaggio furono realizzati a partire dalle ore 21. Il transfer fu effettuato il 17 aprile 1968.\nAlla registrazione parteciparono Andrea Sacchi alla chitarra acustica ed elettrica, Damiano Dattoli al basso e Gianni Dall'Aglio alla batteria. Non \u00e8 certo chi abbia suonato l'organo tra Demetrio Stratos, Flavio Premoli e Alberto Baldan Bembo.\nLa produzione fu curata da Mogol, mentre l'arrangiamento e la direzione d'orchestra fu affidata a Detto Mariano. Il tecnico del suono fu Valter Patergnani.\nMusica.\nIl brano \u00e8 un misto tra ballata e soul. La natura soul \u00e8 enfatizzata dall'interpretazione di Battisti, che la canta con una voce \u00abstraziata\u00bb.\nPubblicazione.\nL'interpretazione di Battisti fu pubblicata il 29 aprile del 1968 come lato A del 45 giri \"Prigioniero del mondo/Balla Linda\". Il singolo ebbe un discreto successo: vendette quasi centomila copie, e fece entrare Battisti per la prima volta in hit parade, dove rimase per cinque settimane raggiungendo come picco l'undicesima posizione. Contemporaneamente il disco fu distribuito anche in Spagna e Brasile, mentre nel 1971 fu edito in Canada.\nBattisti partecip\u00f2 con questo brano ad Un disco per l'estate 1968 ma ebbe scarsissimo successo: non super\u00f2 neanche la fase eliminatoria ed ottenne un pessimo piazzamento.\nNel marzo del 1969 il brano fu incluso nel primo album eponimo del musicista, \"Lucio Battisti\".\nDa allora \u00e8 stato ripubblicato pi\u00f9 volte in raccolte, compilation e \"best-of\". Tra queste, va citata la raccolta \"Le origini\" (1992), dove sono stati operati un nuovo missaggio e la rimasterizzazione in digitale, che conferiscono a tale versione un suono sensibilmente diverso da quella originale.\nVideoclip.\nPrima della finale di \"Un disco per l'estate\", Battisti realizz\u00f2 un video promozionale in cui canta il brano in playback. Il video fu girato a Tonezza del Cimone con la regia di Lello Golletti e fu mandato in onda il 20 maggio 1968 nel programma televisivo \"Vetrina di \"Un disco per l'estate\"\", nonch\u00e9 il 16 luglio 1968 nel programma \"Juke-box sottovoce - Itinerari musicali del Festivalbar\"."}
{"id": "1938173", "revid": "1161730", "url": "https://it.wikipedia.org/wiki?curid=1938173", "title": "Fnp", "text": ""}
{"id": "1938177", "revid": "125673209", "url": "https://it.wikipedia.org/wiki?curid=1938177", "title": "Assioco", "text": "Nel dialogo pseudo-platonico Assioco, Socrate discute sul tema della morte.\nGli storici della filosofia dubitano che il dialogo possa essere attribuito a Platone. Alcune caratteristiche dell'opera come le considerazioni mistiche che vengono espresse e l'interesse per l'astronomia e i fenomeni celesti hanno fatto attribuire l'opera ad un autore vissuto all'incirca nel I secolo a.C. in et\u00e0 alessandrina. Secondo lo storico della filosofia greca antica il professor D.J. Furley dell'Universit\u00e0 di Toronto il dialogo pseudo-platonico Assioco pu\u00f2 essere ricondotto in parte a Epicuro e a Prodico.\nContenuto.\nLa tesi che si sostiene nel dialogo \u00e8 quella della morte intesa come cessazione di tutte le sofferenze che angustiano la vita umana.\nNel dialogo Socrate narra della volta che Clinia, figlio di Assioco, lo ha chiamato perch\u00e9 consoli con le sue parole il padre morente. Assioco ha perso tutta la sua baldanza giovanile e quelle doti che lo contraddistinguevano quando affrontava la vita con slancio. Ora ha terrore della morte e pi\u00f9 che nel corpo si \u00e8 indebolito nell'anima.\nPer Socrate non bisogna avere nessun timore della morte: questa infatti libera l'anima dal corpo che \u00e8 fonte di ogni male terreno e di falsi, fuggevoli, apparenti piaceri ai quali si aggiungono in vita i reali dolori come le malattie del corpo e quelle, ancora peggiori, dell'anima: i vizi. Dopo queste tribolazioni \u00e8 dunque desiderabile che l'anima torni l\u00e0 da dove era venuta, a quel mondo intelligibile di serenit\u00e0 e armonia dove, tra danze e gioie celestiali, riacquister\u00e0 la sua essenza eterea. Ma se quel mondo ideale \u00e8 cos\u00ec bello perch\u00e9, domanda Assioco, Socrate continua a vivere, sia pure male, in questo?\nSocrate risponde che \u00e8 la sua natura di filosofo, di amante della verit\u00e0 che lo costringe a vivere in questo mondo imperfetto dove egli \u00e8 alla continua ricerca del sapere: questo mondo terreno infatti \u00e8 pur sempre collegato a quello ideale e perfetto e quindi attraverso l'imperfezione delle cose terrene si pu\u00f2 conoscere la perfezione del mondo da cui proviene l'anima. L'esistenza, ribadisce Socrate \u00e8 fonte di infelicit\u00e0 che accompagna tutta la vita dell'uomo, tormentato non solo dai dolori che da essa provengono ma anche da quelli che derivano dalla malvagit\u00e0 degli uomini. Per questo gli dei misericordiosi liberano gli uomini con la morte come hanno fatto esaudendo le preghiere di non soffrire pi\u00f9 dei figli della sacerdotessa Argiva.\nTra gli uomini vi sono poi quelli, come ad esempio, i marinai che in vita soffrono pi\u00f9 degli altri poich\u00e9 per guadagnarsi da vivere soffrono fatiche e affrontano grandi pericoli. \nSocrate \u00e8 convinto di quanto sosteneva Prodico che la morte non riguarda i vivi, poich\u00e9 finch\u00e9 essi sono in vita la morte \u00e8 assente, n\u00e9 i morti, poich\u00e9 essendo morti, vale a dire non essendovi pi\u00f9, la morte non pu\u00f2 danneggiarli. Sbaglia chi, come Assioco, crede di trovare conforto nelle cose sensibili e teme di perdere tutto ci\u00f2 che ama, poich\u00e9 con la fine delle sensazioni tutto finisce, anche ogni rimpianto. Se gli uomini avessero avuto dagli dei l'immortalit\u00e0 essi non si sarebbero prodigati nel costruire le grandi opere che rimangono, esse s\u00ec, immortali nei ricordi dei sopravvissuti e anche l'universo, il corso del sole e della luna che segnano il passare del tempo, non avrebbero pi\u00f9 senso. La cosa pi\u00f9 importante non \u00e8 quella di vivere comunque ma di condurre un'esistenza giusta e virtuosa che sia premiata dopo la morte e non punita per le malvagit\u00e0 commesse in vita come dimostra la storia che gli \u00e8 stata narrata dal mago Gobria.\nAlla fine Assioco viene convinto da Socrate e capir\u00e0 che la morte non \u00e8 da temere poich\u00e9 \u00e8 l'inizio di una vita migliore."}
{"id": "1938181", "revid": "830939", "url": "https://it.wikipedia.org/wiki?curid=1938181", "title": "Quod Deus avertat", "text": "Quod Deus avertat \u00e8 una locuzione latina che tradotta in italiano significa \u00ab\"Dio ce ne scampi\"\u00bb. \u00c8 un'espressione di scongiuro adoperata tanto in contesti orali quanto scritti."}
{"id": "1938184", "revid": "73843", "url": "https://it.wikipedia.org/wiki?curid=1938184", "title": "Rifugio Bergamo al Principe", "text": "Il rifugio Bergamo al Principe (in tedesco \"Grasleitenh\u00fctte\") \u00e8 un rifugio alpino delle Dolomiti situato sul versante ovest del Gruppo del Catinaccio a quota 2.134 m s.l.m., nella Valle del Ciamin in provincia di Bolzano, si tratta del primo rifugio aperto nel gruppo del Catinaccio. \nStoria.\n\u00c8 stato costruito nel 1887 dalla sezione di Lipsia del D.\u00d6.A.V. (Club Alpino Tedesco-Austriaco). Dopo la prima guerra mondiale fu espropriato dallo stato italiano e consegnato alla sezione di Bergamo del CAI. In seguito \u00e8 stato pi\u00f9 volte ristrutturato.\nInsieme ad altri 24 rifugi espropriati dallo stato, nel 1999 la propriet\u00e0 \u00e8 passata alla Provincia Autonoma di Bolzano - Alto Adige. Alla fine del 2010 \u00e8 scaduta la concessione di gestione del CAI. Dal 2015 la gestione (assegnazione di conduzione, il controllo della gestione, le misure di ripristino) \u00e8 svolta da una commissione composta dalla Provincia Autonoma di Bolzano, dall'AVS e dal CAI.\nCaratteristiche e informazioni.\nIl rifugio \u00e8 composto da 12 stanze (per la maggior parte doppie) per un totale di 70 posti letto, 6 posti letto sono disponibili nella stagione invernale.\nAccessi.\nL'accesso principale \u00e8 da Tires oppure dai rifugi circostanti:\nAscensioni.\nCostituisce un punto di partenza privilegiato per escursioni nell'alta valle del Ciamin e per ascensioni alla Torre del Principe e al Pizzo di Valbona (2.802\u00a0m) nel Gruppo del Catinaccio."}
{"id": "1938185", "revid": "1318658", "url": "https://it.wikipedia.org/wiki?curid=1938185", "title": "Jaur\u00e8s (metropolitana di Parigi)", "text": "Jaur\u00e8s \u00e8 una stazione della metropolitana di Parigi al confine tra il X e il XIX \"arrondissement\". Serve le linee 2, 5 e 7 bis.\nLa stazione \u00e8 stata dedicata al politico assassinato Jean Jaur\u00e8s. "}
{"id": "1938189", "revid": "1318658", "url": "https://it.wikipedia.org/wiki?curid=1938189", "title": "Philippe Auguste (metropolitana di Parigi)", "text": "Philippe Auguste \u00e8 una stazione della metropolitana di Parigi al confine tra l'XI e il XX \"arrondissement\". \u00c8 situata sulla linea 2.\nLa stazione \u00e8 intitolata a Filippo II di Francia: \u00e8 l'unica stazione di Parigi dedicata a un membro della famiglia reale francese."}
{"id": "1938193", "revid": "1318658", "url": "https://it.wikipedia.org/wiki?curid=1938193", "title": "P\u00e8re Lachaise (metropolitana di Parigi)", "text": "P\u00e8re Lachaise \u00e8 una stazione della metropolitana di Parigi che serve le linee 2 e 3.\nLa stazione prende il nome dal cimitero di P\u00e8re-Lachaise, che a sua volta prende il nome da Fran\u00e7ois d'Aix de La Chaise, confessore di Luigi XIV di Francia."}
{"id": "1938197", "revid": "6923", "url": "https://it.wikipedia.org/wiki?curid=1938197", "title": "Aim (azienda)", "text": "La Aim era un'azienda motociclistica italiana, attiva dal 1972 al 1987.\nStoria.\nIn seguito a divergenze tecniche ed organizzative con il fratello Jos\u00e8, Andrea Becocci decise di lasciare la Moto Bimm e di fondare una propria azienda per la produzione di ciclomotori e motocicli: la Aim (acronimo di \"Assemblaggio italiano motocicli\").\nL'attivit\u00e0, iniziata a Prato, venne ben presto trasferita nel nuovo stabilimento di Vaiano. \nNel primo anno furono prodotti esclusivamente ciclomotori utilitari dotati di motori monomarcia, ma gi\u00e0 nel 1973 venne presentato il modello da cross \"50 R 5\", dotato di propulsore Morini Turbostar a cinque marce, con testa ad alettatura radiale.\nIl modello ottenne un buon successo di vendite ed alcuni esemplari, opportunamente elaborati, vennero utilizzati in gare regionali da piloti privati, tra i quali il futuro campione Marco Luchi.\nIl ritorno d'immagine dovuto alle competizioni, convinse Becocci ad iniziare la produzione di modelli specialistici ad alte prestazioni, da contrapporre alle blasonate conterranee Ancillotti e Gori, sui campi da cross e regolarit\u00e0, italiani ed esteri.\nIl primo 50 cross da competizione motorizzato col sachs 50 nasce il 22 giugno 1975, assemblato da Andrea Becocci, e Loredano Fani sulla pista di Viciomaggio (AR) e pilotato dal toscano Giovanni Pieroni. Verr\u00e0 poi presentato al salone di Milano nell'autunno 1975.\nInizi\u00f2 cos\u00ec la produzione in piccola serie di moto da competizione particolarmente curate e dotate della migliore componentistica esistente sul mercato e di propulsori Sachs che, nelle cilindrate 50, 80, 100, 125 e 250 cm\u00b3, otterranno numerose affermazioni in gare regionali e nazionali, nella seconda met\u00e0 degli anni settanta e nei primi anni ottanta.\nNonostante i successi sportivi, l'elevato costo dei modelli da competizione e la loro totale estraneit\u00e0, anche estetica, ai modelli di normale produzione, non consentirono alla Aim di ottenere sostanziosi risultati di vendita, in entrambe le tipologie produttive.\nL'attivit\u00e0 aziendale venne a cessare nel 1987."}
{"id": "1938204", "revid": "404338", "url": "https://it.wikipedia.org/wiki?curid=1938204", "title": "Leone Vetrano", "text": "Nacque a Genova intorno al 1165 da nobile famiglia siculo\u2013genovese. Alcune fonti meno sicure indicavano genericamente la Sicilia come luogo natio, ma, in base alle fonti degli archivi di storia patria genovesi, pare ormai assodata la nascita ligure. Intraprese subito la carriera marinara e corsara, organizzando una vera e propria flotta personale e divenendo uno dei pi\u00f9 potenti e audaci ammiragli del Mediterraneo per conto della Repubblica di Genova. Diede il suo contributo alle Crociate ed entr\u00f2 in stretto rapporto col potente ammiraglio greco\u2013normanno Margarito da Brindisi, di cui intorno al 1195 spos\u00f2 la figlia ventenne. \nNel 1197 Leone Vetrano conquist\u00f2 Corf\u00f9, gi\u00e0 nell'orbita brindisina dal 1185, divenendone Signore e quindi Conte. Un altro genero di Margarito, Riccardo Orsini, prendeva intanto il possesso di Cefalonia e Zante, rendendo sempre pi\u00f9 ampio il territorio di influenza di queste famiglie. Leone Vetrano fu sovrano incontrastato di Corf\u00f9 per nove anni, durante i quali diede all'isola pace e una certa prosperit\u00e0. Tent\u00f2 altres\u00ec di espandere i propri domini con spedizioni nell'Ellesponto, nell'Egeo e nel Peloponneso, dove per breve tempo conquist\u00f2 la citt\u00e0 di Modone. \nPoco dopo esser giunta al culmine, tuttavia, la figura di Margarito si ecliss\u00f2. Di ci\u00f2 risent\u00ec anche il dominio di Leone Vetrano, che inizi\u00f2 ad essere minacciato dai veneziani. Nel 1204 infatti, dopo aver occupato Costantinopoli, la flotta guidata dall'ammiraglio Giacomo Morosini punt\u00f2 decisamente verso Corf\u00f9. Le prime scaramucce furono favorevoli a Leone Vetrano, che riusc\u00ec a cacciarli lontano dall'isola. Tuttavia i veneziani si misero a preparare un colpo a sorpresa, che fu lanciato nel 1206, approfittando dell'assenza del conte Leone, in navigazione presso l'Ellesponto. Corf\u00f9 fu messa a ferro e fuoco e Leone Vetrano fu catturato poco dopo a Candia. Di qui fu condotto nella sua Corf\u00f9, dove fu ucciso; tutti i suoi furono cacciati da Corf\u00f9 e ripararono in Puglia, dove fu rifondata la casata, che ottenne in seguito altri feudi in Puglia, Sicilia e Campania."}
{"id": "1938225", "revid": "29990", "url": "https://it.wikipedia.org/wiki?curid=1938225", "title": "Alien vs Predator", "text": ""}
{"id": "1938227", "revid": "486946", "url": "https://it.wikipedia.org/wiki?curid=1938227", "title": "Bilibro Animato", "text": ""}
{"id": "1938234", "revid": "367445", "url": "https://it.wikipedia.org/wiki?curid=1938234", "title": "Sogno erotico sbagliato", "text": "Sogno erotico sbagliato \u00e8 l'ottavo album di Sergio Caputo, pubblicato nel 1990 dalla Fonit Cetra.\nDescrizione.\nIl passaggio alla nuova casa discografica coincide anche con un sensibile cambio di tendenza nello stile di Caputo, che per la prima volta guarda a un'altra America, non pi\u00f9 quella delle orchestre, bens\u00ec quella del country, dei folksinger, il pop nell'accezione pi\u00f9 letterale del termine, la musica del popolo, con lo sguardo dell'uomo di strada al quotidiano, quotidiano che ricorre anche nei versi delle canzoni, che salutano il mondo dei locali notturni, ampiamente descritto pi\u00f9 in vizi che in virt\u00f9, per mettere radici nella realt\u00e0 diurna.\nAbbonda l'uso di sassofoni, chitarre arpeggiate o pizzicate nello stile del \"fingerpicking\", ma anche riff energici, batterie pi\u00f9 marcate, controcori. Se non \u00e8 un album di rottura, \u00e8 perch\u00e9 Sergio aveva gi\u00e0 abituato il suo pubblico a una vasta gamma di suoni, e dunque non sorprende vederlo alle prese con nuovi orizzonti stilistici. Ricorrono qua e l\u00e0 alcune frasi in lingua inglese che rimandano anch'esse a certe atmosfere country al di l\u00e0 del significato letterale delle stesse.\nI testi, nel descrivere nuovi paesaggi e nuovi stati d'animo, arricchiscono di nuovi \"caratteri\" il campionario di umanit\u00e0 al maschile raccontato da Sergio. Meno elaborati rispetto ai precedenti album, in omaggio alla matrice pop che viene rievocata in questo lavoro, si alternano tra conversazioni con un interlocutore al femminile e confessioni in prima persona di chi soffre il mal di vivere: ci\u00f2 \u00e8 in parte riassunto nel titolo stesso che sta a significare quanto sia difficile persino vivere un bel sogno. La copertina ritrae una foto in bianco e nero dove una formosa pin-up \u00e8 seduta sul cofano di una vecchia automobile un po' scassata, in posa seducente.\nBrano di punta dell'album \u00e8 stato \"Ma che amico sei?\", canzone dall'atmosfera crepuscolare che descrive uno scenario di decadenza dei miti del rock e suoi derivati. Un altro motivo abbastanza programmato negli Airplay radiofonici \u00e8 stato \"Non t'aspettavo pi\u00f9\", mentre il secondo video realizzato \u00e8 relativo a \"Tutto \u00e8 finito Mari\u00f9\", brano dall'atmosfera gospel, dove Sergio si traveste da numerosi personaggi letterari e cinematografici.\nFuori tema rispetto all'atmosfera country \u00e8 \"Dalla peste di Parigi\", una lenta milonga che rimanda, per i suoi contenuti, al precedente lavoro \"Lontano che vai\". Momenti di insolita energia si trovano invece in \"Un'anima in pena\", con un incedere di chitarre nella seconda parte della sezione, e nella conclusiva \"Appeso ad un filo\": emblematico il verso qui contenuto, dove l'espressione \"come fossi un fottutissimo snob\" sembra prendere le distanze in maniera decisa da quell'etichetta di artista appunto snob che ingenerosamente gli era stata applicata durante i suoi esordi discografici, e che \u00e8 stata fugata definitivamente con questo lavoro."}
{"id": "1938235", "revid": "1005847", "url": "https://it.wikipedia.org/wiki?curid=1938235", "title": "Elezioni federali in Germania del 1957", "text": "Le elezioni federali nella Repubblica Federale di Germania del 1957 si tennero il 15 settembre per il rinnovo del Bundestag.\nSi recarono alle urne l'87.8% dei cittadini aventi diritto al voto.\nConseguenze.\nIl cancelliere uscente Konrad Adenauer rimane in carica formando una coalizione composta da CDU\\CSU e Partito Tedesco."}
{"id": "1938241", "revid": "103003092", "url": "https://it.wikipedia.org/wiki?curid=1938241", "title": "Grady (serie televisiva)", "text": "Grady \u00e8 una sitcom statunitense trasmessa dalla NBC a cavallo tra il 1975 e il 1976, con inizio in dicembre. Per essere precisi, la serie fu un semplice \"spin-off\" di un'altra produzione, \"Sanford and son\".\nIl protagonista, Grady Wilson, interpretato da Whitman Mayo, \u00e8 infatti il ben noto amico di Fred e Lamont, che qui si \u00e8 trasferito a Westwood, in Virginia, con i suoi familiari. Nella seconda puntata appare anche Fred, impersonato come sempre da Redd Foxx. Nonostante il divertente protagonista, la serie non perpetu\u00f2 il successo del telefilm di origine, e sopravvisse solo 3 mesi con 10 puntate, chiudendo i battenti l'11 marzo 1976. In Italia il telefilm \u00e8 a tutt'oggi inedito."}
{"id": "1938242", "revid": "92723", "url": "https://it.wikipedia.org/wiki?curid=1938242", "title": "Opera federativa trasporto ammalati a Lourdes", "text": "L'Opera federativa trasporto ammalati a Lourdes (OFTAL) \u00e8 un'associazione ecclesiale il cui fine \u00e8 l'assistenza e l'accompagnamento di malati, disabili e pellegrini a Lourdes e presso gli altri luoghi di devozione mariana e in Terrasanta, sempre comunque dei pellegrinaggi.\nStoria.\nL'OFTAL nasce per iniziativa di monsignor Alessandro Rastelli nell'anno 1932. Altro fondatore fu Giannino Ferrario, il quale invest\u00ec per tale causa gran parte del suo lauto patrimonio. Il primo mezzo di trasporto utilizzato fu il treno cui si aggiunsero, progressivamente, gli autobus, oggi anche predisposti al trasporto dei malati e l'aereo (di cui per\u00f2 i malati non si servono). In seguito vennero organizzati vari altri pellegrinaggi, in particolare si ricorda quello del 1933 (anno della canonizzazione di Bernadette Soubirous). La principale fase di espansione dell'associazione avvenne nel 1935. Monsignor Rastelli mor\u00ec nel 1960, mentre si svolgeva quello che ormai era il 116\u00b0 pellegrinaggio. Alla presidenza gli sono succeduti monsignor Giuseppe Ferraris, monsignor Francesco Degrandi e, in ultimo, monsignor Gianpaolo Angelino, attuale presidente.\nLa sede nazionale \u00e8 a Trino; vi sono federate la quasi totalit\u00e0 delle diocesi del Nord-Ovest d'Italia, includendo Brescia e tutta la Sardegna.\nI pellegrinaggi.\nI viaggi sono rivolti in maniera particolare agli ammalati di qualsiasi tipologia, assistiti per tutta la durata del pellegrinaggio. Ma il campo d'azione \u00e8 esteso anche a pellegrini sani.\nI pellegrinaggi vengono effettuati annualmente dalle singole sezioni diocesane nei seguenti santuari:\nA Lourdes.\nPer il pellegrinaggio a Lourdes, nei luoghi legati al culto di Nostra Signora di Lourdes, i programmi di viaggio generalmente comprendono varie funzioni nei luoghi pi\u00f9 significativi della zona (la grotta di Massabielle, le tre chiese costruite su di essa, la basilica Pio X, Cit\u00e9 St. Pierre), assieme a escursioni e visite nei luoghi della vita di Santa Bernadette. Nel 2008, per esempio, in occasione del 150\u00ba anniversario delle apparizioni mariane, per alcuni pellegrinaggi \u00e8 stato organizzato di seguire il cammino giubilare, una via che tocca i quattro monumenti centrali nella vita della santa: il fonte battesimale, il Cachot (\"la cella\" la residenza di Bernadette e della sua famiglia nel periodo delle apparizioni), il convento delle suore di Nevers dove decise di diventare monaca e la porta di San Michel, ingresso principale al santuario di Nostra Signora di Lourdes.\nPersonale.\nIl personale OFTAL \u00e8 costituito da uomini e donne che, a partire dai diciotto anni, vengono denominati dame e barellieri. Tutti i giovani al di sotto di questa fascia d'et\u00e0 che desiderano compiere il pellegrinaggio tramite l'associazione entrano a far parte della cosiddetta \"Green Car\".\nLa livrea della divisa del personale richiama quella di Maria, quindi presenta i colori bianco e blu: per le dame \u00e8 previsto un camice bianco con velo blu, per i barellieri un jeans o pantalone blu, camicia bianca, cravatta OFTAL e giacca blu."}
{"id": "1938243", "revid": "256896", "url": "https://it.wikipedia.org/wiki?curid=1938243", "title": "Oftal", "text": ""}
{"id": "1938248", "revid": "39900", "url": "https://it.wikipedia.org/wiki?curid=1938248", "title": "Arroganza", "text": "Con arroganza (dal latino \"arrogantia\") si definisce un senso di superiorit\u00e0 nei confronti di un altro soggetto, manifestato attraverso un costante disdegno e un'irritante altezzosit\u00e0. Il termine ha origine giuridica: l'espressione \"ad rogare\", in latino, indica la richiesta e l'appropriazione di ci\u00f2 su cui non si possono vantare diritti. \n\"Arrogarsi\" significa \"pretendere o sequestrare senza giustificazione... fare indebite pretese di avere\", o \"pretendere o sequestrare senza diritto... o attribuire senza motivo\". Secondo gli studi, arroganza e pretesa sono legate alla necessit\u00e0 della vittoria (anche se non sempre significa vincere) invece che alla riconciliazione, come potrebbero promuovere i gruppi \"amichevoli\".\nNel diritto romano \"arrogare\" aveva invece il significato di \"domandare al popolo\": per esempio, l'adozione di una persona senza patria potest\u00e0 richiedeva il consenso pubblico dell'intero popolo riunito.\nUso moderno.\nDescrive una qualit\u00e0 della personalit\u00e0 di estremo o eccessivo orgoglio o pericolosa eccessiva sicurezza.\nL'arroganza \u00e8 spesso associata a una mancanza di umilt\u00e0. A volte l'arroganza di una persona \u00e8 anche associata con ignoranza. Viene anche definita \"orgoglio che acceca\" perch\u00e9 spesso fa s\u00ec che chi commette arroganza agisca in modi sciocchi che smentiscono il buon senso. In altre parole, la definizione moderna pu\u00f2 essere pensata come \"quell'orgoglio che precede la caduta\".\nL'Oxford English Dictionary definisce \"arroganza\" in termini di \"opinione alta o gonfiata delle proprie capacit\u00e0, importanza, ecc., che d\u00e0 luogo a presunzione o eccessiva fiducia in s\u00e9 stessi, o a un sentimento o atteggiamento di superiorit\u00e0 agli altri.\""}
{"id": "1938249", "revid": "1442080", "url": "https://it.wikipedia.org/wiki?curid=1938249", "title": "Campionato asiatico e oceaniano di pallavolo femminile 1989", "text": "Il V campionato asiatico e oceaniano di pallavolo femminile si \u00e8 svolto dal 30 settembre all'8 ottobre 1989 ad Hong Kong. Al torneo hanno partecipato 10 squadre nazionali asiatiche ed oceaniane e la vittoria finale \u00e8 andata per la terza volta, la seconda consecutiva, alla Cina.\nPodio.\nCampione.\nCina(Terzo titolo)\nSecondo posto.\nCorea del Sud\nTerzo posto.\nGiappone"}
{"id": "1938250", "revid": "175558", "url": "https://it.wikipedia.org/wiki?curid=1938250", "title": "Superosside reduttasi", "text": ""}
{"id": "1938252", "revid": "38120", "url": "https://it.wikipedia.org/wiki?curid=1938252", "title": "Falso Tracciato", "text": ""}
{"id": "1938256", "revid": "298229", "url": "https://it.wikipedia.org/wiki?curid=1938256", "title": "Sa\u00efd Aouita", "text": "Biografia.\n\u00c8 stato l'unico atleta in grado di correre gli 800 m sotto gli 1'44\", i 1500 m sotto i 3'30\", i 3000 m sotto i 7'30\", i 5000 m sotto i 13'00\" ed i 10000 m sotto i 27'30\".\nIn carriera ha vinto anche un titolo mondiale indoor sui 3000 metri a e ha stabilito diversi record mondiali, in particolare sui 1500 metri piani (3'29\"45), 2000 metri piani (4'50\"80), 3000 metri piani (7'29\"46) e 5000 metri piani (13'00\"40 e in seguito 12'58\"39). In virt\u00f9 delle sue prestazioni Aouita \u00e8 stato uno dei primi atleti di origini arabe ad ottenere la fama internazionale."}
{"id": "1938257", "revid": "203463", "url": "https://it.wikipedia.org/wiki?curid=1938257", "title": "Stretto della Sonda", "text": "Lo stretto della Sonda (in lingua indonesiana: \"Selat Sunda\") \u00e8 uno stretto di mare che si trova in Indonesia e che separa le isole di Giava e Sumatra; esso mette in comunicazione il mar di Giava con l'oceano Indiano. \nIl nome deriva dal termine indonesiano \"pasundan\", che significa \"Giava occidentale\".\nStoria e geografia.\nLo stretto ha un'orientazione grosso modo nord-est / sud-ovest, con una larghezza minima di soli 24 chilometri nella sua parte pi\u00f9 nordorientale, fra Capo Tua sull'isola di Sumatra e capo Pujat sull'isola di Giava. Il fondale \u00e8 molto profondo nella parte pi\u00f9 occidentale dello stretto, dove esso \u00e8 pi\u00f9 largo, ma in alcuni punti della zona orientale la profondit\u00e0 delle acque \u00e8 di circa 20 metri. A causa di ci\u00f2 lo stretto \u00e8 di difficile navigazione, con banchi di sabbia, correnti marine molto forti e l'ulteriore ostruzione di piattaforme petrolifere costruite al largo della costa di Giava. Lo stretto \u00e8 punteggiato da un gran numero di piccole isole, fra cui la pi\u00f9 nota \u00e8 l'isola Krakatoa: l'eruzione del vulcano che si trovava su quest'isola devast\u00f2 l'intera regione nel 1883.\nPer secoli lo stretto \u00e8 stato al centro di importanti vie commerciali, soprattutto durante il periodo in cui la Compagnia olandese delle Indie orientali lo usava come porta d'accesso alle cosiddette \"isole delle Spezie\" (le odierne Molucche). Al giorno d'oggi per\u00f2 la maggior parte delle navi preferisce utilizzare lo Stretto di Malacca, poich\u00e9 lo stretto della Sonda ha fondali troppo bassi e non \u00e8 adeguatamente mappato.\nDurante gli anni sessanta del XX secolo venne proposta la costruzione di un ponte sullo stretto della Sonda, idea che venne ripresa anche negli anni novanta. Nell'ottobre del 2007 il progetto venne annunciato come imminente, con la definizione di una data di inizio ed una di fine dei lavori; per facilitare l'attraversamento del braccio di mare verranno utilizzate le isole di Ular, Sangian e Prajurit ed il ponte avr\u00e0 un'altezza di circa 70 metri al di sopra del livello del mare, per permettere il passaggio ad ogni tipo di imbarcazione."}
{"id": "1938267", "revid": "1442080", "url": "https://it.wikipedia.org/wiki?curid=1938267", "title": "Campionato asiatico e oceaniano di pallavolo femminile 1991", "text": "Il VI campionato asiatico e oceaniano di pallavolo femminile si \u00e8 svolto dal 14 al 21 settembre 1991 a Bangkok, in Thailandia. Al torneo hanno partecipato 14 squadre nazionali asiatiche ed oceaniane e la vittoria finale \u00e8 andata per la quarta volta, la terza consecutiva, alla Cina.\nPodio.\nCampione.\nCina(Quarto titolo)\nSecondo posto.\nGiappone\nTerzo posto.\nCorea del Sud"}
{"id": "1938274", "revid": "767487", "url": "https://it.wikipedia.org/wiki?curid=1938274", "title": "Charles Emil Lewenhaupt", "text": "Egli era figlio del generale Carl Gustaf L\u00f6wenhaupt e della contessa Amalia Wilhelmina di K\u00f6nigsmarck. All'et\u00e0 di 16 anni si arruol\u00f2 nell'esercito danese in cui, nel 1709 fu promosso al grado di capitano. L'anno successivo entr\u00f2 nell'esercito svedese, fu promosso poi tenente colonnello e partecip\u00f2 alla battaglia di Gadebusch nel 1712 (Grande guerra del Nord). \nNel 1722 fu promosso maggior generale. Nella dieta svedese del 1741 svolse un ruolo decisivo a favore della guerra contro la Russia, assumendo poi il comando dell'esercito svedese.\nNel corso di questa guerra, il 20 giugno 1743, Lewenhaupt fu condannato a morte a causa della cattiva conduzione delle operazioni belliche, durante le quali la Svezia sub\u00ec pesanti rovesci ad opera delle forze armate nemiche. L'esecuzione, fissata per il 20 luglio fu posposta al 30 dello stesso mese. Il figlio di Lewenhaupt con alcuni altri tentarono di liberarlo e vi erano quasi riusciti quando egli fu nuovamente arrestato mentre, a bordo di un vascello che navigava nell'arcipelago di fronte a Stoccolma, tentava di raggiungere Danzica. Fu cos\u00ec decapitato pochi giorni dopo.\nNel 1720 aveva sposato Beata Cronhielm, dalla quale ebbe l'unico figlio, Charles Emil Lewenhaupt (detto \"il giovane\", 1721 \u2013 1796)."}
{"id": "1938278", "revid": "1442080", "url": "https://it.wikipedia.org/wiki?curid=1938278", "title": "Campionato asiatico e oceaniano di pallavolo femminile 1993", "text": "Il VII campionato asiatico e oceaniano di pallavolo femminile si \u00e8 svolto dal 24 al 31 luglio 1993 a Shanghai, in Cina. Al torneo hanno partecipato 14 squadre nazionali asiatiche ed oceaniane e la vittoria finale \u00e8 andata per la quinta volta, la quarta consecutiva, alla Cina.\nPodio.\nCampione.\nCina(Quinto titolo)\nSecondo posto.\nGiappone\nTerzo posto.\nCorea del Sud"}
{"id": "1938279", "revid": "1305772", "url": "https://it.wikipedia.org/wiki?curid=1938279", "title": "Franco Sborgi", "text": "Biografia.\nSborgi \u00e8 stato un professore universitario di Storia dell'arte Contemporanea presso l'Universit\u00e0 di Genova, direttore del Dipartimento di Italianistica, Romanistica, Arti e Spettacolo, responsabile del settore Storia dell'arte contemporanea, Universit\u00e0 di Genova, membro della consulta Universitari nazionale per Storia dell'Arte, titolare degli insegnamenti di \"Storia dell'arte contemporanea\" Genova, \"Storia dell'arte contemporanea\" presso DAMS Imperia, \"Storia dell'arte contemporanea\" corso di specializzazione Genova, direttore del\n\"dipartimento di Italianistica, Romanistica, Arti e Spettacolo\", esperto del monumentalismo funerario genovese, e nella fattispecie del Cimitero monumentale di Staglieno e del contesto sociale in cui il complesso fu sviluppato.\nFranco Sborgi per decenni ha incarnato \u2013 in ambito accademico, ma non solo \u2013 l\u2019impegno nello studio dell\u2019arte contemporanea, secondo una linea che univa il contesto ligure al pi\u00f9 ampio scenario internazionale, attraverso pubblicazioni, mostre e un dialogo continuo con gli artisti e gli altri operatori del settore.\nSi era laureato a Genova, negli anni \u201960, con Eugenio Luporini, ma il suo vero tirocinio l\u2019aveva svolto collaborando con Corrado Maltese, che a Luporini succedette nella cattedra di Storia dell\u2019Arte Medievale e Moderna dell'Ateneo genovese.\nPer alcuni anni svolse il suo insegnamento nei corsi dell\u2019Accademia Ligustica di Belle Arti, presso la quale - affiancando Gianfranco Bruno - contribu\u00ec all\u2019organizzazione della storica mostra dedicata all\u2019opera grafica di Boccioni (1968) e dell\u2019indimenticabile \u201cImmagine per la citt\u00e0\u201d (1972). In seguito, nel 1979, ottenne la cattedra di Storia dell\u2019arte contemporanea, appositamente istituita, che fu in Italia in assoluto la terza, a testimonianza di un\u2019azione culturale tempestiva se non addirittura anticipatrice.\nIl suo principale campo di ricerca \u00e8 stato senz\u2019altro quello della scultura, nel quale si colloca l\u2019opera monumentale \u201cLa scultura a Genova in Liguria dalle origini al Novecento\u201d (1987-89) nonch\u00e9 i numerosi studi sull\u2019arte funeraria e sulla diffusione della scultura italiana in America Latina, di cui \u00e8 stato uno degli interpreti di maggior prestigio internazionale. N\u00e9 vanno dimenticati i suoi contributi sulla pittura ligure di area informale, oggetto di una mostra nel 1981. Anche Palazzo Ducale e il Museo di Villa Croce hanno beneficiato del suo instancabile impulso progettuale rispettivamente con le mostre \u201cL\u2019arte della libert\u00e0\u201d (1995), \"Futurismo. I grandi temi 1909-1944\" (1997) e \u201cAttraversare Genova\u201d (2004). Pur nella sua statura di accademico (ha diretto fra l\u2019altro la Scuola di Specializzazione in Storia dell\u2019Arte, il Dipartimento di Italianistica, Romanistica, Arti e Spettacolo e fondato l\u2019ADAC - Archivio d\u2019Arte Contemporanea) non ha trascurato un impegno militante e appassionato nella promozione degli artisti, giovani e non.\nLibri di Franco Sborgi.\nContributi in pubblicazioni.\n1995.\n2005.\n\"La stagione del Surrealismo in Toscana\", ETS, Pisa 2005."}
{"id": "1938283", "revid": "84184", "url": "https://it.wikipedia.org/wiki?curid=1938283", "title": "Highlander (razza bovina)", "text": "La vacca Highlander (ovvero delle Highlands, dalla lingua inglese: proveniente dagli \"altopiani\" scozzesi, cio\u00e8 \"montanara\") \u00e8 una razza bovina originaria della Scozia, nota anche come Hebridean breed, Hairy Coo, Heilan Coo o Kyloe. \nStoria.\nLa storia della razza delle Highland pu\u00f2 essere fatta risalire a due popolazioni distinte:\nOggigiorno la razza \u00e8 considerata unica, e vengono considerate appartenenti alla stessa razza anche i capi di diversa colorazione del manto: in aggiunta al nero e al rosso della linea originale, anche i colori giallo, grigio scuro e bianco argentato.\nGli allevatori americani, verso la fine del XIX secolo, decisero di importare questa razza bovina nel loro territorio; in breve questa ebbe un gran successo, soprattutto nell'industria alimentare. Attualmente la razza \u00e8 diffusa su gran parte del pianeta, soprattutto nel nord America, in Europa, ma anche in Australia e Sud America. In Italia, da una decina di anni, vi \u00e8 una forte importazione di questa razza in Trentino-Alto Adige e nel Veneto, per l'allevamento, non tanto per il suo latte, quanto per la sua pregiata carne.\nCaratteristiche.\nDato il clima della zona di origine della razza, questa ha subito un processo di selezione naturale, facendo in modo che la razza highland possa resistere persino alle temperature glaciali dell'Alaska (-40\u00a0\u00b0C), e possa rimanere in alta quota anche durante le stagioni pi\u00f9 fredde. La razza highland \u00e8 anche per questo motivo spesso confusa con lo yak tibetano.\nNel 1885 \u00e8 stato istituito un registro delle mandrie di vacche della razza Highland.\nAspetto.\nLa razza highlander \u00e8 caratterizzata da una statura bassa (attorno al 1,2 metri), peso compreso tra i 500 e i 600 chilogrammi, con delle ampie corna (anche fino a 1,6 metri) sviluppate a lira (del tutto simili ai bufali), e un folto e lungo pelame. La razza highland solitamente \u00e8 ben resistente alle malattie, in parte anche grazie alle lunghe ciglia ed alla peluria che scende sulla fronte, la quale assume la funzione di proteggere gli occhi dagli insetti. \nNonostante l'aspetto selvatico dato dall'ispida peluria che li ricopre, gli esemplari di questa specie vengono considerati di carattere tranquillo e mansueto ma, data la loro provenienza da un territorio e un clima altamente selvaggio, non sono sicuramente semplici da allevare, nonostante non richiedano cure particolari riguardanti il clima e la stabulazione. Ben sopportano i climi rigidi, ma si possono adattare anche a climi pi\u00f9 meridionali mantenendo comunque buoni livelli di salute e produzioni. \nLa carne.\nGeneralmente la razza highland viene allevata per la pregiata carne, di buona qualit\u00e0, in quanto pi\u00f9 magra e povera di colesterolo; ci\u00f2 \u00e8 dovuto principalmente al fatto che il loro folto pelo le aiuta a mantenere la temperatura corporea ad alti livelli, senza quindi dover avere uno spesso strato di grasso sottocutaneo."}
{"id": "1938289", "revid": "125576600", "url": "https://it.wikipedia.org/wiki?curid=1938289", "title": "Subhas Chandra Bose", "text": "Attualmente Bose \u00e8 considerato un eroe nazionale, come testimoniano le statue per lui allestite a Kalkata e in tutta l'India.\nBiografia.\nConosciuto con il nome di Netaji (Condottiero), Bose fu presidente del Partito del Congresso Indiano e fautore dell'indipendenza dell'India dal Raj Britannico. Condivideva le idee di indipendenza del Mahatma Gandhi, ma non i suoi metodi di lotta non-violenta. Per raggiungere il suo ideale, un'India libera dal dominio dell'Impero Britannico, cerc\u00f2 ed ottenne alleanze con i nemici dell'Impero britannico, Benito Mussolini e Adolf Hitler. Senza esito fu il suo tentativo di allacciare rapporti con Stalin e l'Unione Sovietica. Ci\u00f2 lo port\u00f2 ad inserirsi nel contesto della seconda guerra mondiale appoggiando la politica delle potenze dell'Asse.\nDopo l'accordo con Himmler, Ministro degli Interni nella Germania nazista, Bose part\u00ec a bordo di un sottomarino tedesco alla volta del Giappone, dove intendeva spingere alla diserzione i soldati ind\u00f9 arruolati nell'Esercito anglo-indiano. Uno dei suoi motti principali era \"Lottare per l'India libera \u00e8 meglio che lottare per i britannici che l'hanno resa schiava\". A seguito della conquista della Birmania e di parte del Bengala, form\u00f2 un \"governo dell'India Libera\" (chiamato \"Azad Hind\"), con sede prima a Singapore e poi a Port Blair nelle isole Andamane e Nicobare occupate dai giapponesi; prese quindi parte, nel novembre 1943, alla \"Conferenza della Grande Asia orientale\" con gli altri leader dei governi manovrati dal Giappone in Asia.\nSostenne l'alleanza con l'Asse, promuovendo in Germania la creazione di battaglioni di volontari indiani disertori dall'esercito britannico, che furono inquadrati nella Legione SS \"India Libera\", operante in Europa ed Africa, e dell'esercito nazionale indiano nel Sud est asiatico. Bose mor\u00ec in circostanze misteriose precipitando con l'aereo nell'isola di Taiwan.\nIn suo onore \u00e8 stato nominato l'Aeroporto Internazionale di Calcutta (Aeroporto Internazionale Netaji Subhash Chandra Bose)."}
{"id": "1938298", "revid": "1605525", "url": "https://it.wikipedia.org/wiki?curid=1938298", "title": "Jack Higgins", "text": "Higgins, pseudonimo di Harry Patterson, \u00e8 stato soldato ed insegnante prima di dedicarsi alla letteratura a tempo pieno, anche con i nomi di Martin Fallon, James Graham e Hugh Marlowe.\nIl suo romanzo del 1975 \"La notte dell'aquila\" \u00e8 divenuto un best seller internazionale, facendo diventare Higgins un autore tradotto in pi\u00f9 di cinquanta lingue: i suoi romanzi hanno venduto pi\u00f9 di 250 milioni di copie nel mondo.\nOpere.\nCol nome Hugh Marlowe.\nTutti inediti in Italia.\nCol nome James Graham.\nTutti inediti in Italia."}
{"id": "1938299", "revid": "122004207", "url": "https://it.wikipedia.org/wiki?curid=1938299", "title": "La Lanterna di Diogene", "text": "La Lanterna di Diogene pu\u00f2 essere"}
{"id": "1938302", "revid": "984", "url": "https://it.wikipedia.org/wiki?curid=1938302", "title": "Martin Fallon", "text": ""}
{"id": "1938303", "revid": "984", "url": "https://it.wikipedia.org/wiki?curid=1938303", "title": "Henry Patterson", "text": ""}
{"id": "1938308", "revid": "1543377", "url": "https://it.wikipedia.org/wiki?curid=1938308", "title": "Campionati mondiali di ginnastica ritmica sportiva 1997", "text": "I XXI Campionati mondiali di ginnastica ritmica sportiva si sono svolti a Berlino, in Germania, dal 23 al 26 ottobre 1997.\nSono stati gli ultimi campionati ad assumere questa denominazione. Vi hanno avuto luogo solamente gli eventi individuali."}
{"id": "1938310", "revid": "125673100", "url": "https://it.wikipedia.org/wiki?curid=1938310", "title": "Aeroporto di Belluno", "text": "LAeroporto di Belluno (IATA: BLX, ICAO: LIDB) si trova lungo la strada statale 50 del Grappa e del Passo Rolle, tra Ponte nelle Alpi e Belluno, ed \u00e8 intitolato all'aviatore Arturo Dell'Oro.\n\u00c8 sede dell'aeroclub cittadino ed anche un aeroporto militare, sede del 4\u00b0 raggruppamento aves \"Altair\" 44\u00b0 gruppo squadroni aves \"fenice\", fin sul finire degli anni 90 (ora dismesso), e della filiale della compagnia Babcock MCS Italia (precedentemente Inaer), specializzata in servizi di elisoccorso, offshore e antincendio. Verso la fine degli anni sessanta l'aeroporto venne collegato a Milano e Cortina dalla compagnia Aeralpi, che operava da Belluno con aerei De Havilland Canada DHC-6 Twin Otter da 18 posti."}
{"id": "1938314", "revid": "1005847", "url": "https://it.wikipedia.org/wiki?curid=1938314", "title": "Elezioni federali in Germania del 1961", "text": "Le elezioni federali nella Repubblica Federale di Germania del 1961 si tennero il 17 settembre per il rinnovo del Bundestag.\nSi recarono alle urne l'87.7% dei cittadini aventi diritto al voto.\nConseguenze.\nIl dato pi\u00f9 rilevante delle elezioni del 1961 fu l'avanzata del Partito socialdemocratico, che per la prima volta dal dopoguerra divenne il primo partito tedesco. Questo successo, tuttavia, non fu sufficiente per poter formare un governo di sinistra.\nIl cancelliere uscente Konrad Adenauer venne rinconfermato alla guida di una coalizione composta da CDU\\CSU e FDP."}
{"id": "1938316", "revid": "33689", "url": "https://it.wikipedia.org/wiki?curid=1938316", "title": "Alipia", "text": "Biografia.\nAlipia era la figlia di Antemio e di Elia Marcia Eufemia, e quindi nipote dell'imperatore romano d'Oriente Marciano. L'imperatore Leone I nomin\u00f2 Antemio imperatore nel 467; Alipia, in quanto sua unica figlia, fu data in sposa a Ricimero, \"magister militum\" d'Occidente e vero detentore del potere. Lo scopo del matrimonio era quello di legare Ricimero alla corte orientale e di rafforzare il legame tra Antemio e il suo \"magister militum\", che aveva gi\u00e0 deposto tre imperatori, ma questo matrimonio, forse perch\u00e9 non port\u00f2 figli, non riusc\u00ec a rasserenare la situazione tra Antemio e Ricimero. Nell'aprile 472 Ricimero nomin\u00f2 imperatore Anicio Olibrio; Antemio e la sua famiglia resistettero asserragliati a Roma, ma a met\u00e0 luglio dovettero arrendersi, e Ricimero fece decapitare Antemio. Il destino di Alipia dopo questo evento non \u00e8 noto.\nNella collezione numismatica di Dumbarton Oak esiste una moneta, un solido su cui sono raffigurate Eufemia e Alipia, quest'ultima pi\u00f9 piccola della madre in segno di rispetto per essa; ma le due donne sono vestite allo stesso modo, con i paramenti tipici di una augusta, ed \u00e8 quindi probabile che Eufemia e Alipia siano state riconosciute auguste."}
{"id": "1938317", "revid": "123367924", "url": "https://it.wikipedia.org/wiki?curid=1938317", "title": "Governo dell'India Libera", "text": "Il Governo dell'India Libera o Arzier Hukumat-e-Azad Hind (urdu: \u0639\u0627\u0631\u0636\u06cc \u062d\u06a9\u0648\u0645\u062a \u0622\u0632\u0627\u062f \u06c1\u0646\u062f, hindi: \u0906\u0930\u094d\u091c\u093c\u0940 \u0939\u0941\u0915\u093c\u0942\u092e\u0924 -- \u090f - \u0906\u091c\u093c\u093e\u0926 \u0939\u093f\u0928\u094d\u0926) \u00e8 stato il governo nazionalista ind\u00f9 della parte di India liberata dal Raj Britannico con l'aiuto dell'esercito giapponese.\nStoria.\nDopo l'invasione giapponese delle isole Andamane e Nicobare, il 21 ottobre 1943, Subhas Chandra Bose divenne capo di Stato del Governo dell'India Libera, basato a Singapore. Gli eserciti dell'India libera parteciparono alle battaglie di confine in Birmania e in India, cercando di sollevare la popolazione indiana contro gli inglesi.\nCon la sconfitta del Giappone nella campagna birmana a met\u00e0 del 1945, il Governo dell'India Libera fu sciolto, e Bose fuggendo a Tokyo scomparve in viaggio, probabilmente per l'abbattimento del suo aereo.\nCaratteristiche.\nFormato negli anni della Seconda guerra mondiale al di fuori dell'India, fu trasferito prima a Singapore e poi a Port Blair, si poneva come principale obiettivo era di raggiungere l'indipendenza di tutta l'India. \nLa formazione del governo fu sostenuta dall'Impero del Giappone, nelle cui armate erano confluiti migliaia di indiani disertori dall'esercito imperiale britannico. Essi andarono a formare il primo esercito nazionale indiano."}
{"id": "1938320", "revid": "438678", "url": "https://it.wikipedia.org/wiki?curid=1938320", "title": "Graveyard Classics", "text": "Graveyard Classics \u00e8 il quarto album della band brutal death metal Six Feet Under. \u00c8 una raccolta di canzoni classiche dell'hard rock, del punk rock e dell'heavy metal, reinterpretate in chiave brutal death metal."}
{"id": "1938322", "revid": "28402", "url": "https://it.wikipedia.org/wiki?curid=1938322", "title": "Monaco (capriata)", "text": ""}
{"id": "1938323", "revid": "160926", "url": "https://it.wikipedia.org/wiki?curid=1938323", "title": "AMANDA", "text": ""}
{"id": "1938326", "revid": "1005847", "url": "https://it.wikipedia.org/wiki?curid=1938326", "title": "Elezioni federali in Germania del 1965", "text": "Le elezioni federali nella Repubblica Federale di Germania del 1965 si tennero il 19 settembre per il rinnovo del Bundestag.\nSi recarono alle urne l'86.8% dei cittadini aventi diritto al voto.\nConseguenze.\nLe elezioni confermarono pressappoco i risultati delle elezioni federali del 1961. Dopo le consultazioni, venne formato un governo di centro-destra composto da FDP e CDU\\CSU, con a capo Ludwig Erhard. Il governo, tuttavia ebbe vita breve; un anno dopo, si form\u00f2 il primo esperimento di Gro\u00dfe Koalition tra SPD e CDU con a capo il cristiano-democratico Kurt Georg Kiesinger."}
{"id": "1938328", "revid": "17654", "url": "https://it.wikipedia.org/wiki?curid=1938328", "title": "La lanterna di Diogene", "text": ""}
{"id": "1938331", "revid": "287204", "url": "https://it.wikipedia.org/wiki?curid=1938331", "title": "Paolo Gaspardone", "text": "Carriera.\nFiglio di Giuseppe Gaspardone (ex crossista di alto livello), debutta nella Supermoto nel 2001 con il Trofeo VOR, supportato dal concessionario Tecnobyke, e l'anno successivo nel Campionato Italiano. Nel 2003 passa al Team Bizzarrini su Honda e nel 2004 debutta nel Mondiale a soli 20 anni.\nNel 2005 entra nell'X Team creato dal padre Giuseppe sempre su Honda, ed entra nella top 10 del campionato nazionale, migliorandosi ancora l'anno successivo.\nNel 2007 entra a far parte del grande Team Honda Assomotor, ma un infortunio incrina i rapporti ed \u00e8 costretto a finire la stagione con il Team Jolly Roger riottenendo ottimi risultati.\nNel 2008 passa nel Bikers Racing Team (su Husaberg nel 2008 e su KTM nel 2009), e con il supporto di Rigo Racing vince anche il King Of Motard.\nDopo solo tre gare della stagione 2009 il team lascia per\u00f2 libero Paolo, a causa di contrasti all'interno del team. Il pilota si trova cos\u00ec a concludere la stagione da privato, assistito dal Team Honda TDS Nuova Faor.\nSempre nel 2009 arriva la sua prima convocazione al Supermoto delle Nazioni, da parte del Commissario Tecnico della FMI Attilio Pignotti. Con questa convocazione il Team TDS (appartenente ai Team Associati Supermoto, e perci\u00f2 in disaccordo con la partecipazione al Supermoto delle Nazioni) lascia libero Gaspardone che si ritrova nuovamente a piedi, per la seconda volta nello stesso anno. Il giovane pilota piemontese riesce per\u00f2 a ottenere il supporto del Team Honda Gazza Racing di Massimiliano Gazzarata.\nNel 2010 cambia nuovamente team stabilendosi in V2 Racing, per la prima volta in sella a una TM, mentre dalla seconda prova di Campionato Italiano si presenta in sella a un'Aprilia, sempre del Team V2 Racing, e prima del secondo Gp del mondiale cambia ancora moto per salire su una Honda preparata dall'eclettica V2.\nPilota di buona qualit\u00e0 ma dal carattere difficile, causa che genera quasi per ogni stagione a cambiare team durante l'attivit\u00e0 agonistica in corso causandogli non pochi problemi."}
{"id": "1938334", "revid": "729019", "url": "https://it.wikipedia.org/wiki?curid=1938334", "title": "Guerra austro-turca (1716-1718)", "text": "La sesta guerra austro-turca ebbe inizio nel 1716 e dur\u00f2 fino al 1718. Essa vide opporsi l'Impero asburgico, alleato della Repubblica di Venezia, contro l'Impero ottomano, anche se in effetti essa ebbe inizio come conflitto fra quest'ultimo e la Serenissima (seconda guerra di Morea, iniziata nel 1714), mentre l'intervento dell'impero ebbe luogo solo nel 1716.\nPremesse.\nAlla fine della guerra austro turca dal 1683 al 1699 l'impero ottomano dovette, con la pace di Karlowitz del 1699, rinunciare a tutti i territori a nord del Danubio (con la sola eccezione del Banato) occupati dall'Austria, a favore di quest'ultima e riconoscere la sovranit\u00e0 veneziana sulla Morea (Peloponneso). La debolezza dell'impero ottomano non consent\u00ec a quest'ultimo, negli anni subito successivi, la riconquista dei territori perduti. In quel periodo ebbe luogo solo una guerra di confine fra turchi e russi, terminata nel 1711 con il successo turco che fu sancito dalla pace del Prut. Incoraggiati da questo successo, i turchi progettarono una revisione del trattato di pace di Karlowitz, volgendosi prima contro la Repubblica di Venezia che pareva loro il punto pi\u00f9 debole dell'alleanza, ritenendo che l'Austria, indebolita dalla Guerra di successione spagnola (1701 \u2013 1714) appena terminata, non sarebbe entrata in guerra a fianco dell'alleato veneto.\nLo svolgimento del conflitto.\nLa guerra fino alla partecipazione austriaca.\nCon il pretesto dell'asilo politico dato dalle autorit\u00e0 veneziane al vladica di Montenegro, in contrasto con la Porta, e di alcune violazioni della legge turca da parte di commercianti veneti, il 9 dicembre 1714 l'impero ottomano, di cui era allora sultano Ahmed III, dichiar\u00f2 guerra alla Repubblica Veneta (Seconda guerra di Morea), ma solo nell'estate successiva ebbero inizio le operazioni militari vere e proprie. Nel giugno 1715 un esercito turco forte di oltre 80.000 uomini, diede avvio all'invasione della regione veneziana del Peloponneso. Contro tali forze la Serenissima poteva opporre solo un esercito di meno di 10.000 uomini. Essi si asserragliarono nelle principali piazze fortificate della penisola, cosicch\u00e9 i turchi poterono occupare nel corso dello stesso mese l'intera Morea.\nPosta in grave difficolt\u00e0, Venezia si appell\u00f2 quindi agli impegni presi dall'Austria con la Lega Santa del 1683 che avrebbero imprescindibilmente richiesto l'intervento militare austriaco a fianco dell'alleato. L'imperatore Carlo VI esitava a causa della situazione finanziaria e militare che la Guerra di successione spagnola aveva indebolito ma quando Papa Clemente XI decise di stanziare una forte somma a favore dell'intervento austriaco e dopo aver ottenuto dalla Francia garanzie di non intervento nei territori italiani occupati dall'Austria, rinnov\u00f2 il 13 aprile 1716 il patto con la repubblica di Venezia e decise di entrare in guerra a suo fianco contro gli ottomani.\n1716: La battaglia di Petervaradino.\nNel luglio del 1716 una gigantesca armata turca, il cui ammontare fu valutato in 200.000 uomini marciava in direzione di Petervaradino, Il principe Eugenio, presidente dal 1703 dell'Alto Consiglio di Corte, aveva a disposizione circa 70.000 effettivi. All'inizio di agosto entrambi gli eserciti si trovarono nella zona di Petervaradino: l'armata austriaca era schierata fra le paludi sulle rive del Danubio e la fortezza mentre i turchi avevano raggiunto le vicine alture e si trovavano in evidente posizione di vantaggio. I generali del principe Eugenio suggerivano una tattica difensiva: o concentrarsi nella difesa della fortezza o attendere al riparo delle trincee sulle rive del Danubio, ma l'attitudine del principe all'iniziativa non era in sintonia con questi consigli e cos\u00ec egli ordin\u00f2 l'attacco alle postazioni ottomane per il 5 agosto.\nInizialmente il centro dello schieramento austriaco si trov\u00f2 in difficolt\u00e0 e si prospettava il pericolo di un cedimento. Il principe Eugenio per\u00f2 riusc\u00ec con una manovra della cavalleria da lui direttamente condotta, ad aprirsi un varco nel fianco sinistro dello schieramento turco e i cavalleggeri ottomani furono letteralmente disarcionati dai corazzieri imperiali. Dopo cinque ore di combattimento la battaglia ebbe fine: 5.000 austriaci e 30.000 turchi avevano perso la vita. Inoltre le truppe dell'imperatore Carlo VI raccolsero un enorme bottino.\nLa presa di Temesv\u00e1r.\nDopo la vittoriosa battaglia di Petervaradino, il principe Eugenio volle approfittare strategicamente del vantaggio acquisito con il favorevole esito della medesima, per cui volse le sue forze alla conquista di Belgrado. Questa era una vera e propria fortezza, posta alla confluenza sul Danubio con la Sava, per la conquista della quale non sarebbe sicuramente stato sufficiente il solo impiego della flottiglia armata fluviale. Egli decise quindi di attaccare prima la fortezza di Temesv\u00e1r, la cui presa gli avrebbe consentito di occupare il Banato, ultima regione del vecchio Regno d'Ungheria ancora in mano turca. L'assedio della fortezza inizi\u00f2 gi\u00e0 nel mese di agosto e termin\u00f2 inaspettatamente in ottobre, con la capitolazione della guarnigione turca e l'autorizzazione alla popolazione civile ottomana di lasciare la citt\u00e0 e trasferirsi a Belgrado, ancora in mano ai turchi. Con la cessione di Temesv\u00e1r all'Austria ebbe termine pi\u00f9 di un secolo e mezzo di dominio turco sul Banato, il quale rimase territorio degli Asburgo fino alla fine della Prima guerra mondiale.\nLa battaglia di Belgrado.\nA quel momento era possibile attaccare la citt\u00e0 fortificata di Belgrado. A causa delle anse del Danubio e della Sava allo sfociare di quest'ultima nel primo, la citt\u00e0 poteva essere attaccata direttamente solo dal lato meridionale. Il valore militare di questa postazione era sia quello di baluardo contro un attacco da sud-est che l'impraticabilit\u00e0 di un attacco da nord-ovest. Inoltre Belgrado era in una posizione chiave per il dominio sui Balcani. Nel 1688 la citt\u00e0 era gi\u00e0 stata sottratta ai turchi che la riottennero per\u00f2 due anni dopo. Il principe Eugenio, che nella battaglia del 1688 era rimasto seriamente ferito, sollecit\u00f2, sostenuto in ci\u00f2 anche dall'imperatore asburgico, la rapida costituzione di una flottiglia armata sul Danubio, che egli riteneva indispensabile alla presa della fortezza. Questa aveva il compito di tener testa alla esperta e battagliera forza turca del Danubio e di garantire la copertura alle forze dell'esercito imperiale. L'equipaggio per la flotta, costruita in fretta e furia, fu reclutato nei Paesi Bassi asburgici.\nIl 13 maggio 1717, la vigilia della nascita della futura imperatrice Maria Teresa, il principe Eugenio lasci\u00f2 Vienna e raggiunse le sue truppe presso Futtak. Il 9 giugno, prima ancora del ricongiungimento di tutti i suoi corpi d'armata, egli inizi\u00f2 la marcia su Belgrado alla testa di circa 70.000 uomini, ai quali si aggiunsero bavaresi comandati dal generale Alexander von Maffei, ed altre forze austriache. Attraversato il Danubio nei giorni 15 e 16 giugno, senza incontrare resistenza alcuna, l'artiglieria imperiale prese posizione e si inizi\u00f2 lo scavo di trincee sia contro la fortezza che alle spalle dell'esercito per proteggerlo dall'attacco dell'esercito turco di rinforzo, stimato dalle informazioni ricevuta dal principe Eugenio, in 150.000 uomini. In effetti questo giunse di fronte alle truppe imperiali il 28 giugno ma anzich\u00e9 attaccarle prefer\u00ec attestarsi costruendo proprie trincee di fronte a quelle asburgiche.\nOra gli assedianti erano divenuti a loro volta assediati ed il piano originario di Eugenio di Savoia di eliminare l'esercito turco di rinforzo e quindi poter conquistare la citt\u00e0 era fallito, visto che questo si era limitato a trincerarsi senza attaccare. L'esercito asburgico invece era ora preso fra la tenaglia le cui ganasce erano la fortezza e le truppe ottomane di rinforzo e fra le sortite degli assediati, le cannonate da entrambe le parti e gli attacchi di febbre malarica, Eugenio vedeva il proprio esercito assottigliarsi. La situazione stava divenendo critica, poich\u00e9 il trascorrere del tempo giocava a favore dei turchi, ma quando le dimensioni del problema stavano diventando preoccupanti, improvvisamente, il 14 di luglio, Belgrado fu scossa da una violentissima esplosione: un colpo di mortaio aveva centrato il magazzino delle polveri ed in un solo colpo morirono pi\u00f9 di 3.000 difensori. A causa di questo evento e con la visione di una severa sconfitta di fronte agli occhi, il principe Eugenio convoc\u00f2 il suo Stato Maggiore ed impart\u00ec gli ordini per l'attacco all'armata turca di rinforzo. Nella notte del 16 agosto ebbe luogo l'attacco di sorpresa, fanteria al centro e cavalleria alle ali. Ad eccezione della guarnigione a difesa delle trincee di fronte alla fortezza, tutti dovettero partecipare alla battaglia.\nQuando l'armata imperiale si preparava all'attacco notturno del 16 agosto, i turchi non si accorsero di nulla, dato che allora un attacco notturno era cosa inconsueta. Allorch\u00e9 le prime ore di combattimento erano trascorse e si stava facendo chiaro, emerse al centro dello schieramento asburgico una falla, della quale approfitt\u00f2 l'esercito turco per un contrattacco. Il principe Eugenio allora invi\u00f2 la sua riserva per fermare il nemico, comandandone egli stesso la cavalleria. Il contrattacco ottomano fu respinto e di conseguenza le sue trincee espugnate, per cui i turchi persero l'ordine di combattimento e il loro esercito si trasform\u00f2 in un flusso disordinato di fuggitivi.\nAlle 10 del mattino la battaglia era vinta e la guarnigione della fortezza capitol\u00f2 alla notizia della sconfitta, autorizzata a lasciare Belgrado liberamente. Le perdite turche assommarono a circa 20.000 uomini e ad un'incalcolabile quantit\u00e0 di materiale bellico, munizioni e vettovaglie. Da questa battaglia trasse spunto il canto popolare: \"Il Principe Eugenio, nobile Cavaliere\".\nLa pace di Passarowitz del 1718.\nDopo le numerose sconfitte subite in questa guerra l'impero ottomano era pronto alla pace, cos\u00ec come quello asburgico, che nel novembre 1717 aveva assistito pressoch\u00e9 impotente alla invasione della Sardegna, allora in mano asburgica, da parte delle truppe spagnole.\nIl 21 luglio 1718, grazie anche alla mediazione delle potenze della Triplice Alleanza (Inghilterra, Francia e Paesi Bassi), unitesi il 4 gennaio 1717 contro le mire espansionistiche della Spagna di Filippo V di Borbone-Spagna, fu firmato a Passarowitz un trattato di pace, che confermava le posizioni acquisite: l'Austria ottenne il Banato, la Valacchia occidentale, la Serbia settentrionale con la citt\u00e0 di Belgrado e parte della Bosnia. Con la Pace di Passarowitz Venezia dovette rinunciare alla Morea ma pot\u00e9 conservare le Isole Ionie ed estendere i propri domini in Dalmazia con le fortezze di Butrinto, Parga, Prevesa e Vonitza.\nConsiderazioni conclusive.\nLa fine del conflitto nei Balcani consent\u00ec all'Austria di unirsi alla Triplice Alleanza nella guerra contro la Spagna (2 agosto 1718), che fu chiamata Guerra della Quadruplice alleanza.\nCon la pace di Passarowitz il pericolo dell'espansione ottomana in Europa fu definitivamente scongiurato. L'Austria consolid\u00f2 la sua posizione grazie alle conquiste territoriali ottenute dal principe Eugenio raggiungendo cos\u00ec la sua massima espansione. \u00c8 vero che nella successiva guerra austro-turca del 1736-1739 i territori occupati a sud del Danubio furono nuovamente perduti ma quelli a nord rimasero nel dominio asburgico fino alla sua fine. Il 1718 rimase convenzionalmente considerato l'anno in cui l'Austria assurse al ruolo di grande potenza, anche se la sua situazione finanziaria era allora pericolosamente prossima alla bancarotta.\nBibliografia.\nin tedesco:\nin italiano:"}
{"id": "1938337", "revid": "73843", "url": "https://it.wikipedia.org/wiki?curid=1938337", "title": "Centrale termoelettrica Eugenio Montale", "text": "La centrale termoelettrica \"Eugenio Montale\" \u00e8 situata nella zona industriale del comune della Spezia. \u00c8 stata inaugurata nel 1962 con il nome Edison-Volta, alimentata a olio combustibile e successivamente trasformata per bruciare carbone.\nIl 22 dicembre 2021 \u00e8 stato definitivamente spento il gruppo SP3 alimentato a carbone\nDescrizione.\nLa centrale, costituita da due sezioni a ciclo combinato ed una sezione a ciclo convenzionale, \u00e8 di propriet\u00e0 dell'Enel S.p.a., con una potenza installata pari a 1,3 gigawatt produce da sola quasi il 3% del fabbisogno energetico nazionale.\nL'impianto fu inaugurato nel 1962 dall'allora Presidente della Repubblica Segni come il pi\u00f9 grande d'Italia e il secondo in Europa in ragione della sua potenza produttiva di 1835 megawatt a carbone.\nIn origine era composto da quattro sezioni a ciclo convenzionale: I , II , III , IV . Solo negli anni novanta, a seguito delle richieste dei cittadini e delle amministrazioni locali, la centrale fu oggetto di una parziale riconversione e di un depotenziamento: il referendum popolare consultivo tenutosi nel 1990 sanciva l'uso del metano come \"combustibile prevalente\" nella fase transitoria, tra un modello di uso dei combustibili fossili a quello delle energie rinnovabili.\nIl 13 novembre 1997, con l'intervento del sindaco medico-cardiologo Lucio Rosaia (che, quale prima autorit\u00e0 sanitaria, aveva emesso ordinanza di chiusura temporanea della centrale), i due enti Comune di La Spezia ed Enel firmano una convenzione che prevede investimenti per 675 miliardi di lire per adeguamenti ambientali della centrale termoelettrica di La Spezia-Vallegrande: la costruzione di un unico complesso di desolforazione e denitrificazione per una potenza di , che verr\u00e0 utilizzato alternativamente ed esclusivamente da una delle due sezioni da alimentate prevalentemente a carbone, e la trasformazione delle altre due sezioni da 310 e in impianti a ciclo combinato.\nIn sintesi, la Centrale \u201cEugenio Montale\u201d \u00e8 costituita da tre sezioni termoelettriche: SP1, ciclo combinato da alimentato con gas naturale; SP2, ciclo combinato da alimentato con gas naturale; SP3, ciclo convenzionale da alimentato prevalentemente a carbone.\nDopo la riconversione, la centrale \u00e8 costituita da tre gruppi: due che funzionavano a carbone sono completamente convertiti a metano per circa 700\u00a0MW di potenza installata, mentre solo il terzo \u00e8 rimasto a carbone/olio combustibile. Il gruppo a carbone, con i suoi 600\u00a0MW e un consumo stimato di tonnellate di carbone/anno, \u00e8 il secondo in Italia per potenza installata (insieme alla centrale di Torrevaldaliga Nord e dopo gli impianti di Brindisi), \u00e8 munito dei pi\u00f9 sofisticati metodi di abbattimento degli inquinanti desolforatore, denitrificatore e precipitatore elettrostatico per il particolato ed una ciminiera alta 226 metri. La ciminiera fu costruita in soli 55 giorni nel 1967 senza impiegare alcuna incastellatura interna o esterna e fu per l'epoca la pi\u00f9 alta d'Europa. La ciminiera ha un diametro di 16 metri alla base e 8,5 metri alla sommit\u00e0, mentre le pareti sono spesse appena 92 cm alla base e 20 cm alla sommit\u00e0.\nI due gruppi che sono stati convertiti a metano sono stati costruiti dalla Fiat Avio, e funzionano in un ciclo combinato in cui in una prima fase si utilizza una turbina a gas e in una seconda fase i fumi vengono inviati ad un generatore di vapore convenzionale.\nPer i fumi emessi da questo gruppo, nella centrale \u00e8 stato installato un moderno impianto di depurazione a precipitatori elettrostatici, mentre la citt\u00e0 \u00e8 dotata di centraline di monitoraggio del livello di polveri sottili e altri parametri d'inquinamento.\nNel 1991 il sindaco Burrafato chiuse la centrale per violazione della legge Merli sugli scarichi termici. La normativa fu in seguito modificata, lasciando invariati i limiti che da misure puntuali diventavano valori medi da riscontrare in un ampio arco marino. La centrale fu riaperta.\nDopo anni di proteste, nel '97, l'amministrazione comunale ottenne il depotenziamento da ENEL da a .\nDal 2007 vi \u00e8 uno scontro acceso tra le forze politiche locali e parte della popolazione riguardo alla possibilit\u00e0 di conferire il CDR nelle caldaie della centrale, per chiudere il ciclo dei rifiuti, idea successivamente abbandonata dalla stessa Enel.\nIl 6 settembre 2013 la procedura di rilascio della autorizzazione integrata ambientale (AIA) si conclude in fase di conferenza di servizi, consentendo l'esercizio della centrale nel rispetto delle leggi vigenti (limiti di emissioni pi\u00f9 restrittivi di quelli europei) e tuttavia con le seguenti note prescrittive: \nNel 2015 Enel ne ha annunciato la dismissione entro il 2020.\nL'impianto viene candidato come sito di costruzione del Centro di Ricerca Internazionale sulla fusione nucleare, ma, ad aprile 2018, l'ENEA sceglie la ex centrale di Frascati.\nA dicembre 2018 la centrale \u00e8 entrata a far parte di Futur-E, il programma di dismissioni e riqualificazioni lanciato dal gestore elettrico a livello nazionale.\nA giugno del 2019 Enel ha proposto al Comune di La Spezia, alla comunit\u00e0 locale e alle associazioni ambientaliste un progetto di riconversione nella centrale a turbogas/ciclo combinato (centrale termoelettrica a ciclo combinato). Quest'ultimo scenario promette di aumentare il rendimento elettrico, riducendo la temperatura media dei fumi inquinanti, ma non i loro costituenti anche in vista di un completo abbandono del carbone.\nIl piano di Enel prevede un investimento di 500 milioni di euro in un'area di \u00abproduzione e \"stoccaggio\"\u00bb complessiva di 26 ettari a fronte dei 70 attuali, un impiego occupazionale di 30-40 maestranze per la gestione della centrale esistente e di un nuovo gruppo a turbogas dalla potenza di targa installata pari a 800 MW. L'area di 26 ettari prevede la destinazione di:\nAl 2019, la stima approssimativa \u00e8 quella di un consumo di gas \"naturale\" equivalente ad un valore di 3 milioni di euro al giorno.\nIl 13 dicembre 2021, il ciclo a carbone \u00e8 stato riacceso su richiesta di Terna per \"garantire la continuit\u00e0 del servizio e della sicurezza del sistema elettrico\".\nIl 22 dicembre 2021, dopo 59 anni di attivit\u00e0, il gruppo a carbone della centrale termoelettrica \u00e8 stato spento definitivamente. "}
{"id": "1938339", "revid": "28592", "url": "https://it.wikipedia.org/wiki?curid=1938339", "title": "Olimpiadi di Helsinki", "text": ""}
{"id": "1938341", "revid": "61051", "url": "https://it.wikipedia.org/wiki?curid=1938341", "title": "Specie di Salticidae", "text": "L'elenco esaustivo delle specie della famiglia di aracnidi Salticidae \u00e8 alquanto lungo.\nSi \u00e8 provveduto a dividerlo nella seguenti sottopagine:"}
{"id": "1938343", "revid": "1005847", "url": "https://it.wikipedia.org/wiki?curid=1938343", "title": "Elezioni federali in Germania del 1969", "text": "Le elezioni federali nella Repubblica Federale di Germania del 1969 si tennero il 28 settembre per il rinnovo del Bundestag.\nSi recarono alle urne l'86.7% dei cittadini aventi diritto al voto.\nConseguenze.\nPer la prima volta dal dopoguerra il Partito socialdemocratico riesce a formare un governo, insieme al FDP, con a capo Willy Brandt."}
{"id": "1938344", "revid": "1165513", "url": "https://it.wikipedia.org/wiki?curid=1938344", "title": "Hansa Tonstudio", "text": "Gli Hansa Tonstudio (conosciuti anche come Hansa By The Wall Studios proprio per la loro vicinanza a un tratto del Muro di Berlino, oppure semplicemente come Hansa Studios) sono degli studi di registrazione a Berlino, Germania.\nStoria.\nGli studi sono ospitati in un famoso edificio di K\u00f6thener Stra\u00dfe, la Meistersaal, eretto nel 1913 come sede della Societ\u00e0 Edilizia della citt\u00e0, ristrutturato dopo gli ingenti danni subiti durante la Seconda guerra mondiale, e destinato all'attuale uso nel 1964 ad opera dei fratelli Peter e Thomas Meisel. L'edificio \u00e8 situato nella ex Berlino Ovest, a pochi metri dalla linea divisoria tracciata dal Muro, e fronteggia la famosa Potsdamer Platz.\nGli Hansa Tonstudios devono gran parte della loro fama all'aver ospitato numerosi artisti di fama internazionale.\nIl documentario.\nNel 2017 Sky Arts Production Hub ha prodotto il documentario \"\". Attraverso interviste con i musicisti che hanno inciso negli studi e ai tecnici che ci hanno lavorato, il documentario rivela aneddoti inediti della vita degli studi berlinesi a ridosso del Muro. Il documentario ha debuttato in anteprima mondiale su Sky Arte in Italia, Sky Arts nel Regno Unito e Irlanda e su Sky Arts HD in Germania e Austria il 10 Gennaio 2018. Diretto da Mike Christie, vi compaiono: Bono, David Bowie, Nick Cave, Martin Gore, Romy Haag, Alexander Hacke, Mick Harvey, Gareth Jones, Iggy Pop, Michael Stipe e Tony Visconti."}
{"id": "1938348", "revid": "28592", "url": "https://it.wikipedia.org/wiki?curid=1938348", "title": "Inquisitore", "text": ""}
{"id": "1938353", "revid": "228587", "url": "https://it.wikipedia.org/wiki?curid=1938353", "title": "Campionati mondiali di pugilato dilettanti femminile 2002", "text": "I Campionati mondiali di pugilato dilettanti femminile del 2002 si sono svolti, sotto la direzione dell'AIBA, ad Antalya, Turchia, dal 21 al 27 ottobre."}
{"id": "1938361", "revid": "114385", "url": "https://it.wikipedia.org/wiki?curid=1938361", "title": "Enio Sardelli", "text": "Biografia.\nNel 1943 ad appena 17 anni aderisce al Partito Comunista clandestino e poi con un gruppo di giovani dell'Oltrarno fiorentino prende contatti con i partigiani in montagna: entra cos\u00ec a fare parte della \"Banda di Romeo\", una delle prime formazioni partigiane costituitesi nelle zone di montagna vicino a Firenze che poi confluira' nella 10\u00aa brigata Caiani della divisione comandata da Aligi Barducci (Potente). Dopo la liberazione di Firenze contribuisce a ricostituire l'Esercito italiano entrando a fare parte del Gruppo di combattimento \"Friuli\" e partecipando alla liberazione di Bologna. Dopo la Liberazione d'Italia nel 1945 partecipa alla vita politica e sociale fiorentina nelle file del PCI fondando con altri la Sezione Oltrarno dell'Associazione Nazionale Partigiani d'Italia.\nNel 1980 diventa Presidente della Sezione ANPI Oltrarno, carica che mantiene fino al 2007 quando rendendosi conto di non essere pi\u00f9 in grado di assolvere al suo ruolo di presidente come aveva fatto fino a quel momento decide per motivi di salute di passare il testimone della presidenza della Sezione ANPI Oltrarno a Liliana Benvenuti, la partigiana \"Angela\". Enio Sardelli, nome di battaglia \"Fuoco\", morir\u00e0 l'anno dopo, il 28 aprile 2008, all'et\u00e0 di 82 anni."}
{"id": "1938363", "revid": "287204", "url": "https://it.wikipedia.org/wiki?curid=1938363", "title": "Luca Minutilli", "text": "Carriera.\nFiglio di genitori appassionati di moto e titolari di una nota concessionaria, coltiva la passione delle moto sin da piccolo fino ad arrivare alla fine degli anni Ottanta alle prime partecipazioni di Campionato Motocross Italiano, Europeo e Mondiale. \u00c8 sposato con due figlie e titolare insieme al fratello e ai genitori della pi\u00f9 grande concessionaria Honda della provincia di Latina.\nHa debuttato nel Mondiale Supermoto S2 nel 2005 su Honda.\nDal 2006 corre per il Team H2O che dal 2008 si \u00e8 fuso con il Team PMR, ottenendo anche il supporto della casa madre."}
{"id": "1938364", "revid": "107157530", "url": "https://it.wikipedia.org/wiki?curid=1938364", "title": "Mild ale", "text": "Le birre Mild ale sono uno stile di birra che appartiene alla famiglia delle ale. Le caratteristiche preminenti sono date dall'essere leggera, avere un sapore leggermente maltato, con accenni di frutta.\nDiffusione.\nLa mild ale \u00e8 uno stile birrario diffuso in particolar modo in Galles e veniva consumato prevalentemente dalla working class. Ha vantato un particolare successo tra i minatori della regione."}
{"id": "1938365", "revid": "92723", "url": "https://it.wikipedia.org/wiki?curid=1938365", "title": "Federico Antinori", "text": "Carriera.\nLa sua carriera da professionista inizia nei primi anni '90, venendo convocato per la prima volta nella massima serie il 26 gennaio 1992 con la maglia della Virtus Roma, nel match esterno contro la Libertas Livorno. Nel 1994 approda poi a Forl\u00ec, dove rester\u00e0 fino al 1998. Da qui disputer\u00e0 una stagione a Jesi nel 1999, salvo poi tornare alla Virtus Roma nel 2000.\nNel 2001 scende invece di categoria, in serie B1, dove milita fino a giugno 2008 cambiando diverse squadre fra cui Cento, Casalpusterlengo e Ozzano.\nNel 2008/09 \u00e8 nel roster della Edimes Pavia, campionato di Legadue. Il 30 dicembre 2008 viene ceduto a Montecatini in Serie A Dilettanti.\nNel 2013-14 vince la Serie D con la Costa d'Orlando ed \u00e8 confermato quando la squadra \u00e8 ripescata in Serie C."}
{"id": "1938368", "revid": "1869172", "url": "https://it.wikipedia.org/wiki?curid=1938368", "title": "Sortilegio (librogame)", "text": "Sortilegio (\"Sorcery!\") \u00e8 una serie di quattro librogame scritti da Steve Jackson e ambientati nello scenario fantasy di Kakhabad tra maghi, creature soprannaturali ed enigmi di ogni genere. Pubblicati in lingua originale dal 1983 al 1985, sono stati introdotti in Italia dalla casa editrice Edizioni EL, che ha pubblicato tutti i quattro libri dal 1987 al 1989.\nIl lettore pu\u00f2 scegliere se interpretare un guerriero o un mago. Il suo compito consiste nell'affrontare un pericoloso viaggio fino alla fortezza di Mampang, per sconfiggere il crudele Arcimago e recuperare la Corona dei Re, unico oggetto in grado di garantire pace e prosperit\u00e0 alle terre di Analand. La serie si caratterizza per l'elevata difficolt\u00e0, in particolare il quarto volume, lungo e difficilissimo.\nSistema di gioco.\nIl sistema \u00e8 quello utilizzato anche in Dimensione avventura: il protagonista ha tre attributi, abilit\u00e0 (bravura in combattimento), resistenza (forza fisica, se arriva a 0 il personaggio muore), fortuna. Il mago ha un punteggio di abilit\u00e0 di base inferiore a quello del guerriero, ma dispone di molti incantesimi. L'accesso allo studio del libro degli incantesimi \u00e8 concesso al giocatore solo prima di iniziare il gioco vero e proprio: in pratica il giocatore \u00e8 tenuto a studiare le formule magiche prima di intraprendere l'avventura, e durante il gioco non pu\u00f2 fare ricorso al libro per ripassare gli effetti degli incantesimi. Per utilizzare gli incantesimi il lettore dovr\u00e0 imparare a memoria le formule (composte da tre lettere) e, per alcuni di essi, possedere determinati oggetti. Per i combattimenti e le prove di fortuna, resistenza e abilit\u00e0 si usano due dadi a sei facce. Una volta per ogni libro si pu\u00f2 ricorrere all'aiuto di Libra, la dea della giustizia, per riportare i punteggi ai livelli iniziali, per fuggire o per neutralizzare maledizioni o malattie."}
{"id": "1938369", "revid": "86599", "url": "https://it.wikipedia.org/wiki?curid=1938369", "title": "Campionati mondiali di ginnastica ritmica sportiva", "text": ""}
{"id": "1938370", "revid": "86599", "url": "https://it.wikipedia.org/wiki?curid=1938370", "title": "Campionati mondiali di ginnastica moderna", "text": ""}
{"id": "1938373", "revid": "729019", "url": "https://it.wikipedia.org/wiki?curid=1938373", "title": "Indische Freiwilligen Legion der Waffen-SS", "text": "La Legione SS \"India Libera\" o \"Indische Freiwilligen Legion der Waffen-SS\" \u00e8 stata un'unit\u00e0 di volontari indiani Waffen-SS, voluta dal Capo di Stato del Governo dell'India Libera Subhas Chandra Bose. Venne realizzata raggruppando prigionieri di guerra e disertori indiani dell'esercito inglese in nome della comune lotta dell'Asse contro il colonialismo.\nI loro circa 4.000 effettivi servirono nell'esercito durante la seconda guerra mondiale. Assunti a esprimere la lotta contro i britannici, Subhas Chandra Bose aveva ottenuto la garanzia da Adolf Hitler che essi non sarebbero stati impegnati contro altri nemici della Germania, e in particolare non sul fronte orientale.\nAlcuni vennero paracadutati in Medio Oriente per creare disordini e furono ampiamente utilizzati come guarnigione sul fronte occidentale, soprattutto in Francia.\nStruttura dell'unit\u00e0.\nLa Legione Indiana fu organizzata come un normale reggimento di fanteria dell'esercito tedesco su tre battaglioni di quattro compagnie ognuno, comandate da ufficiali tedeschi. Fu denominata \"Panzergrenadier Regiment 950 (indische)\" ed indicata come unit\u00e0 parzialmente motorizzata. Fu equipaggiata con 81 veicoli motorizzati e 700 cavalli.\nLa legione Indiana era costituita da:\nEsistevano inoltre anche un ospedale da campo ed un reparto per l'addestramento (\"Ausbildungs und Betreutungsstab\")."}
{"id": "1938376", "revid": "812894", "url": "https://it.wikipedia.org/wiki?curid=1938376", "title": "Centro di gravit\u00e0", "text": ""}
{"id": "1938377", "revid": "543975", "url": "https://it.wikipedia.org/wiki?curid=1938377", "title": "Episodi di Kebab for Breakfast (prima stagione)", "text": ""}
{"id": "1938378", "revid": "287204", "url": "https://it.wikipedia.org/wiki?curid=1938378", "title": "Lorenzo Mariani", "text": "Carriera.\nHa debuttato nel Campionato del Mondo Supermoto 2002 su VOR. Nel corso degli anni molti sono stati i suoi spostamenti: TM privata nel 2003, TM ufficiale nel 2004, KTM privata del Team LP moto corse nel 2005, Husqvarna nel 2006 e dal 2007 nel team satellite TM MRC Racing supportato dalla casa madre.\nA met\u00e0 stagione 2010 rompe il legame con TM Racing e inizia a correre su un'Aprilia, messa a disposizione dal Team PMR H2O, supportato dal Team MRC Racing."}
{"id": "1938382", "revid": "871355", "url": "https://it.wikipedia.org/wiki?curid=1938382", "title": "Episodi di Kebab for Breakfast (seconda stagione)", "text": "La seconda stagione di \"Kebab for Breakfast\" \u00e8 stata trasmessa in Germania a partire dal 27 marzo 2007.\nVoglio sapere quello che provi!\nTrama.\nDoris \u00e8 perennemente in ansia per le condizioni psichiche di Axel dopo il tentato suicidio. Anche Lena \u00e8 in pensiero per il ragazzo tanto da dichiarargli perenne fedelt\u00e0. Cem continua comunque ad insidiarla proponendole la soluzione 'triangolo'.\nNon \u00e8 facile essere immorali!\nTrama.\nFinalmente Lena ha deciso di sbilanciarsi e avere una tresca con Cem. Ma Axel, da quando \u00e8 ospite aggiunto in casa, divide la stanza proprio con lui. Lena si trova cos\u00ec divisa tra l'impegno ad essere vicino al suo \u201cragazzo\u201d, reduce da un tentato suicidio, e la voglia di avere un po' di intimit\u00e0 col fratellastro. Ma questa voglia \u00e8 destinata a restare frustrata, anche perch\u00e9 Axel non esita a esasperare i suoi problemi psicologici pur di tenere Lena vicino a s\u00e9. La ragazza cos\u00ec decide che la tresca con Cem \u00e8 irrealizzabile e chiude la relazione mai nata con un ultimo e unico bacio d'addio. \nE se fosse un genio?\nTrama.\nDiana, la sorella di Doris, si trasferisce in citt\u00e0 e inizia a insegnare nella scuola di Cem e Lena. Si scopre poi che il figlio minore di Doris, Nils, ha un quoziente intellettivo al di sopra della norma, cos\u00ec viene mandato in un istituto speciale in Svizzera.\nIo XYZ non lo vorrei fare!\nTrama.\nCem scopre che Axel non ha veramente provato a suicidarsi, ma che \u00e8 stato solo un incidente. Cos\u00ec lo minaccia con la pistola del padre riuscendo cos\u00ec a registrare una confessione. Cem esce di casa e mentre urla contro suo padre, che lo voleva punire per l'accaduto, cade in un tombino. Lena trova la cassetta con incisa la confessione di Axel e lo butta fuori casa.\nDevono sapere che lo amo!\nTrama.\nMetin nasconde l'anello di fidanzamento per chiedere a Doris di sposarlo in una torta, solo che Yagmur pensa che quel dolce sia stato preparato per onorare il compleanno della defunta madre. Cos\u00ec ne mangia la fetta con l'anello e, scoprendo il segreto, inizia ad impedire che i due si sposino. Cem si sveglia dal coma e decide che i suoi sentimenti per Lena non sono importanti portando la ragazza a deprimersi e soffrire molto, inoltre rischier\u00e0 di essere sospeso da scuola.\nScrivigli una mail!\nTrama.\nDopo diverse delusioni, Metin e Lena si avvicineranno molto e lei lo convince a chiedere a Doris di sposarlo. Sempre Lena riuscir\u00e0 a far cambiare idea sul matrimonio a Yagmur. Cem incanala i suoi sentimenti per Lena nella rabbia distruggendo la macchina di Doris. Inoltre un ammiratore segreto inizia a corteggiare Yagmur.\nLa verit\u00e0 \u00e8 che hai paura!\nTrama.\nIl prolungato odio tra Cem e Lena suggerisce a Doris che i due sono gelosi l'uno dell'altra. Yagmur chatta con il suo ammiratore segreto, e inizia a cercare di vestirsi in modo pi\u00f9 femminile e attraente. Metin riesce, infilandosi nelle fogne, a recuperare l'anello di fidanzamento. Spaventata dagli avvenimenti che stanno accadendo in casa, Yagmur scrive al suo amore in chat di non volerlo pi\u00f9 sentire.\nNon mi prendi sul serio!\nTrama.\nLena confessa alla madre il suo amore per Cem, ma lei non la prende sul serio. Metin che cerca di avere un rapporto con il figlio, da quando ha scoperto che questo \u00e8 ancora vergine e che la colpa la d\u00e0 solo a lui. Yagmur trova sul suo armadietto un biglietto del proprio ammiratore che dice di non volersi arrendere.\nNon \u00e8 per niente superficiale!\nTrama.\nYagmur comincia ad esplorare la sua femminilit\u00e0 e percepire gli aspetti dell'amore, che vanno oltre la sua fede; viene rivelata l'identit\u00e0 del suo ammiratore segreto: si tratta di Costa, il migliore amico di Cem. Cem viene portato dal padre nel quartiere a luci rosse per perdere la sua verginit\u00e0. Parlando con la prostituta si accorge di amare Lena e decide di confessarle il suo amore, facendo comunque credere al padre di avere fatto sesso.\nSono nelle tue mani!\nTrama.\nLa bugia di Cem riguardo alla prostituta crea diversi disguidi. Lena decide di registrargli una cassetta dove rivelargli tutti i suoi sentimenti, per\u00f2 Doris, non appena viene a sapere che Cem non \u00e8 pi\u00f9 vergine, invece che consegnargli la cassetta la fa a pezzi.\nPerch\u00e9 non mi vuole pi\u00f9?\nTrama.\nYagmur acconsente al matrimonio del padre con Doris, per\u00f2 pretende che prima Metin debba chiedere la mano di Doris al padre: egli gli rivela l'esistenza di una valigetta dove Doris conserva ancora i ricordi e che \u00e8 collegata alla sua incapacit\u00e0 di amare. Lena cerca di ingelosire Cem per riconquistarlo, e la cosa funziona: quando per\u00f2 i due si trovano per parlare e stanno per baciarsi lei non riesce a togliersi dalla testa la ragazza con cui Cem sarebbe stato, la cosa si scopre e l'appuntamento finisce male.\nDevo dimenticarlo!\nTrama.\nLena parla con Costa e scopre che Cem ha fatto sesso con una prostituta. Una serie di eventi fa pensare a Doris che Metin abbia una relazione extraconiugale, ma ci\u00f2 che lei pensa sia destinato ad un'altra in realt\u00e0 sono i preparativi di Metin per farle la proposta di matrimonio: questa proposta lui riesce finalmente a farla ma lei si rifiuta. Lena decide di copulare con il ragazzo che aveva usato per ingelosire Cem. Axel scopre la situazione e decide di avvisare Cem per fermarla. Cem per\u00f2 non vuole fare niente, sar\u00e0 Axel allora che correr\u00e0 a fermare la ragazza, e dopo aver scacciato il giovane, e averle rivelato che sta per partire per l'Australia, finiscono per copulare proprio nel momento in cui Cem, saputo da Costa che Lena sapeva della prostituta, entra in camera e li trova. Cem furibondo dice a Lena di dimenticarlo.\nMa sono tutti matti?\nTrama.\nDoris capisce il suo problema ad amare attraverso l'ipnosi, dove si scopre che \u00e8 lei a voler dominare gli uomini e questo le impedisce di accettare il matrimonio. Metin le vuol far capire che anche lui pu\u00f2 comandare se vuole. Nel frattempo Yagmur si \u00e8 convinta che il ragazzo che chatta con lei \u00e8 un sordo muto che si riveler\u00e0 essere il ragazzo di Ching. Costa a scuola scopre di essere balbuziente e gli altri lo prendono in giro: questo lo fa davvero stare male.\nHa detto s\u00ec!\nTrama.\nCosta capisce che Yagmur non lo ama, e lei prova i medesimi sentimenti quando scopre che il ragazzo della chat non \u00e8 il sordo-muto. Il greco ha dei dubbi sull'amicizia con Cem e si allontana da lui. Metin fa una romanticissima proposta di matrimonio a Doris su una barca sul fiume.\nQuanto sono complessati!\nTrama.\nCem finalmente fa capire a Costa di essere suo amico, e lo aiuta a cercare una soluzione al suo problema di balbuzie: scoprono cos\u00ec che cantare pu\u00f2 aiutare a smettere di balbettare. A scuola i ragazzi si dedicano ad un lavoro di gruppi sulle varie religioni, dove Costa ne approfitta per legare con Yagmur, mentre Lena conosce Ulla.\nFinalmente un'amica!\nTrama.\nLena cerca di usare Ulla per dare una lezione a Cem che chiede di uscire con lei: Ulla si innamorer\u00e0 veramente di Cem ed inizier\u00e0 a mentire a Lena riguardo al loro rapporto. Doris acconsente ad una unione dei conti tra lei e Metin, cos\u00ec lui si accorge che la futura moglie manda dei soldi ogni mese ad una organizzazione in amazzonia gestita dal suo Ex ragazzo Marcus. Metin, parlando con Marcus, gli rivela che si sta per sposare con Doris. Marcus parte dall'amazzonia per tornare da lei in Germania.\nSei un angelo!\nTrama.\nLena non riesce a farsi amici per via della sua famiglia che, anche quando c'\u00e8 Ulla in casa, \u00e8 sempre dietro a litigare. Sar\u00e0 la stessa Ulla, attraverso le sue doti da buona cristiana, a riavvicinare i vari membri della famiglia. Cem si innamora di Ulla, ma lei non vuole mettersi in mezzo ai due fratelli-amanti cos\u00ec dice a Cem che deve prima chiarire con Lena. Marcus arriva in citt\u00e0 e per la prima notte dorme nello studio di Doris, dove lei al mattino lo scopre.\nVuole parlare con me!\nTrama.\nCem illude Lena di volere riallacciare i rapporti. Marcus si intromette nella casa dove risiede Doris facendosi passare per idraulico: tutto questo allo scopo di vedere i suoi figli.\nQuanti segreti!\nTrama.\nCem e Ulla credono che la ragazza della chat sia Lena, mentre Lena crede che Cem sia ancora innamorato di lei. Costa, parlando con Cem, crede che sia d'accordo sulla sua relazione con Yagmur: in realt\u00e0 Cem pensava che Costa chattasse con Lena e che lei sia la sorella di cui lui parla. Costa organizza a Yagmur un appuntamento al buio nella fabbrica abbandonata: quando si riveler\u00e0 a Yagmur lei inizier\u00e0 a correre via. Nella fabbrica arrivano per\u00f2 due Nazisti che iniziano a picchiare Yagmur: Costa allora riesce a salvarla e i due sembrano aver trovato un'intesa.\nHa un'altra!\nTrama.\nLena capisce che Cem ha un'altra ragazza e ne scoprir\u00e0 l'identit\u00e0 grazie ai riti sciamanici del padre, che promette di far ritornare insieme la figlia e Cem.\nLa mia ultima occasione!\nTrama.\nViene festeggiato il compleanno di Lena con una festa in casa preparata da Marcus: egli prepara inoltre una pozione per irretire Cem, ma la pozione viene bevuta met\u00e0 da Doris e met\u00e0 da Lena: la prima finisce col baciare il suo ex, mentre Lena finisce a letto con Cem. Costa e Yagmur scoprono che il greco smette di balbettare se lei gli stringe la mano ed interpretano questo segno come un volere di Allah per far s\u00ec che i due stiano insieme ed inizia cos\u00ec una relazione furtiva.\nNon mi ricordo nulla!\nTrama.\nCem scopre della relazione tra Costa e Yagmur. Marcus rivela a Metin che durante la festa, mentre il turco era assente, lui e Doris si sono baciati. Lena invece non riesce proprio a ricordare come lei e Cem siano finiti a letto assieme.\nNon mi resta che fuggire!\nTrama.\nLena riesce a rivelare a Cem che non hanno fatto sesso, ma che in realt\u00e0 \u00e8 stato Marcus a far credere che i due lo abbiano fatto. Cos\u00ec lei capisce che Cem e Ulla sono fatti per stare insieme ed escogita un piano diabolico per farli rimettere insieme senza dover confessare la verit\u00e0: la cosa non va a buon fine. Metin, arrabbiato con Doris, dice alla figlia che deve smettere di frequentare Costa e rivela al padre di questo che arrester\u00e0 il greco se non lo terr\u00e0 lontano da Yagmur. Cos\u00ec il giovane viene spedito in un collegio a Monaco. Metin e Doris litigano pesantemente ma alla fine lei capisce di amarlo veramente.\nL'amore trionfer\u00e0?\nTrama.\nMetin decide di sposare Doris con un rituale sciamanico, e sar\u00e0 proprio Marcus l'officiante che finalmente legher\u00e0 i due amanti nel vincolo del matrimonio. Nils ritorna per celebrare il matrimonio dei genitori. Ulla, Cem e Lena si riappacificano, con i primi due che coronano il loro amore, insieme ai novelli sposi. Diana e Marcus lasciano percepire una chiara intesa tra loro. Inaspettatamente si ripresenta anche Axel a risollevare il morale di Lena. Yagmur e Costa rubano la macchina di Doris per scappare in Grecia."}
{"id": "1938385", "revid": "1442080", "url": "https://it.wikipedia.org/wiki?curid=1938385", "title": "Campionati mondiali di pugilato dilettanti femminile 2005", "text": "I Campionati mondiali di pugilato dilettanti femminile del 2005 si sono svolti, sotto la direzione dell'AIBA, a Podol'sk, in Russia, dal 25 settembre al 21 ottobre. Vi hanno partecipato 152 atlete provenienti da 28 nazioni che sono state suddivise in 13 differenti categorie di peso.\nLa canadese Mary Spencer (66\u00a0kg) \u00e8 stata premiata come miglior pugile del torneo"}
{"id": "1938386", "revid": "344646", "url": "https://it.wikipedia.org/wiki?curid=1938386", "title": "Chiesa d'Irlanda", "text": "La Chiesa d'Irlanda ( Church of Ireland, Eaglais na h\u00c9ireann) \u00e8 la provincia autonoma della Comunione anglicana che opera in Irlanda (sia nell'Irlanda del Nord che nella Repubblica d'Irlanda).\nStoria.\nNacque nel XVI secolo a seguito della rottura della chiesa inglese con il papato, andando a costituire la costola irlandese della neonata Chiesa Anglicana. Bench\u00e9 nell'isola la maggioranza della popolazione fosse rimasta fedele alla Chiesa Cattolica Romana, la Chiesa d'Irlanda fu religione di Stato fino al 1871, quando questa prerogativa fu cancellata dal governo liberale di William Gladstone. Per questo motivo la Chiesa riformata ha ereditato la maggior parte degli edifici e oggetti sacri medievali della storia d'Irlanda. Oggi la Chiesa d'Irlanda \u00e8, dopo la cattolica, la seconda maggiore tradizione religiosa dell'isola (la terza in Irlanda del Nord dopo presbiterianesimo e cattolicesimo).\nDiocesi.\nLa chiesa anglicana d'Irlanda si suddivide in due province ecclesiastiche e in dodici diocesi."}
{"id": "1938387", "revid": "123938950", "url": "https://it.wikipedia.org/wiki?curid=1938387", "title": "Johnny Sack", "text": "John \"Johnny Sack\" Sacramoni, interpretato dall'attore Vincent Curatola, \u00e8 uno dei personaggi principali della serie televisiva dell'HBO \"I Soprano\".\nAppartenente al clan mafioso di New York dei Lupertazzi, Johnny Sack partecipa a tutte e 6 le stagioni dello show.\nIn italiano \u00e8 doppiato da Ambrogio Colombo.\nBiografia.\nPrima di salire al potere, Johnny Sack, originario del New Jersey, \u00e8 stato per anni il boss in seconda (\"underboss\", in originale) della famiglia mafiosa newyorkese dei Lupertazzi, impegnato principalmente nella gestione di affari edilizi e nella manipolazione di vari politicanti e faccendieri. Le attivit\u00e0 gestite da Johnny lo portano spesso a trattare coi DiMeo e quindi con la Famiglia Soprano del boss Tony, con cui intrattiene rapporti di affari ma anche di amicizia.\nDiviene boss dei Lupertazzi dopo la morte per infarto del vecchio Carmine (ep. 54), ma non senza scontri e conflitti interni: il figlio del boss, Little Carmine, bench\u00e9 non avvezzo al comando e fuori dai giochi di New York (risiede a Miami e vive lussuosamente tra casin\u00f2 e hotel), rivendica infatti subito il suo posto al sole e va allo scontro con Johnny, che non rinuncia a pretendere il ruolo che, per fedelt\u00e0 ed esperienza, gli spetta.\nL'intera stagione 5 ha visto lo scontro tra Johnny e Little Carmine, con Tony spesso a far da mediatore, fino al prevalere del primo.\nSack ha sempre cercato, come Tony, di mantenere per quanto possibile la pace tra le famiglie, appianando i dissidi e tentando di smorzare sul nascere le faide, in particolare quando Tony Blundetto, cugino di Tony, uccide senza permesso prima Joey Peeps (ep. 60), uomo di fiducia di Johnny, e in seguito Billy Leotardo (scatenando l'ira irrefrenabile di Phil, fratello di Bill, ep. 63) e dando di fatto il via al finale della serie.\nNonostante tutto, gli sforzi di Johhny di mantenere il controllo della sua famiglia alla fine si rivelano inutili, poich\u00e9 viene arrestato dall'FBI. Il suo avvocato, Ron Perse, vaglia la possibilit\u00e0 di collaborare con l'FBI, ma Johnny lo esclude categoricamente. Tuttavia, poich\u00e9 il processo si avvicina, Ron organizza un accordo col governo in nome di Johnny: a fronte di un sequestro dei beni che avrebbe lasciato lui e la moglie Ginny senza un soldo, Johnny si dichiara colpevole e viene condannato a 15 anni di galera e una multa di 4,2 milioni di dollari. Dopo la condanna termina la sua posizione come capo (ma sempre lasciando a Ginny denaro sufficiente per vivere comodamente) e come parte del patteggiamento ammette il suo coinvolgimento nel crimine organizzato, pur non rivelando i nomi dei soci.\nDurante la detenzione gli viene diagnosticato un tumore ai polmoni causato da 38 anni di sigarette e muore nel carcere federale a Springfield (Missouri). Prima della morte, Johnny chiede al fratello di Ginny, persona estranea alla criminalit\u00e0, come lo avrebbe ricordato e il cognato gli risponde: \"Ben voluto e rispettato\" aggiungendo che dopo la promozione a Boss aveva \"il grilletto un po' facile\". Johnny risponde semplicemente che nessuno sa come ci si senta a essere boss. Quando la notizia della sua morte arriva al Bada Bing, Tony e i suoi ragazzi brindano alla sua memoria, dimostrando che Johnny era molto rispettato. Una sua foto viene appesa al muro del suo club (divenuto poi di propriet\u00e0 di Phil Leotardo) accanto alle foto di Carmine Lupertazzi e di Billy Leotardo.\nAnalogie storiche.\nNelle inevitabili analogie con i personaggi reali della malavita statunitense, la figura di Johnny Sack richiama quella di Gaspar DiGregorio, coinvolto in uno scontro con il figlio del suo vecchio boss e morto di cancro ai polmoni."}
{"id": "1938391", "revid": "18415461", "url": "https://it.wikipedia.org/wiki?curid=1938391", "title": "Church of Ireland", "text": ""}
{"id": "1938392", "revid": "599013", "url": "https://it.wikipedia.org/wiki?curid=1938392", "title": "Battaglia di Moh\u00e1cs", "text": ""}
{"id": "1938398", "revid": "767487", "url": "https://it.wikipedia.org/wiki?curid=1938398", "title": "Zoocenosi", "text": "La zoocenosi \u00e8 il complesso degli organismi animali che in un ecosistema compongono una biocenosi.\nNella rete alimentare, la zoocenosi \u00e8 rappresentata esclusivamente nei livelli trofici degli organismi consumatori, perci\u00f2 negli ecosistemi \u00e8 sostenuta, sotto l'aspetto alimentare, da organismi produttori che, nella maggior parte dei casi, si identificano in una fitocenosi. Fanno eccezione gli abissi marini, nei quali la zoocenosi rappresenta il complesso della biocenosi e gli apporti trofici provengono dall'esterno.\nSotto l'aspetto trofico, i componenti di una zoocenosi si possono distinguere nelle seguenti categorie:\nI consumatori primari si nutrono di organismi produttori (piante o microrganismi autotrofi). Comunemente sono chiamati erbivori o fitofagi, se il rapporto trofico si identifica sostanzialmente in una forma di predazione, oppure parassiti, se si identifica in una forma di parassitismo. Il termine di erbivoro \u00e8 attribuito in genere ai Vertebrati, mentre quello di fitofago \u00e8 attribuito agli Invertebrati. Piuttosto rari sono i casi di parassitismo fra gli organismi consumatori e fanno capo, per lo pi\u00f9, alla classe dei Nematodi. Va tuttavia specificato che molto spesso si usa impropriamente il termine di parassita per indicare gli organismi fitofagi.\nI consumatori secondari si nutrono di organismi consumatori e, nell'ambito delle catene alimentari, si distinguono in differenti livelli trofici, in genere due o, negli ecosistemi pi\u00f9 produttivi, tre. Comunemente sono chiamati carnivori se si nutrono a spese di altri animali, onnivori se si nutrono indifferentemente a spese di organismi consumatori e produttori, micetofagi, se si nutrono a spese di funghi, e, infine, parassiti se il rapporto trofico si identifica in una forma di parassitismo.\nI saprofiti componenti della zoocenosi occupano generalmente i primi stadi dei processi di decomposizione e sono rappresentati da animali detritivori che si nutrono di spoglie di animali morti, residui vegetali e altri materiali organici. Sono per lo pi\u00f9 rappresentati da invertebrati.\nI rapporti trofici all'interno di una zoocenosi si identificano in generale in una delle seguenti forme:"}
{"id": "1938399", "revid": "729019", "url": "https://it.wikipedia.org/wiki?curid=1938399", "title": "Azad Hind Fauj", "text": "L'Esercito Nazionale Indiano (Indian National Army in inglese o Azad Hind Fauj in hindi) era una forza armata formata da nazionalisti indiani nel 1942 nel sud-est asiatico durante la seconda guerra mondiale. Il suo obiettivo era quello di garantire l'indipendenza indiana dal dominio britannico. Ha formato un'alleanza con il Giappone nella campagna di quest'ultimo nel teatro del sud-est asiatico della seconda guerra mondiale. L'esercito fu formato per la prima volta nel 1942 sotto Rash Behari Bose, da prigionieri di guerra indiani dell'esercito britannico-indiano catturati dal Giappone nella campagna malese e a Singapore. Questo primo INA \u00e8 crollato ed \u00e8 stato sciolto nel dicembre di quell'anno dopo le differenze tra la leadership dell'INA e l'esercito giapponese sul suo ruolo nella guerra del Giappone in Asia. Rinacque sotto la guida di Subhas Chandra Bose dopo il suo arrivo nel sud-est asiatico nel 1943. L'esercito fu dichiarato l'esercito di Arzi Hukumat-e-Azad Hind di Bose (il governo provvisorio dell'India libera). Sotto la guida di Bose, l'INA attir\u00f2 ex prigionieri e migliaia di volontari civili dalla popolazione espatriata indiana in Malesia e Birmania. Questo secondo INA combatt\u00e9 insieme all'esercito imperiale giapponese contro le forze britanniche e del Commonwealth nelle campagne in Birmania: a Imphal e Kohima, e pi\u00f9 tardi contro il ritiro degli Alleati in Birmania.\nDopo la formazione iniziale dell'INA nel 1942, l'esercito britannico-indiano temeva che ulteriori truppe indiane avrebbero disertato. Ci\u00f2 ha portato a un divieto di denuncia e a una campagna di propaganda chiamata \"Jiffs\" per preservare la lealt\u00e0 del Sepoy. Storici come Peter W. Fay che hanno scritto sull'esercito, tuttavia, ritengono che l'INA non abbia avuto un'influenza significativa sulla guerra. La fine della guerra vide molte delle truppe rimpatriate in India, dove alcune furono sottoposte a processi per tradimento. Queste prove divennero un punto galvanizzante nel movimento per l'indipendenza indiana. L'ammutinamento di Bombay nella Royal Indian Navye si ritiene che altri ammutinamenti nel 1946 siano stati causati dai sentimenti nazionalisti causati dai processi INA. Storici come Sumit Sarkar, Peter Cohen, Fay e altri suggeriscono che questi eventi abbiano avuto un ruolo cruciale nell'accelerare la fine del dominio britannico. Un certo numero di persone associate all'INA durante la guerra in seguito ha ricoperto ruoli importanti nella vita pubblica in India e in altri paesi del sud-est asiatico, in particolare Lakshmi Sahgal in India, e John Thivy e Janaki Athinahappan in Malaysia.\nEra associato con il Giappone imperiale e le altre potenze dell'Asse, e le accuse furono mosse contro le truppe dell'INA di essere coinvolte e complici nei crimini di guerra giapponesi. I membri dell'INA furono visti come collaboratori dell'Asse da soldati britannici e prigionieri di guerra indiani che non si unirono all'esercito, ma dopo la guerra furono visti come patrioti da molti connazionali. Sebbene siano stati ampiamente commemorati dal Congresso nazionale indiano nell'indomani immediatamente dell'indipendenza dell'India, ai membri dell'INA fu negato lo status di combattente per la libert\u00e0 dal governo indiano, a differenza di quelli del movimento gandhiano. Tuttavia, l'esercito rimane un argomento popolare e appassionato nella cultura e nella politica indiana."}
{"id": "1938408", "revid": "767487", "url": "https://it.wikipedia.org/wiki?curid=1938408", "title": "Giovanni Jacopo Caraglio", "text": "Noto soprattutto come Jacobus veronensis, come amava firmarsi, e come lo conosceva anche Vasari, Caraglio nacque a Verona all'incirca nel 1500.\nSappiamo che lasci\u00f2 molto presto la citt\u00e0 natale per trasferirsi in varie localit\u00e0 italiane, tra cui Parma, la sua prima tappa, e Roma, l'ultima. Dopo aver soggiornato a Roma e aver consolidato qui la sua fama di incisore, si trasfer\u00ec alla corte di Sigismondo I di Polonia, presso Varsavia. In Polonia lavor\u00f2 sino al 1539; era incisore, ma anche architetto, medaglista e intagliatore di pietre preziose.\nPer quanto riguarda la sua produzione di incisore, sappiamo che la sua prima opera stampata \u00e8 una \"Madonna con i SS. Rocco, Sebastiano e Anna\", che riprende un dipinto di Girolamo Dai Libri. Incise da illustri pittori del Rinascimento italiano e del Manierismo come Raffaello Sanzio, Tiziano Vecellio, il Parmigianino, Rosso Fiorentino."}
{"id": "1938411", "revid": "121836", "url": "https://it.wikipedia.org/wiki?curid=1938411", "title": "Jacopo Caraglio", "text": ""}
{"id": "1938413", "revid": "104458", "url": "https://it.wikipedia.org/wiki?curid=1938413", "title": "Campionati mondiali di pugilato dilettanti femminile 2006", "text": "I Campionati mondiali di pugilato dilettanti femminile del 2006 si sono svolti, sotto la direzione dell'AIBA, a Nuova Delhi, India, dal 18 al 23 novembre. Vi hanno partecipato 180 atlete di 32 nazioni\nGli incontri si sono disputati presso il Talkatora Indoor Stadium."}
{"id": "1938417", "revid": "729019", "url": "https://it.wikipedia.org/wiki?curid=1938417", "title": "Morane-Saulnier MS.230", "text": "Il Morane-Saulnier MS.230 fu un aereo da addestramento basico biposto, monomotore e monoplano ad ala alta a parasole sviluppato dall'azienda aeronautica francese Morane-Saulnier negli anni trenta ed usato nelle scuole di volo dell'Arm\u00e9e de l'air nel periodo precedente lo scoppio della seconda guerra mondiale. Realizzato in oltre 1\u00a0100 esemplari fu il maggior successo commerciale conseguito dall'azienda transalpina.\nStoria del progetto.\nL'MS.230 fin dal primo volo effettuato nel 1929 dimostr\u00f2 di essere un ottimo velivolo, stabile e facile da pilotare. Grazie a queste qualit\u00e0 venne destinato alle scuole di volo nazionali, formando la gran parte dei piloti francesi che si affacciarono alla seconda guerra mondiale, e venduto in numerosi paesi stranieri nei quali divenne popolare anche per il suo utilizzo civile per l'aviazione sportiva.\nAl termine della guerra diversi esemplari continuarono ad essere utilizzati negli aeroclub e per formare i nuovi aviatori nelle scuole di volo civili.\nTecnica.\nL'MS.230 era un velivolo dall'aspetto moderno che a differenza degli altri addestratori del periodo, quali ad esempio l'italiano Caproni Ca.100 o il britannico de Havilland DH.60 Tiger Moth entrambi biplani, adottava una configurazione alare monoplana con ala alta a parasole. Il velivolo era realizzato in tecnica mista, con struttura in tubi metallici ricoperti in tela tranne che nella parte anteriore completamente metallica. La fusoliera presentava due abitacoli aperti posti in tandem che terminava posteriormente in un tradizionale impennaggio di coda monoderiva. Il carrello d'atterraggio era fisso, semplice e robusto, adatto per un velivolo di tale ruolo, completato da un pattino d'appoggio collocato sotto la coda.\nAlcuni esemplari vennero testati con alette Handley-Page sul bordo d'attacco alare, altri modificati adottando sci integrati nel carrello d'atterraggio ed in un caso venne motorizzato con un Lorraine 9Nb Algol Junior\nVersioni.\nDati estratti da \"Encyclopedia of World Aircraft\""}
{"id": "1938419", "revid": "287204", "url": "https://it.wikipedia.org/wiki?curid=1938419", "title": "Specie di Salticidae (A-C)", "text": "Di seguito sono descritte tutte le specie della famiglia di ragni Salticidae il cui nome scientifico \u00e8 compreso fra la lettera \"A\" e la lettera \"C\", note al 13 luglio 2008.\nAbracadabrella.\n\"Abracadabrella\" \nAcragas.\n\"Acragas\" \nAdmestina.\n\"Admestina\" \nAdmesturius.\n\"Admesturius\" \nAdoxotoma.\n\"Adoxotoma\" \nAelurillus.\n\"Aelurillus\" \nAfraflacilla.\n\"Afraflacilla\" \nAfrobeata.\n\"Afrobeata\" \nAfromarengo.\n\"Afromarengo\" \nAgelista.\n\"Agelista\" \nAgobardus.\n\"Agobardus\" \nAgorius.\n\"Agorius\" \nAillutticus.\n\"Aillutticus\" \nAkela.\n\"Akela\" \nAlbionella.\n\"Albionella\" \nAlcmena.\n\"Alcmena\" \nAlfenus.\n\"Alfenus\" \nAllococalodes.\n\"Allococalodes\" \nAllodecta.\n\"Allodecta\" \nAmatorculus.\n\"Amatorculus\" \nAmphidraus.\n\"Amphidraus\" \nAmycus.\n\"Amycus\" \nAnarrhotus.\n\"Anarrhotus\" \nAnasaitis.\n\"Anasaitis\" \nAnaurus.\n\"Anaurus\" \nAnicius.\n\"Anicius\" \nAnokopsis.\n\"Anokopsis\" \nAntillattus.\n\"Antillattus\" \nAphirape.\n\"Aphirape\" \nArachnomura.\n\"Arachnomura\" \nArachnotermes.\n\"Arachnotermes\" \nAraegeus.\n\"Araegeus\" \nAraneotanna.\n\"Araneotanna\" \nArasia.\n\"Arasia\" \nArnoliseus.\n\"Arnoliseus\" \nArtabrus.\n\"Artabrus\" \nAruana.\n\"Aruana\" \nAruattus.\n\"Aruattus\" \nAsaphobelis.\n\"Asaphobelis\" \nAsaracus.\n\"Asaracus\" \nAscyltus.\n\"Ascyltus\" \nAsemonea.\n\"Asemonea\" \nAshtabula.\n\"Ashtabula\" \nAsianellus.\n\"Asianellus\" \nAstia.\n\"Astia\" \nAstilodes.\n\"Astilodes\" \nAtelurius.\n\"Atelurius\" \nAthamas.\n\"Athamas\" \nAtomosphyrus.\n\"Atomosphyrus\" \nAttidops.\n\"Attidops\" \nAttulus.\n\"Attulus\" \nAugustaea.\n\"Augustaea\" \nAvarua.\n\"Avarua\" \nAvitus.\n\"Avitus\" \nBacelarella.\n\"Bacelarella\" \nBagheera.\n\"Bagheera\" \nBallognatha.\n\"Ballognatha\" \nBallus.\n\"Ballus\" \nBalmaceda.\n\"Balmaceda\" \nBanksetosa.\n\"Banksetosa\" \nBaryphas.\n\"Baryphas\" \nBathippus.\n\"Bathippus\" \nBavia.\n\"Bavia\" \nBaviola.\n\"Baviola\" \nBeata.\n\"Beata\" \nBelippo.\n\"Belippo\" \nBelliena.\n\"Belliena\" \nBellota.\n\"Bellota\" \nBianor.\n\"Bianor\" \nBindax.\n\"Bindax\" \nBocus.\n\"Bocus\" \nBokokius.\n\"Bokokius\" \nBrancus.\n\"Brancus\" \nBreda.\n\"Breda\" \nBredana.\n\"Bredana\" \nBrettus.\n\"Brettus\" \nBristowia.\n\"Bristowia\" \nBryantella.\n\"Bryantella\" \nBulolia.\n\"Bulolia\" \nBurmattus.\n\"Burmattus\" \nBythocrotus.\n\"Bythocrotus\" \nCanama.\n\"Canama\" \nCapeta.\n\"Capeta\" \nCapidava.\n\"Capidava\" \nCarabella.\n\"Carabella\" \nCaribattus.\n\"Caribattus\" \nCarrhotus.\n\"Carrhotus\" \nCavillator.\n\"Cavillator\" \nCeglusa.\n\"Ceglusa\" \nCembalea.\n\"Cembalea\" \nCeriomura.\n\"Ceriomura\" \nCerionesta.\n\"Cerionesta\" \nChalcolecta.\n\"Chalcolecta\" \nChalcoscirtus.\n\"Chalcoscirtus\" \nChalcotropis.\n\"Chalcotropis\" \nChapoda.\n\"Chapoda\" \nCharippus.\n\"Charippus\" \nCheliceroides.\n\"Cheliceroides\" \nCheliferoides.\n\"Cheliferoides\" \nChinattus.\n\"Chinattus\" \nChinoscopus.\n\"Chinoscopus\" \nChira.\n\"Chira\" \nChirothecia.\n\"Chirothecia\" \nChloridusa.\n\"Chloridusa\" \nChrysilla.\n\"Chrysilla\" \nClynotis.\n\"Clynotis\" \nClynotoides.\n\"Clynotoides\" \nCobanus.\n\"Cobanus\" \nCocalodes.\n\"Cocalodes\" \nCocalus.\n\"Cocalus\" \nCoccorchestes.\n\"Coccorchestes\" \nColaxes.\n\"Colaxes\" \nColyttus.\n\"Colyttus\" \nCommoris.\n\"Commoris\" \nCompsodecta.\n\"Compsodecta\" \nConsingis.\n\"Consingis\" \nCopocrossa.\n\"Copocrossa\" \nCorambis.\n\"Corambis\" \nCorcovetella.\n\"Corcovetella\" \nCoryphasia.\n\"Coryphasia\" \nCorythalia.\n\"Corythalia\" \nCosmophasis.\n\"Cosmophasis\" \nCotinusa.\n\"Cotinusa\" \nCucudeta.\n\"Cucudeta\" \nCurubis.\n\"Curubis\" \nCylistella.\n\"Cylistella\" \nCyllodania.\n\"Cyllodania\" \nCynapes.\n\"Cynapes\" \nCyrba.\n\"Cyrba\" \nCytaea.\n\"Cytaea\" "}
{"id": "1938424", "revid": "1543377", "url": "https://it.wikipedia.org/wiki?curid=1938424", "title": "Fiumicello-Santavenere", "text": "Fiumicello-Santavenere (solitamente abbreviato in Fiumicello) \u00e8 una frazione comunale marateota, in provincia di Potenza.\nGeografia fisica.\nFiumicello si trova a meno di 2 km dal Porto di Maratea, affacciata su una piccola baia, molto boscosa, alle pendici del versante sud del \"monte Cerreta\" (alto 1077 m). A meno di 3\u00a0km a nord di Fiumicello si trova la localit\u00e0 \"Ogliastro\", a 5\u00a0km di strada nella stessa direzione si trova Cersuta.\nStoria.\nFiumicello nasce dall'aggregazione di due piccoli villaggi della zona marittima della valle di Maratea. Il primo, che costituisce il lato sud dell'abitato, era chiamato \"Santavenere\", poich\u00e9 la tradizione popolare vuole che in questa zona sorgesse un tempio dedicato alla dea Venere trasformato poi in una chiesa cristiana.\nIl secondo era invece chiamato \"Fiumicello\", perch\u00e9 attraversato dal piccolo torrente omonimo, e costituisce il lato nord della frazione.\nNegli anni '50 del XX secolo questa zona fu l'assoluta protagonista dello sviluppo turistico di Maratea, e grazie all'apertura di uno stabilimento tessile (1953) e di un grande albergo (1957), i due abitati crebbero fino a fondersi.\nMonumenti e Luoghi d'Interesse.\nArchitetture religiose.\nA Fiumicello si trovano la Chiesa del Bambin Ges\u00f9, la Cappella della Madonna delle Grazie e la Cappella di San Giuseppe.\nEconomia.\nTurismo.\nFiumicello, come il Porto e il capoluogo comunale, \u00e8 uno dei centri principali della vita turistica del paese: qui si tengono molte manifestazioni e spettacoli, durante l'estate. Inoltre vi si trova il \"Santavenere Hotel\", uno degli alberghi di punta dell'intera Maratea.\nInfrastrutture e trasporti.\nFiumicello si raggiunge tramite una strada comunale che la collega alla SS 18 (\"Tirrenia Inferiore\").\nVoci correlate.\nLe altre frazioni di Maratea:"}
{"id": "1938430", "revid": "287204", "url": "https://it.wikipedia.org/wiki?curid=1938430", "title": "Gianmaria Pomedello", "text": "Pomedello svolse svariate attivit\u00e0 nel corso della sua vita. Fu orafo, incisore, medaglista e pittore. Di certa attribuzione ci sono giunte sei stampe, datate tra il 1510 e il 1534. A Verona, nella chiesa di San Tomaso Cantuariense, \u00e8 conservata una sua tela: \"La Madonna dello Spasimo\". in cui si \u00e8 rilevata la seguente epigrafe in caratteri romani: \"Io. Maria Pomedelus Villafrancorum Aurifex Veronensis F. die XX Decembris MDXXIII\". Non sono conosciute altre sue opere pittoriche.\nPomedello ebbe occasione di viaggiare a Roma, dove trasse spunti per alcuni disegni dai reperti dell'Antica Roma. Uno di questi, raffigurante un sarcofago del Pantheon, ebbe particolare fortuna: Giovanni Battista Piranesi ammir\u00f2 e copi\u00f2 tale incisione mentre Giovanni Battista Maini si ispir\u00f2 ad essa per la realizzazione della tomba di papa Clemente XII."}
{"id": "1938431", "revid": "3358", "url": "https://it.wikipedia.org/wiki?curid=1938431", "title": "Realismo ingenuo (filosofia)", "text": "L'espressione realismo ingenuo o realismo naive indica un insieme di concezioni filosofiche della percezione (e per estensione un insieme di concezioni metafisiche realiste), dette talvolta anche realismo del senso comune, realismo diretto, o realismo naturale, che rivalutano fortemente (in differenti modi) la concezione propria del senso comune. \nDescrizione.\nLa concezione, descritta ad esempio da Henri Bergson nel suo \"Materia e Memoria\", sostiene che la percezione umana \u00e8 in grado di mettere la mente in una relazione cognitiva non fallace con il mondo. Tutti gli oggetti sono composti di materia, occupano spazio, hanno propriet\u00e0 come misura, forma, consistenza, odore e colore. Queste propriet\u00e0, di solito, sono percepite correttamente. Quindi, secondo la teoria, quando guardiamo e tocchiamo le cose, noi vediamo e tastiamo direttamente questi oggetti, e li percepiamo come essi sono. Gli oggetti continuano a obbedire alle leggi della fisica e mantengono le propriet\u00e0 che li contraddistinguono, indipendentemente dalla nostra percezione.\nGeneralmente si tende a contrapporre tale forma di realismo a forme riduzioniste di realismo scientifico, le quali pongono invece una netta frattura tra gli aspetti fenomenologici soggettivi della percezione, propri dell'osservatore, e le caratteristiche intrinseche degli oggetti percepiti (vedi ad esempio la distinzione galileiana tra qualit\u00e0 primarie e secondarie), la vera realt\u00e0 soggiacente l'apparenza. Ad esempio, gli oggetti non sono colorati \"in s\u00e9\", ma in quanto riflettono determinate lunghezze d'onda sulla base delle loro propriet\u00e0 fisiche. Il colore invece \u00e8 \"solo\" una qualit\u00e0 soggettiva. . \n, che sosteneva che il mondo ha solo qualit\u00e0 primarie recepite in una descrizione scientifica fatta propria dalla teoria corpuscolare, mentre le altre propriet\u00e0 sono del tutto soggettive, basandosi, per la loro esistenza, sul fatto che qualcuno osservi l'oggetto che ha quelle caratteristiche.\nCritiche e contro-critiche.\nIl realismo ingenuo \u00e8 stato spesso criticato in base al fatto che diversi individui possono avere percezioni contrastanti della stessa realt\u00e0 (come sostenuto da Bertrand Russell nel suo \"I problemi della Filosofia\"). Ad esempio, una mela pu\u00f2 apparire rossa di giorno, ma al calare della sera essa assume varie tonalit\u00e0 di grigio.\nAlcuni studiosi (come Myles Burnyeat) hanno sostenuto che, in realt\u00e0, il problema delle percezioni contrastanti non esiste. Secondo questi autori, sostenere che qualcosa non pu\u00f2 davvero possedere una propriet\u00e0 perch\u00e9 essa appare diversa in varie circostanze, da diverse prospettive e sotto diverse condizioni, equivale a dire che un oggetto non pu\u00f2 \"davvero\" avere delle propriet\u00e0 fino a quando non mostri di averle \"sempre\". Di conseguenza, noi dovremmo concludere che un bastone di legno \u00e8 effettivamente dritto sotto tutte le condizioni e in ogni periodo. Chiaramente, secondo Burnyeat e gli altri critici del realismo scientifico, ci\u00f2 \u00e8 falso: chiunque percepirebbe il bastone come se fosse storto, qualora esso fosse in parte immerso in acqua (per effetto della rifrazione), ma nessuno penserebbe che ci\u00f2 avviene perch\u00e9 il bastone \"non \u00e8 davvero\" dritto.\nBertrand Russell afferm\u00f2 l'inconsistenza del realismo ingenuo sostenendo il seguente ragionamento:\nQuesto genere di argomentazioni \u00e8 stato criticato a fondo da Austin nel suo libro \"Sense and Sensibilia\".\nUno dei maggiori filosofii contemporanei, Hilary Putnam, ha recentemente adottato una forma raffinata di realismo diretto.\nLa ripresa del realismo naturale.\nNella filosofia contemporanea esiste una linea di ricerca che ha dato luogo ad una rivalutazione del realismo naturale, in funzione anti-cartesiana.\nSecondo Hilary Putnam sono ascrivibili a tale tendenza, oltre a se stesso (secondo linee e contesti anche piuttosto differenti):"}
{"id": "1938434", "revid": "125974657", "url": "https://it.wikipedia.org/wiki?curid=1938434", "title": "Talking Old Soldiers", "text": "Talking Old Soldiers \u00e8 un brano scritto ed interpretato da Elton John; il testo \u00e8 di Bernie Taupin. Proviene da \"Tumbleweed Connection\" (1970), ed \u00e8 probabilmente la traccia di maggior rilievo dell'intero album, considerata un vero e proprio capolavoro, cos\u00ec come tutto l'album di provenienza.\nLa melodia si basa sul pianoforte di Elton, che traccia i contorni della scena: punto centrale del brano \u00e8 la figura del vecchio soldato, che appare come un fantasma e un'ammonizione a un imprecisato protagonista. Sembra molto evidente la rassegnazione nelle parole del veterano, ben accompagnata da ingegnosi e al contempo semplici accordi pianistici, che fanno di questo brano uno dei pi\u00f9 geniali e sofisticati capolavori dell'intera produzione eltoniana.\nNel 2007, Bettye LaVette ne ha pubblicato una cover."}
{"id": "1938439", "revid": "18323", "url": "https://it.wikipedia.org/wiki?curid=1938439", "title": "Gazzi", "text": "Gazzi \u00e8 un rione della III Circoscrizione del comune di Messina, distante circa 3 km a sud dal centro cittadino. Il suo territorio confina a nord col rione Provinciale (Messina) (separato dall'ex \"Curvone Gazzi\" delle FS), ad Ovest verso monte col rione Mangialupi, a sud col rione Minissale e ad est con le acque dello Stretto di Messina.\nFino ai primi anni ottanta Gazzi rappresentava la periferia industriale della citt\u00e0, trasformandosi poi in zona commerciale ed artigianale, con attivit\u00e0 situate nella Z.I.R.\nToponimo.\nIl nome deriva dalla traduzione saracena della parola \"magazzino\", che rivela la presenza in loco di un fondaco (o caravanserraglio) costruito dai saraceni nel X secolo, sulla via del Dromo (antica Via Valeria) e i cui resti furono distrutti dalla costruzione di alcuni caseggiati nella seconda met\u00e0 del XX secolo.\nStoria.\nLe sue origini risalgono al periodo della dominazione saracena della Sicilia.\nCasale agricolo fino ai primi decenni del XX secolo, dopo il terremoto di Messina del 1908 sub\u00ec una profonda trasformazione, con la costruzione di caseggiati di edilizia popolare dal 1927 in poi, chiamate \"\"Palazzine Gazzi\", \"Fondo Cassibile\"\" ed infine le \"Casette Gazzi\", poi rinominate \"Rione Taormina\".\nContemporaneamente venne edificato il carcere mandamentale, in sostituzione di quello di Carrubbara, distrutto dal sisma, mentre la parte bassa del villaggio divenne zona industriale con la messa in funzione degli stabilimenti dei \"Molini Gazzi\", della \"Birra Messina\", della \"Feltrinelli Legnami\", dell'\"Agipgas\", di industrie di trasformazione agrumaria e di laterizi.\nBuona parte di queste attivit\u00e0 sono cessate verso la fine del XX secolo, con la crisi dei vari settori e \nMonumenti e luoghi d'interesse.\nStadio \"Giovanni Celeste\".\nLo stadio fu costruito nel 1935 e fino al 2004, quando fu sostituito dal nuovo \"Stadio San Filippo\", \u00e8 stato il terreno di gioco delle squadre di calcio di Messina. Dal 2004 lo stadio \u00e8 stato declassato a campo di allenamento.\nInfrastrutture e trasporti.\nPosto lungo la ex strada statale 114 (strada provinciale 41), fra il 1892 e il 1951 il quartiere era servito dalla tranvia Messina-Giampilieri della SATS, elettrificata nel 1917, della quale la moderna tranvia di Messina ricalca in parte il tracciato.\nNella medesima localit\u00e0 \u00e8 presente la fermata ferroviaria \"Fiumara Gazzi\", inaugurata nel 2008 nell'ambito del servizio ferroviario suburbano Messina-Giampilieri svolto da Trenitalia nell'ambito del contratto di servizio stipulato con la Regione Siciliana.\nGazzi \u00e8 collegato al centro cittadino altres\u00ec dagli autoservizi ATM."}
{"id": "1938450", "revid": "1543377", "url": "https://it.wikipedia.org/wiki?curid=1938450", "title": "Realismo ingenuo (psicologia)", "text": "Il realismo ingenuo, in psicologia sociale, \u00e8 la tendenza umana a credere che vediamo il mondo intorno a noi in modo obiettivo e che le persone che non sono d'accordo con noi devono essere disinformate, irrazionali o animate da pregiudizi.\nIl realismo ingenuo fornisce una base teorica per molti altri bias cognitivi, che sono errori sistematici quando si tratta di pensare e prendere decisioni. Questi includono, tra gli altri, l'effetto del falso consenso e l'errore fondamentale di attribuzione.\nIl termine, cos\u00ec come viene usato oggi in psicologia, \u00e8 stato coniato dallo psicologo sociale Lee Ross e dai suoi colleghi negli anni '90\n. \u00c8 collegato al concetto filosofico di realismo ingenuo, che \u00e8 l'idea che i nostri sensi ci permettano di percepire gli oggetti direttamente e senza alcun processo interposto. Gli psicologi sociali a met\u00e0 del XX secolo hanno discusso contro questa posizione e hanno proposto invece che la percezione sia intrinsecamente soggettiva.\nDiversi importanti psicologi sociali hanno studiato sperimentalmente il realismo ingenuo, inclusi Lee Ross, Andrew Ward, Dale Griffin, Emily Pronin, Thomas Gilovich, Robert Robinson e Dacher Keltner. Nel 2010, l\"'Handbook of Social Psychology\" ha riconosciuto il realismo ingenuo come una delle \"quattro intuizioni conquistate duramente sulla percezione, il pensiero, la motivazione e il comportamento umani che ... rappresentano importanti contributi, in effetti fondamentali, della psicologia sociale.\".\nPrincipali ipotesi.\nLee Ross e il collega psicologo Andrew Ward hanno delineato tre ipotesi correlate, o \"principi\", che compongono il realismo ingenuo. Gli autori sostengono che questi presupposti sono supportati da una lunga corrente di pensiero in psicologia sociale, insieme a numerosi studi empirici. Secondo il loro modello, le persone:\nStoria del concetto.\nIl realismo ingenuo segue una tradizione soggettivista della moderna psicologia sociale, che affonda le sue radici in uno dei fondatori del campo, Kurt Lewin. Le idee di Lewin furono fortemente informate dalla psicologia della Gestalt, una scuola di pensiero del XX secolo che si concentrava sull'esame dei fenomeni psicologici nel loro contesto, come parti di un tutto.\nDagli anni '20 agli anni '40, Lewin svilupp\u00f2 un approccio per lo studio del comportamento umano che chiam\u00f2 teoria del campo. La teoria del campo propone che il comportamento di una persona sia una funzione della persona e dell'ambiente. Lewin considerava l'ambiente psicologico di una persona, o \"spazio vitale\", soggettivo, e quindi distinto dalla realt\u00e0 fisica.\nDurante questo periodo, le idee soggettiviste si propagarono anche in altre aree della psicologia. Ad esempio, Jean Piaget, uno psicologo dello sviluppo, ha sostenuto che i bambini vedono il mondo attraverso una lente egocentrica e hanno difficolt\u00e0 a separare le proprie convinzioni da quelle degli altri.\nNegli anni '40 e '50, i primi pionieri della psicologia sociale applicavano la visione soggettivista al campo della percezione sociale. Nel 1948, gli psicologi David Kretch e Richard Krutchfield sostenevano che le persone percepiscono e interpretano il mondo secondo i loro \"bisogni, connotazioni, personalit\u00e0, schemi cognitivi precedentemente formati\".\nLo psicologo sociale Gustav Ichheiser ha approfondito questa idea, osservando come i pregiudizi nella percezione personale portano a incomprensioni nelle relazioni sociali. Secondo Ichheiser, \"Tendiamo a risolvere la nostra perplessit\u00e0 derivante dall'esperienza che altre persone vedono il mondo in modo diverso da come lo vediamo noi stessi dichiarando che questi altri, in conseguenza di un difetto intellettuale e morale di base, non sono in grado di vedere le cose\" come sono realmente \"e reagire ad esse\" in modo normale \". Pertanto, naturalmente, sottintendiamo che le cose sono effettivamente come le vediamo e che i nostri modi sono i modi normali\".\nSolomon Asch, uno psicologo sociale cresciuto anche nella tradizione della Gestalt, sosteneva che le persone non sono d'accordo tra loro perch\u00e9 basano i loro giudizi su diversi concetti o modi di guardare a varie questioni. Tuttavia, esse hanno l'illusione che i loro giudizi sul mondo sociale siano obiettivi. \"Questo atteggiamento, che \u00e8 stato appropriatamente descritto come un realismo ingenuo, non vede alcun problema nel fatto della percezione o della conoscenza dell'ambiente circostante. Le cose sono come sembrano; hanno solo le qualit\u00e0 che rivelano alla vista e al tatto\", ha scritto nel suo libro \"Social Psychology\" nel 1952. \"Questo atteggiamento, tuttavia, non descrive le condizioni reali della nostra conoscenza dell'ambiente circostante.\"\nEvidenze sperimentali.\n\"Hanno visto una partita\".\nIn uno studio fondamentale di psicologia sociale, pubblicato in un articolo nel 1954, gli studenti di Dartmouth e Princeton guardarono un video di una partita di football accesa tra le due scuole. Sebbene abbiano guardato lo stesso filmato, i fan di entrambe le scuole hanno percepito il gioco in modo molto diverso. Gli studenti di Princeton \"hanno visto\" la squadra di Dartmouth fare il doppio dei falli della propria squadra, e hanno anche visto la squadra fare il doppio delle infrazioni rispetto a ci\u00f2 che hanno visto gli studenti di Dartmouth. Gli studenti di Dartmouth hanno visto il gioco come uniformemente abbinato alla violenza, di cui entrambe le parti erano da biasimare. Questo studio ha rivelato che due gruppi hanno percepito soggettivamente un evento. Ogni squadra credeva di aver visto l'evento in modo obiettivo e che la percezione dell'altro lato dell'evento fosse accecata dalla parzialit\u00e0.\nEffetto del falso consenso.\nUno studio del 1977 condotto da Ross e colleghi ha fornito le prime prove di un bias cognitivo chiamato effetto del falso consenso, che \u00e8 la tendenza delle persone a sopravvalutare la misura in cui altri condividono le stesse opinioni. Questo bias \u00e8 stato citato come a sostegno dei primi due principi del realismo ingenuo. Nello studio, agli studenti \u00e8 stato chiesto se avrebbero indossato un'insegna a forma di sandwich, che diceva \"Mangia da Joe's\", attorno al campus. Quindi \u00e8 stato chiesto loro di indicare se pensavano che altri studenti indossassero l'insegna e cosa pensavano degli studenti che erano disposti a indossarla o no. I ricercatori hanno scoperto che gli studenti che accettavano di indossare l'insegna pensavano che la maggior parte degli studenti l'avrebbe indossata, e pensavano anche che il rifiuto di indossarla fosse pi\u00f9 rivelatore degli attributi personali dei loro coetanei. Al contrario, gli studenti che hanno rifiutato di indossare l'insegna pensavano che anche la maggior parte degli altri studenti si sarebbe rifiutata e che accettare l'invito era pi\u00f9 rivelatore di alcuni tratti della personalit\u00e0.\nEffetto del medium ostile.\nUn fenomeno noto come effetto del medium ostile dimostra che le persone possono vedere soggettivamente eventi neutrali in base ai propri bisogni e valori, e ipotizzare che coloro che interpretano l'evento in modo diverso siano di parte. In uno studio nel 1985, agli studenti pro-israeliani e pro-arabi \u00e8 stato chiesto di assistere a notizie reali sul massacro di Sabra e Shatila del 1982, una massiccia uccisione di rifugiati palestinesi. I ricercatori hanno scoperto che i partigiani di entrambe le parti percepivano la copertura mediatica dell'evento come distorta a favore del punto di vista opposto e ritenevano che i responsabili del programma di notizie aderissero alle posizioni ideologiche della parte opposta.\n\"tapping musicale\".\nAltre prove empiriche per il realismo ingenuo sono state fornite dallo \"studio di tapping musicale\" della psicologa Elizabeth Newton nel 1990. Per lo studio, i partecipanti sono stati designati come \"tapper\" o \"ascoltatori\". Ai tapper \u00e8 stato detto di scandire il ritmo di una canzone nota, mentre agli \"ascoltatori\" \u00e8 stato chiesto di provare a identificare la canzone. Mentre i tapper si aspettavano che gli ascoltatori indovinassero la melodia circa il 50% delle volte, gli ascoltatori erano in grado di identificarla solo circa il 2,5% delle volte. Ci\u00f2 ha fornito il supporto per un fallimento nella presa di prospettiva da parte dei tapper e una sopravvalutazione della misura in cui altri avrebbero condiviso nel \"sentire\" la canzone mentre veniva scandita.\nConseguenze.\nIl realismo ingenuo fa s\u00ec che le persone esagerino le differenze tra loro e gli altri. Gli psicologi ritengono che possa innescare e aggravare i conflitti, oltre a creare barriere alla negoziazione attraverso diversi meccanismi.\nBias del punto cieco.\nUna conseguenza del realismo ingenuo \u00e8 definita \"bias del punto cieco\", che \u00e8 la capacit\u00e0 di riconoscere i bias cognitivi e motivazionali negli altri mentre non si riesce a riconoscere l'impatto dei bias sul s\u00e9. In uno studio condotto da Pronin, Lin e Ross (2002), gli studenti di Stanford hanno completato un questionario su vari bias nel giudizio sociale. Essi dovevano indicare quanto fossero sensibili a questi bias rispetto allo studente medio. I ricercatori hanno scoperto che i partecipanti credevano costantemente di avere meno probabilit\u00e0 di essere soggetti a bias rispetto ai loro coetanei. In uno studio di follow-up, gli studenti hanno risposto a domande sui loro attributi personali (ad esempio quanto fossero premurosi) rispetto a quelli di altri studenti. La maggior parte degli studenti si \u00e8 vista cadere al di sopra della media sulla maggior parte dei tratti, il che ha fornito supporto per un bias cognitivo noto come \"illusione di superiorit\u00e0\". Successivamente, gli studenti hanno appreso che il 70-80% delle persone \u00e8 vittima di questo bias. Nonostante questa informazione, alla domanda sull'accuratezza delle proprie autovalutazioni, il 63% degli studenti ha affermato che le proprie valutazioni erano obiettive, mentre il 13% degli studenti ha dichiarato di ritenere che le proprie valutazioni fossero troppo modeste.\nFalsa polarizzazione.\nQuando un individuo non condivide le nostre opinioni, il terzo principio del realismo ingenuo attribuisce questa discrepanza a tre possibilit\u00e0. L'individuo o \u00e8 stato esposto a una diversa serie di informazioni, \u00e8 pigro o incapace di giungere a una conclusione razionale, oppure \u00e8 influenzato da distorsioni come un bias cognitivo o un interesse personale. Questo d\u00e0 origine a un fenomeno chiamato falsa polarizzazione, che implica l'interpretazione delle opinioni altrui come pi\u00f9 estreme di quelle che sono realmente, e porta a una percezione di maggiori differenze intergruppo. Le persone presumono di percepire il problema in modo obiettivo, considerandolo attentamente da pi\u00f9 punti di vista, mentre presumono che l'altra parte elabori le informazioni in modo top-down e quindi meno accurato. Ad esempio, in uno studio condotto da Robinson et al. nel 1996, i sostenitori pro-vita e quelli per il diritto di scelta sul tema del fine vita hanno ampiamente sopravvalutato l'estremit\u00e0 delle visioni della parte opposta e hanno anche sopravvalutato l'influenza dell'ideologia sugli altri nel proprio gruppo.\nSvalutazione reattiva.\nIl presupposto che le opinioni altrui siano pi\u00f9 estreme di quanto non siano possono creare una barriera per la risoluzione dei conflitti. In un'indagine da marciapiede condotta negli anni '80 negli Stati Uniti, i pedoni hanno valutato una proposta di disarmo di armi nucleari (Stillinger et al., 1991). Ad un gruppo di partecipanti veniva detto che la proposta era stata fatta dal presidente americano Ronald Reagan, mentre altri pensavano che la proposta venisse dal leader sovietico Mikhail Gorbachev. I ricercatori hanno scoperto che il 90% dei partecipanti che ritenevano che la proposta fosse di Reagan la sosteneva, mentre solo il 44% nel gruppo di Gorbaciov indicava il proprio sostegno. Ci\u00f2 ha fornito supporto per un fenomeno chiamato svalutazione reattiva, che comporta la svalutazione di una concessione offerta da un avversario, presupponendo che la concessione sia motivata dall'interesse personale o abbia meno valore."}
{"id": "1938453", "revid": "236861", "url": "https://it.wikipedia.org/wiki?curid=1938453", "title": "Messale romano", "text": ""}
{"id": "1938457", "revid": "767487", "url": "https://it.wikipedia.org/wiki?curid=1938457", "title": "Hudson Hawk - Il mago del furto", "text": "\"Hudson Hawk - Il mago del furto (Hudson Hawk)\" \u00e8 un film del 1991 diretto da Michael Lehmann.\nScritto da Robert Kraft e Bruce Willis, che ne \u00e8 anche attore protagonista, il film ha uno stile tra il surreale e il fumettistico.\nTrama.\nNew York. Eddie \"Hudson Hawk\" Hawkins, un geniale ladro che va matto per il cappuccino, \u00e8 appena tornato libero dopo dieci anni in prigione, e reincontra il suo vecchio amico Tommy, che gli propone subito un nuovo colpo. Eddie vorrebbe chiudere con il passato e ricominciare una nuova vita, ma suo malgrado si ritrova costretto ad aiutare Tommy, il quale \u00e8 \"obbligato\" a compiere il furto per saldare un debito: Eddie e Tommy dovranno rubare dei cristalli (costruiti da Leonardo da Vinci e nascosti in alcune delle sue pi\u00f9 famose opere d'arte) che, una volta assemblati insieme, riuscirebbero a tramutare il semplice piombo nel prezioso oro. Braccato dalla CIA e dagli strambi coniugi Mayflower (che vogliono entrambi impadronirsi dell'invenzione), Eddie si ritrova catapultato fino a Roma, dove trova aiuto nella bella e misteriosa Anna. Insieme a lei, Eddie e Tommy cercano di evitare che l'invenzione di Leonardo cada nelle mani sbagliate.\nAltri media.\nNel 1991 usc\u00ec il videogioco \"Hudson Hawk\" tratto ufficialmente dal film, per diversi computer e console."}
{"id": "1938461", "revid": "709565", "url": "https://it.wikipedia.org/wiki?curid=1938461", "title": "Titolazione amperometrica", "text": "Per titolazioni amperometriche si intendono tutte quelle titolazioni che vengono messe in pratica utilizzando un rivelatore del punto finale che sfrutta i principi dell'amperometria.\nQueste si dividono in due tipi: le monoamperometriche e le biamperometriche. Entrambe le tecniche necessitano di strumentazioni comuni che sono: becher, buretta, elettrodi, potenziostato e amperometro.\nTitolazioni monoamperometriche.\nApparato strumentale.\nGli elettrodi necessari per questo tipo sono: un elettrodo di lavoro, un elettrodo di riferimento e un elettrodo ausiliario. Tra gli elettrodi di lavoro e di riferimento viene imposta una ddp che corrisponde alla corrente limite di diffusione relativa ad una specie presente in soluzione.&lt;br&gt;La corrente prodotta viene registrata tra quello di lavoro e quello ausiliario.\nCurve di titolazione.\nA seconda dell'attivit\u00e0 agli elettrodi delle varie sostanze (al potenziale imposto) si possono avere diverse curve di titolazione.\nAnaloghi ragionamenti si possono fare in quei casi in cui sia il prodotto di reazione ed essere attivo all'elettrodo. In queste curve il punto finale viene individuato dalla netta variazione di pendenza delle curve. Esiste per\u00f2 un caso in cui la differenza di pendenza \u00e8 molto lieve e non sfruttabile a fini analitici, ma il punto finale coincide con l'intersezione con l'ascissa. &lt;br&gt;Si tratta del caso in cui:\nTitolazioni biamperometriche.\nPrincipi teorici.\nLa biamperometria \u00e8 un particolare tipo di amperometria che utilizza due elettrodi con una certa fem applicata. Durante la titolazione avremo una certa corrente che circola nella soluzione, fino ad arrivare al punto finale, nel quale punto la corrente, corrisponder\u00e0 a 0. Possiamo avere diversi casi che dipendono dalle caratteristiche di reversibilit\u00e0, irreversibilit\u00e0 delle coppie redox. Ad esempio la coppia I2/I\u2212 \u00e8 reversibile, mentre S2O32\u2212/S4O62\u2212 \u00e8 una coppia irreversibile. Avremo perci\u00f2 una corrente che, dopo il p.f. rimane a 0 nonostante le aggiunte di tiosolfato. L'unica condizione necessaria per l'applicazione del metodo \u00e8 che ci sia almeno la presenza di un sistema reversibile prima o dopo il punto finale della titolazione.\nApparato strumentale.\n\u00c8 pi\u00f9 semplice delle monoamperometriche in quanto \u00e8 composto di solo due microelettrodi identici (inerti) a cui \u00e8 fissata una ddp che varia tra 100 e 200 mV. Viene registrata una corrente quando in soluzione \u00e8 presente una \"coppia reversibile\" (la velocit\u00e0 del trasferimento elettronico \u00e8 cos\u00ec veloce che la corrente dipende dalla diffusione). La mancanza di un elettrodo di riferimento permette di ridurre i volumi di lavoro.\nCurve di titolazione.\nSe nella soluzione \u00e8 presente l'analita in un solo stato di ossidazione non si registra corrente tra gli elettrodi. Se si aggiunge un titolante redox si avr\u00e0 la formazione di una coppia redox che, se reversibile, dar\u00e0 luogo ad una corrente; questa cresce fino ad un massimo che si ha quando le concentrazioni delle specie ridotta e di quella ossidata sono uguali (punto di met\u00e0 titolazione). Successivamente la corrente diminuisce fino al minimo (punto finale) e aumenta di nuovo per aggiunta di altro titolante (coppia redox del titolante).\nUtilizzi delle titolazioni amperometriche.\nIl campo di applicazionde del metodo \u00e8 compreso tra 10\u22122 e 10\u22125 M, la selettivit\u00e0 \u00e8 piuttosto scarsa e la si ottiene scegliendo il potenziale di lavoro. Rispetto alla voltammetria sono metodo molto pi\u00f9 precisi e accurati, dovuto anche al fatto che le curve presentano ampi tratti lineari a occorrono meno punti per una buona regressione lineare e, soprattutto, possono essere registrati lontano dal punto equivalente dove la variazioni di attivit\u00e0 sono inferiori.\nRispetto ai classici indicatori colorimetrici sono molto pi\u00f9 precise e accurate. Vengono utilizzate come indicatori in molte titolazioni redox, come la bromatometria e, soprattutto, la iodometria."}
{"id": "1938464", "revid": "56818", "url": "https://it.wikipedia.org/wiki?curid=1938464", "title": "La rivincita dei Nerds", "text": ""}
{"id": "1938466", "revid": "928766", "url": "https://it.wikipedia.org/wiki?curid=1938466", "title": "Jonas Folger", "text": "Anche suo zio, Alexander Folger, ha corso come pilota motociclistico professionista.\nCarriera.\nIn tenera et\u00e0 vince tre titoli nella categoria 50 e uno nella categoria 65 di minimoto in Germania. Nel 2006 giunge terzo nella categoria 125 del CEV. \nEsordisce nel motomondiale 2008 nella classe 125 a bordo di una KTM FRR 125, correndo i Gran Premi di Repubblica Ceca, San Marino, Malesia e Comunit\u00e0 Valenciana in qualit\u00e0 di wild card e i Gran Premi di Indianapolis e Giappone in sostituzione dell'infortunato Randy Krummenacher. Ottiene un punto. Nel 2009 passa alla guida di una Aprilia RS 125 R del Ongetta Team I.S.P.A.; i compagni di squadra sono Lorenzo Zanetti, Andrea Iannone e Takaaki Nakagami. Ottiene un secondo posto in Francia e termina la stagione al 12\u00ba posto con 73 punti.\nNel 2010 viene confermato nel team, questa volta avendo come compagni di squadra Alexis Masbou e Luca Marconi. Ottiene come miglior risultato due quarti posti (Repubblica Ceca e Portogallo) e termina la stagione al 14\u00ba posto con 69 punti. In questa stagione \u00e8 costretto a saltare i Gran Premi di Malesia e Australia per la frattura di un radio rimediata nelle prove libere del GP della Malesia.\nNel 2011 passa al team Red Bull Ajo MotorSport, con compagno di squadra Danny Kent. Ottiene la sua prima vittoria in Gran Bretagna, un secondo posto in Spagna e un terzo posto in Catalogna e termina la stagione al 6\u00ba posto con 161 punti.\nNel 2012 inizia la stagione con il team IodaRacing Project, correndo nella classe Moto3 alla guida di una Ioda TR002, per poi passare dal Gran Premio di Indianapolis a correre sulla Kalex KTM del team Mapfre Aspar, al posto di Alberto Moncayo, mentre il suo posto alla Ioda \u00e8 stato preso da Armando Pontone. Ottiene una vittoria in Repubblica Ceca, tre terzi posti (Indianapolis, Aragona e Malesia) e due pole position (Aragona e Comunit\u00e0 Valenciana) e conclude la stagione al 9\u00ba posto con 93 punti. In questa stagione \u00e8 costretto a saltare i GP di Spagna e Portogallo a causa di una mononucleosi infettiva.\nNel 2013 rimane nello stesso team, con compagno di squadra Eric Granado. Ottiene un secondo posto in Comunit\u00e0 Valenciana, due terzi posti (Spagna e Repubblica Ceca) e due pole position (Italia e San Marino) e termina la stagione al 5\u00ba posto con 183 punti. In questa stagione \u00e8 costretto a saltare il Gran Premio di Catalogna a causa di una frattura al polso destro rimediata in un allenamento. Nel 2014 passa in Moto2, alla guida della Kalex del team AGR; il compagno di squadra \u00e8 Axel Pons. Ottiene due terzi posti (Spagna e Italia) e una pole position in Francia e termina la stagione al 15\u00ba posto con 63 punti.\nNel 2015 rimane nello stesso team. Ottiene due vittorie (Qatar e Spagna), un secondo posto in Giappone e un terzo posto in Malesia. Chiude la stagione al sesto posto in classifica con 163 punti. Nel 2016 passa al team Dynavolt Intact GP, alla guida di una Kalex; il compagno di squadra \u00e8 Sandro Cortese. Ottiene una vittoria in Repubblica Ceca, una pole position in Qatar, due secondi posti (Spagna e Germania) e due terzi posti (Argentina e Malesia) e termina la stagione al 7\u00ba posto con 167 punti.\nPer la stagione 2017 si sposta in MotoGP e si trasferisce presso il team Monster Yamaha Tech 3, dove guida la Yamaha YZR-M1 della compagine francese dividendo il box con Johann Zarco, anch'egli debuttante nella classe regina del motomondiale. Ottiene il primo podio in MotoGP con il secondo posto nel Gran Premio di casa, in Germania. Conclude la stagione al 10\u00ba posto con 84 punti. In questa stagione \u00e8 costretto a saltare il Gran Premio di Gran Bretagna a Silverstone in via precauzionale a seguito di una caduta nel warm up, il Gran Premio del Giappone a Motegi, quello d'Australia a Phillip Island, il GP della Malesia a Sepang e il GP di Valencia per una presunta mononucleosi, il suo posto in squadra, in questo frangente, viene preso dal pilota giapponese K\u014dta Nozane in Giappone, dal pilota australiano Broc Parkes in Australia e dal pilota olandese Michael van der Mark in Malesia e Comunit\u00e0 Valenciana.\nIn seguito viene diagnosticata al pilota la sindrome di Gilbert, malattia per cui rinuncia a prendere parte alle gare della stagione 2018. Per il 2019 fa da collaudatore per Yamaha. Con sorpresa di Folger, il 7 novembre Yamaha comunica di non rinnovare l'accordo per il 2020. Nello stesso anno, torna a correre nel motomondiale in Moto2 sulla Kalex del team SIC Racing in qualit\u00e0 di pilota sostitutivo. Porta a termine tutte e cinque le gare ma senza ottenere punti validi per la classifica piloti.\nNel 2020 corre come wild card in Superbike sui circuiti di Catalogna e Estoril a bordo di una Yamaha YZF-R1 conquistando diciannove punti e chiudendo diciottesimo nel mondiale e ottavo tra gli indipendenti. Nello stesso anno, partecipa al campionato tedesco IDM nella categoria Superbike, conquistando la vittoria in tutte e otto le gare previste.\nNel 2021 corre come pilota titolare nel team indipendente Bonovo MGM Racing, che affida al pilota tedesco una BMW M1000RR. Totalizza ventuno punti che gli consentono di chiudere al ventiduesimo posto in classifica piloti ed all'undicesimo posto nella graduatoria del Trofeo Indipendenti."}
{"id": "1938490", "revid": "33689", "url": "https://it.wikipedia.org/wiki?curid=1938490", "title": "Petabit", "text": ""}
{"id": "1938550", "revid": "289247", "url": "https://it.wikipedia.org/wiki?curid=1938550", "title": "Arte ai Giochi Olimpici di Berlino", "text": ""}
{"id": "1938574", "revid": "827882", "url": "https://it.wikipedia.org/wiki?curid=1938574", "title": "Federazione Internazionale di Ginnastica", "text": "La Federazione Internazionale di Ginnastica (; ) \u00e8 l'organismo di governo mondiale della ginnastica agonistica.\nFondata il 23 luglio 1881 a Liegi (Belgio), ha sede dal 2008 a Losanna (Svizzera).\n\u00c8 la federazione sportiva pi\u00f9 antica. Alla sua nascita si chiamava \"F\u00e9d\u00e9ration Europ\u00e9enne de Gymnastique\" (Federazione Europea della Ginnastica) e ve ne facevano parte Belgio, Francia e i Paesi Bassi. Nel 1921, con l'adesione dei primi paesi extraeuropei, assunse la denominazione attuale.\nLa FIG stabilisce i regolamenti, noti come codici di punteggio, che si applicano nella valutazione degli esercizi dei ginnasti. Le discipline regolate dalla FIG sono sei:\nOrganizzazione.\nL'organizzazione conta:\nA tutto il 2007, la FIG contava 128 federazioni nazionali affiliate e 2 associate raggruppate in 4 unioni continentali:\nPresidenti.\nDalla fondazione ad oggi la Federazione ha avuto 9 presidenti."}
{"id": "1938580", "revid": "767487", "url": "https://it.wikipedia.org/wiki?curid=1938580", "title": "Acorns Children's Hospice", "text": "Acorns Children's Hospice Trust \u00e8 una organizzazione caritatevole che offre una rete di assistenza per i bambini malati e sostegno per le loro famiglie delle Midlands Occidentali, in Inghilterra. Acorns ha tre ospedali, situati in Birmingham, Walsall e Worcester. Il bacino d'utenza degli ospedali \u00e8 situato nelle contee di Warwickshire, Worcestershire, Herefordshire, Gloucestershire, le Midlands come parti di Staffordshire e Shropshire.\nStrutture.\nNegozi.\nL'Acorns ha 39 negozi nelle Midlands e hanno la pi\u00f9 grande rete di vendita al dettaglio negli ospedali per bambini e, lo scorso anno, hanno guadagnato 669.000 sterline, raccolte per l'organizzazione.\nPartnership con l'Aston Villa.\nL'Aston Villa supporta l'organizzazione dal 2006 ed ha gi\u00e0 pagato 230 giorni di attivit\u00e0 dell'ospedale. Molti calciatori hanno visitato gli ospedali e le famiglie che fanno parte di Acorns, tra cui John Carew e Martin Laursen. Il 7 luglio 2008, \u00e8 stato rivelato che l'Acorns \u00e8 diventato lo sponsor sulle maglie dei \"Villans\"."}
{"id": "1938582", "revid": "62748", "url": "https://it.wikipedia.org/wiki?curid=1938582", "title": "Al-Madinat al-Zahira", "text": "al-Mad\u012bnat al-Z\u0101hira (), ossia \"la citt\u00e0 splendente\", fu la residenza cordovana di Muhammad ibn Ab\u012b '\u0100mir al-Mans\u016br (detto Almanzor) e dei suoi figli, che da qui governarono il Califfato andaluso di Cordova dal 978 al 1009.\nCostruzione.\nNon appena prese a governare in nome del Califfo Hish\u0101m II, nel 978, al-Mans\u016br fece avviare la costruzione di un magnifico palazzo, poco a est di Cordova, sulla sponda destra del Guadalquivir, nel sito di \u0100lash o di Ballash o di Manzil Ibn Badr. Voleva in tal modo per un verso sottolineare la sua grandezza e garantire per altro verso la propria sicurezza personale. I lavori progredirono assai rapidamente e dal 981 il potente \"h\u0101jib\" vi s'install\u00f2. A causa del nome e della sua funzione, il luogo era il corrispettivo ma non paragonabile a quello di Mad\u012bnat al-Zahr\u0101\u02be, la residenza dei califfi \u02bfAbd al-Rahm\u0101n III e di al-Hakam II, edificato questo a ovest della capitale andalusa.\nPopolazione.\nAlmanzor fece innanzi tutto venire nella nuova residenza la propria famiglia: mogli, figli e parenti prossimi con tutti i loro servitori ma vi giunsero anche un gran numero di operai, artigiani e artisti impegnati nel completamento della residenza e in cerca di committenze. Dal momento che il h\u0101jib volle farne il centro del suo potere, un gran numero di funzionari civili e religiosi fu indotto a spostarsi ad al-Mad\u012bnat al-Z\u0101hira, installandosi nei suoi dintorni per approfittare dei privilegi immobiliari offerti generosamente dal loro signore. La citt\u00e0 era fortificata, cosicch\u00e9 fu logico che vi risiedessero anche numerosi soldati, con tutto quanto poteva accompagnarsi alla loro attivit\u00e0 (depositi di armi e fucine, refettori, dispensari e magazzini per viveri. Anche i mercanti giunsero presto nei pressi della residenza, spinti dalla speranza di concludere buoni e lucrosi affari, facendo sorgere di conseguenza negozi e \"s\u016bq\".\nDistruzione.\nI figli di al-Mans\u016br non furono all'altezza del padre, facendo di conseguenza decadere la citt\u00e0. Il 15 febbraio 1009, la citt\u00e0 fu invasa dalla popolazione cordovana. Ogni costruzione fu saccheggiata e danneggiata, segnando inevitabilmente il destino di al-Mad\u012bnat al-Z\u0101hira. Nulla doveva rimanere in piedi ad attestare l'effimera potenza raggiunta dalla famiglia amiride che aveva avvilito la dinastia omayyade. Tutto fu raso al suolo e devastato al punto tale che gli archeologi non sono ancor oggi sicuri del luogo su cui sorgeva un tempo la sfarzosa residenza voluta da Almanzor."}
{"id": "1938584", "revid": "22475", "url": "https://it.wikipedia.org/wiki?curid=1938584", "title": "Morte bianca (romanzo)", "text": "Morte bianca (\"White Death\") \u00e8 il quarto libro della serie dei NUMA files, scritto da Clive Cussler in collaborazione con Paul Kemprecos e pubblicato nel 2003.\nTrama.\nIn questo romanzo Kurt Austin e Joe Zavala, dopo un'operazione di soccorso al largo delle isole F\u00e6r \u00d8er, si trovano ad indagare su un complotto ordito da una multinazionale che si occupa dell'allevamento in massa di pesci modificati geneticamente. Dovranno fermarla prima che provochi danni irreparabili all'ecosistema."}
{"id": "1938589", "revid": "35804", "url": "https://it.wikipedia.org/wiki?curid=1938589", "title": "Olimpiadi estive", "text": ""}
{"id": "1938592", "revid": "2149620", "url": "https://it.wikipedia.org/wiki?curid=1938592", "title": "Azione Rivoluzionaria Messicana", "text": "Azione Rivoluzionaria Messicana (Spagnolo: \"Acci\u00f3n Revolucionaria Mexicanista\"), meglio conosciuta come le camicie dorate (Spagnolo :\"Camisas Doradas\"), \u00e8 stata un'organizzazione paramilitare fascista messicana negli anni trenta.\nStoria.\nIl gruppo fu fondato dal generale Nicol\u00e1s Rodr\u00edguez Carrasco nel 1933 con il titolo ufficiale di \"Acci\u00f3n Revolucionaria Mexicana\". Carrasco, che era stato un sostenitore di Pancho Villa fino a che egli abbandon\u00f2 la lotta nel 1918, diede il nome al gruppo in memoria dei \"dorados\", gruppo di soldati d'\u00e9lite di Pancho Villa. Le camicie dorate furono contrarie alle riforme del presidente L\u00e1zaro C\u00e1rdenas e furono protetti dall'ex presidente Plutarco El\u00edas Calles, che era diventato un nemico di C\u00e1rdenas. Le camicie dorate si scontrarono spesso violentemente con i sostenitori del Partito Comunista Messicano e le Camicie rosse e chiedevano l'espulsione immediata di tutti gli ebrei e cinesi dal Messico. Le \"dorados\" copiarono il loro stile dalla Milizia Volontaria per la Sicurezza Nazionale e dalle Sturmabteilung, copiando l'anticomunismo e autoritarismo dal precedente e il antisemitismo da quest'ultimo, che mancava nella ideologia fascista, essendo essenzialmente controrivoluzionario e reazionario, e come tale \u00e8 stato adattato dai vari stati del mondo. \nCalles fu poi esiliato da C\u00e1rdenas nel 1936 e il gruppo perse il suo capo. Pochi mesi dopo Rodr\u00edguez fu arrestato e deportato in Texas, da dove continu\u00f2 a guidare il gruppo fino alla sua morte nel 1940. Dopo la dichiarazione di guerra alle Potenze dell'Asse nel 1942, le camicie dorate furono messe al bando."}
{"id": "1938605", "revid": "842", "url": "https://it.wikipedia.org/wiki?curid=1938605", "title": "Sam and Max", "text": ""}
{"id": "1938619", "revid": "131145", "url": "https://it.wikipedia.org/wiki?curid=1938619", "title": "Sabrina vita da strega", "text": ""}
{"id": "1938622", "revid": "188323", "url": "https://it.wikipedia.org/wiki?curid=1938622", "title": "Yamaha YZR500", "text": ""}
{"id": "1938624", "revid": "188323", "url": "https://it.wikipedia.org/wiki?curid=1938624", "title": "Kawasaki Ninja ZX-RR", "text": ""}
{"id": "1938625", "revid": "6923", "url": "https://it.wikipedia.org/wiki?curid=1938625", "title": "Guy Mairesse", "text": "Ha partecipato a 3 Gran Premi di Formula 1 tra il 1950 e il 1951.\nHa perso la vita sul Circuito di Montlh\u00e9ry durante le prove per la Coupe de Paris del 1954. \u00c8 sepolto nel cimitero di La Capelle."}
{"id": "1938626", "revid": "28592", "url": "https://it.wikipedia.org/wiki?curid=1938626", "title": "Feudo di Marino", "text": ""}
{"id": "1938629", "revid": "913245", "url": "https://it.wikipedia.org/wiki?curid=1938629", "title": "Kevin Rans", "text": "Biografia.\nIl suo miglior salto \u00e8 stato di 5,70 metri, nel luglio 2007 a Heusden-Zolder. Con questa performance ha eguagliato il record nazionale di Thibault Duval. Ha ottenuto il record nazionale junior record con 5,60 metri. Sempre a livello giovanile ha ottenuto il record belga sui 200 metri corsi in 20,82 secondi.\nI suoi allenatori sono stati Peter Moreels, Vitaly Petrov e Wim Dirckx.\nAlle Olimpiadi di Pechino del 2008 saltando la misura di 5,45 metri si classificato al 15 posto nel turno di qualificazione. Per accedere alla finale occorreva superare l'asticella posta a 5,65 metri."}
{"id": "1938630", "revid": "767487", "url": "https://it.wikipedia.org/wiki?curid=1938630", "title": "Pace di Traventhal", "text": "La pace di Traventhal (a volte chiamata anche trattato di Traventhal, nome che a sua volta pu\u00f2 essere reso con Travendal) fu un accordo concluso fra re Carlo XII di Svezia e re Federico IV di Danimarca. Esso venne firmato il 18 agosto 1700 e rappresenta il primo successo dell'Impero svedese nella grande guerra del Nord.\nSecondo i termini del trattato la Danimarca cedette la regione dello Schleswig al duca di Holstein-Gottorp (un alleato svedese) e promise di non combattere contro la Svezia in futuro. I danesi rientrarono in guerra solo nel 1709, quando Carlo XII sub\u00ec una rovinosa sconfitta da parte dell'esercito russo nella campagna di Poltava del 1709."}
{"id": "1938632", "revid": "287204", "url": "https://it.wikipedia.org/wiki?curid=1938632", "title": "Specie di Salticidae (D-J)", "text": "Di seguito sono descritte tutte le specie della famiglia di ragni Salticidae il cui nome scientifico \u00e8 compreso fra la lettera \"D\" e la lettera \"J\", note al 13 luglio 2008.\nDamoetas.\n\"Damoetas\" \nDarwinneon.\n\"Darwinneon\" \nDasycyptus.\n\"Dasycyptus\" \nDendryphantes.\n\"Dendryphantes\" \nDepreissia.\n\"Depreissia\" \nDescanso.\n\"Descanso\" \nDexippus.\n\"Dexippus\" \nDiagondas.\n\"Diagondas\" \nDinattus.\n\"Dinattus\" \nDiolenius.\n\"Diolenius\" \nDiplocanthopoda.\n\"Diplocanthopoda\" \nDolichoneon.\n\"Dolichoneon\" \nDonaldius.\n\"Donaldius\" \nDonoessus.\n\"Donoessus\" \nEburneana.\n\"Eburneana\" \nEcheclus.\n\"Echeclus\" \nEchinussa.\n\"Echinussa\" \nEdilemma.\n\"Edilemma\" \nEfate.\n\"Efate\" \nEmathis.\n\"Emathis\" \nEmpanda.\n\"Empanda\" \nEncolpius.\n\"Encolpius\" \nEncymachus.\n\"Encymachus\" \nEnoplomischus.\n\"Enoplomischus\" \nEpeus.\n\"Epeus\" \nEpidelaxia.\n\"Epidelaxia\" \nEpocilla.\n\"Epocilla\" \nErasinus.\n\"Erasinus\" \nErgane.\n\"Ergane\" \nErica.\n\"Erica\" \nEris.\n\"Eris\" \nEuophrys.\n\"Euophrys\" \nEupoa.\n\"Eupoa\" \nEuryattus.\n\"Euryattus\" \nEustiromastix.\n\"Eustiromastix\" \nEvarcha.\n\"Evarcha\" \nFeatheroides.\n\"Featheroides\" \nFestucula.\n\"Festucula\" \nFlacillula.\n\"Flacillula\" \nFluda.\n\"Fluda\" \nFrespera.\n\"Frespera\" \nFreya.\n\"Freya\" \nFrigga.\n\"Frigga\" \nFritzia.\n\"Fritzia\" \nFuentes.\n\"Fuentes\" \nFurculattus.\n\"Furculattus\" \nGalianora.\n\"Galianora\" \nGambaquezonia.\n\"Gambaquezonia\" \nGastromicans.\n\"Gastromicans\" \nGavarilla.\n\"Gavarilla\" \nGedea.\n\"Gedea\" \nGelotia.\n\"Gelotia\" \nGhelna.\n\"Ghelna\" \nGhumattus.\n\"Ghumattus\" \nGiuiria.\n\"Giuiria\" \nGoleba.\n\"Goleba\" \nGoleta.\n\"Goleta\" \nGorgasella.\n\"Gorgasella\" \nGramenca.\n\"Gramenca\" \nGrayenulla.\n\"Grayenulla\" \nGypogyna.\n\"Gypogyna\" \nHabrocestoides.\n\"Habrocestoides\" \nHabrocestum.\n\"Habrocestum\" \nHabronattus.\n\"Habronattus\" \nHakka.\n\"Hakka\" \nHaplopsecas.\n\"Haplopsecas\" \nHarmochirus.\n\"Harmochirus\" \nHasarina.\n\"Hasarina\" \nHasarius.\n\"Hasarius\" \nSpecie trasferite.\nFinora da questo genere sono state trasferite altrove ben 14 specie:\nHavaika.\n\"Havaika\" \nHelicius.\n\"Helicius\" \nHeliophanillus.\n\"Heliophanillus\" \nHeliophanoides.\n\"Heliophanoides\" \nHeliophanus.\n\"Heliophanus\" \nHelpis.\n\"Helpis\" \nHelvetia.\n\"Helvetia\" \nHentzia.\n\"Hentzia\" \nHeratemita.\n\"Heratemita\" \nHermotimus.\n\"Hermotimus\" \nHindumanes.\n\"Hindumanes\" \nHinewaia.\n\"Hinewaia\" \nHispo.\n\"Hispo\" \nHisukattus.\n\"Hisukattus\" \nHolcolaetis.\n\"Holcolaetis\" \nHoloplatys.\n\"Holoplatys\" \nHomalattus.\n\"Homalattus\" \nHuntiglennia.\n\"Huntiglennia\" \nHurius.\n\"Hurius\" \nHyctiota.\n\"Hyctiota\" \nHyetussa.\n\"Hyetussa\" \nHyllus.\n\"Hyllus\" \nHypaeus.\n\"Hypaeus\" \nHypoblemum.\n\"Hypoblemum\" \nIcius.\n\"Icius\" \nIdastrandia.\n\"Idastrandia\" \nIlargus.\n\"Ilargus\" \nImperceptus.\n\"Imperceptus\" \nIndomarengo.\n\"Indomarengo\" \nIona.\n\"Iona\" \nIranattus.\n\"Iranattus\" \nIrura.\n\"Irura\" \nItata.\n\"Itata\" \nJacksonoides.\n\"Jacksonoides\" \nJajpurattus.\n\"Jajpurattus\" \nJaluiticola.\n\"Jaluiticola\" \nJollas.\n\"Jollas\" \nJotus.\n\"Jotus\" \nJudalana.\n\"Judalana\" "}
{"id": "1938635", "revid": "287204", "url": "https://it.wikipedia.org/wiki?curid=1938635", "title": "Associazione dell'Orsa Maggiore", "text": "L'Associazione dell'Orsa Maggiore, nota anche come Cr 285, \u00e8 la seconda associazione stellare pi\u00f9 vicina alla Terra, dopo quella di AB Doradus; \u00e8 formata da un insieme di stelle che possiedono una velocit\u00e0 comune nello spazio e dunque si pensa che possano aver avuto un'origine comune. Il suo centro \u00e8 situato a circa 80 anni luce da noi. Questo gruppo \u00e8 ricco di stelle luminose, incluse molte del famoso asterismo del Grande Carro.\nScoperta e costituzione.\nTutte le stelle dell'associazione sono all'incirca nella stessa posizione all'interno della Via Lattea e si muovono grosso modo nella stessa direzione e alla stessa velocit\u00e0, contengono quasi le stesse proporzioni di metalli e, basandosi sulla teoria stellare, avrebbero tutte la stessa et\u00e0. Questa evidenza suggerisce agli astronomi che le stelle nel gruppo abbiano un'origine comune.\nBasandosi sull'et\u00e0 delle stelle componenti, si pensa che l'associazione dell'Orsa Maggiore sia stata in origine un ammasso aperto, formatosi da una nebulosa protostellare all'incirca 400 milioni di anni fa. Da allora, il gruppo si \u00e8 sparso su una regione di circa 30 x 18 anni luce, il cui centro \u00e8 attualmente a 80 anni luce da noi.\nQuest'associazione \u00e8 stata scoperta nel 1869 da Richard Anthony Proctor, che afferm\u00f2 che ad eccezione di Dubhe e di Alkaid, le stelle del Grande Carro hanno un moto proprio che si centra su un punto comune nella costellazione del Sagittario. Cos\u00ec il Grande Carro, a differenza di altri noti asterismi, \u00e8 in effetti composto in gran parte da stelle in relazione fra loro.\nAlcuni dei membri della corrente pi\u00f9 brillante includono , , , e . Molte stelle pi\u00f9 o meno luminose che si crede siano parte dell'associazione sono elencate sotto.\nMembri del gruppo.\nI criteri attuali per stabilire l'appartenenza o meno all'associazione sono basati sui movimenti delle stelle nello spazio. Questo moto pu\u00f2 essere determinato dal moto proprio e dalla parallasse (o distanza), nonch\u00e9 dalla velocit\u00e0 radiale. Il satellite Hipparcos ha recentemente incrementato in maniera notevole la precisione della misura sia del moto proprio sia della parallasse stimate delle stelle luminose pi\u00f9 vicine, ridefinendo lo studio di questo e di altre associazioni.\nBasandosi sulle loro distanze (misurate da Hipparcos) e sulle loro magnitudini apparenti, la magnitudine assoluta pu\u00f2 essere usata per stimare l'et\u00e0 delle stelle. Queste stelle nell'associazione sembrano avere un'et\u00e0 comune di poco pi\u00f9 di 400 milioni di anni.\nStelle centrali.\nIl centro dell'associazione consiste di 14 stelle, delle quali 13 sono entro i confini dell'Orsa Maggiore e l'altra nella vicina costellazione dei Cani da caccia.\nLe seguenti stelle sono i membri dell'associazione pi\u00f9 vicine al suo centro. Queste stelle sono tutte nell'Orsa Maggiore, tranne dove diversamente indicato.\nStelle di corrente.\nC'\u00e8 anche una sorta di \"corrente\" di stelle che sono probabilmente membri dell'associazione, ampiamente disperse su una vasta porzione di cielo (da Cefeo fino al Triangolo Australe). Qui sono elencate solo le stelle che hanno la nomenclatura di Bayer o quella di Flamsteed.\nNon-membri inizialmente creduti tali.\nLa vicina e brillante stella Sirio \u00e8 stata a lungo considerata come membro del gruppo, ma potrebbe non esserlo, secondo le ricerche condotte nel 2003 da Jeremy King e altri alla Clemson University. Le ricerche sembrano indicare che la stella sia troppo giovane per essere un membro di questa associazione.\nIl nostro Sistema Solare \u00e8 alla periferia di questa corrente, ma non ne \u00e8 membro, essendo, al contrario, ben dieci volte pi\u00f9 vecchio. Il nostro Sole semplicemente le si \u00e8 avvicinato durante la sua orbita nella Via Lattea e fino a 40 milioni di anni fa era assolutamente lontano da queste stelle."}
{"id": "1938650", "revid": "767487", "url": "https://it.wikipedia.org/wiki?curid=1938650", "title": "Scomberesocidae", "text": "La famiglia degli Scomberesocidi (Scomberesocidae) comprende i cosiddetti lucci sauri, suddivisi in due generi comprendenti due specie ciascuno.\nI lucci sauri sono pesci marini epipelagici che vivono in acque tropicali e temperate. Quando nuotano presso la superficie compiono spesso salti fuori dall'acqua, rasentandone il pelo. Le mascelle dei lucci sauri sono a forma di becco, ma a seconda delle specie si incontrano becchi pi\u00f9 snelli e lunghi o composti da una mascella superiore relativamente corta e da una inferiore solo leggermente allungata. L'apertura della bocca, comunque, \u00e8 relativamente piccola e i denti non sono ben sviluppati. Caratteristica dei lucci sauri \u00e8 inoltre una fila di piccole pinnule dietro le pinne dorsali e anali. Una caratteristica insolita di questi pesci \u00e8 la mancanza di vescica natatoria. I lucci sauri raggiungono una lunghezza massima di circa 46 cm. Vengono pescati comunemente per le loro carni.\nI lucci sauri fecero la loro prima comparsa nel Terziario superiore, precisamente nel Miocene.\nIl nome Scomberesocidi deriva dai termini greci \"skombros\" = tonno/sgombro ed \"esox\" = culla dei salmoni.\nIl luccio sauro del Pacifico viene comunemente utilizzato nella cucina giapponese e coreana, soprattutto grigliato.\nCuriosit\u00e0.\nCon il nome inglese di questi pesci, \"Saury\", vennero chiamati dei sottomarini della Marina Statunitense di classe \"Sargo\"."}
{"id": "1938651", "revid": "1005847", "url": "https://it.wikipedia.org/wiki?curid=1938651", "title": "Elezioni federali in Germania del 1972", "text": "Le elezioni federali nella Repubblica Federale di Germania del 1972 si tennero il 19 novembre per il rinnovo del Bundestag.\nSi rec\u00f2 alle urne il 91.1% dei cittadini aventi diritto al voto.\nAntefatti e campagna elettorale.\nPer la prima volta nella storia della Germania Ovest si resero necessarie le elezioni anticipate un anno prima della scadenza naturale del mandato. Questo accadde perch\u00e9 un gruppo di parlamentari del Partito Liberaldemocratico, per protestare contro il riconoscimento della Repubblica democratica tedesca da parte della Repubblica federale, tolsero la fiducia al governo e si unirono all'opposizione cristianodemocratica. Il capogruppo della CDU/CSU, Rainer Barzel ritenne quindi di poter sostituire il cancelliere Willy Brandt utilizzando l'istituto della sfiducia costruttiva. Gli mancarono due voti per divenire cancelliere (in seguito venne appurato che almeno un deputato della CDU era stato corrotto dalla DDR).\nLa campagna elettorale si trasform\u00f2 in un vero e proprio referendum su Willy Brandt e la sua \"Ostpolitik\", tanto che lo slogan elettorale dei socialdemocratici fu \"Willy Brandt muss Kanzler bleiben!\" (\"Willy Brandt deve rimanere cancelliere!\").\nConseguenze.\nIl risultato fu un successo sia per i socialdemocratici, che guadagnarono oltre tre milioni di preferenze, sia per gli alleati liberaldemocratici che guadagnarono due punti percentuali. La coalizione SPD-FDP, rafforz\u00f2 cos\u00ec la maggioranza nel Bundestag. Tuttavia, Brandt dovette dimettersi nel 1974 a causa di uno scandalo che compromise uno dei suoi pi\u00f9 stretti collaboratori, G\u00fcnter Guillaume, che si rivel\u00f2 un agente della Stasi. Alla guida del governo and\u00f2 il socialdemocratico Helmut Schmidt."}
{"id": "1938663", "revid": "198277", "url": "https://it.wikipedia.org/wiki?curid=1938663", "title": "Mouth to Mouth (film 2005)", "text": "Mouth to Mouth \u00e8 un film del 2005 diretto da Alison Murray.\nFilm indipendente che ha rivelato l'attrice protagonista Ellen Page cui questa performance ha permesso di ottenere un ruolo analogo nel controverso thriller \"Hard Candy\".\nTrama.\nSherry Green \u00e8 una ragazza punk dalla personalit\u00e0 ribelle ed anticonformista che si unisce ad una organizzazione chiamata SPARK (Street People Armed with Radical Knowledge, ovvero \"ragazzi di strada armati di conoscenza radicale\"), formata da persone che conducono una vita nomade per le strade dell'Europa e si divertono in modo estremo e particolare. Sherry (soprannominata \"Bad\") fa parte del gruppo pi\u00f9 per crisi personale e ribellione verso la madre e la societ\u00e0 che per reale condivisione degli \"ideali Spark\".\nDurante il viaggio, che Sherry condivider\u00e0 in parte con la madre (accorsa in suo aiuto), ne capiteranno di tutti i colori. In particolare uno dei membri del gruppo - il piccolo Manson - muore in circostanze particolari e drammatiche, mentre l'enigmatico leader del gruppo, un tale Harry, consuma un rapporto carnale con la stessa ragazza, mostrando problemi di natura sessuale (eiaculazione precoce) che probabilmente hanno su di lui anche risvolti di tipo psicologico.\nIn tutto questo, Sherry pian piano si rende conto di quanto fragili, poco chiari ed utopici siano in realt\u00e0 gli obiettivi del gruppo, formato per lo pi\u00f9 da persone disperate, sbandate e senza un particolare scopo (peraltro diversi membri del gruppo soffrono di depressione o si malsopportano a vicenda). Prendendo coscienza di non (volere) appartenere a questo genere di mondo, dopo la morte (pi\u00f9 o meno accidentale per asma) dell'amica Nancy, Sherry scapper\u00e0 per tornarsene a casa assieme alla dottoressa e ad un suo amico (lasciando la psicolabile madre, oramai perfettamente ambientata, all'interno della comune).\nProduzione.\nIl film \u00e8 stato girato principalmente nelle citt\u00e0 di Berlino, Londra e Lisbona.\nDistribuzione.\nLa pellicola \u00e8 stata presentata in vari festival tenutosi negli USA e in Canada, mentre in Europa il film ha fatto la sua comparsa in manifestazioni che si sono tenute in Germania, Regno Unito, Francia ed Israele.\nIl film \u00e8 stato commercializzato in formato DVD il 19 maggio 2006 negli USA ed il 9 maggio 2008 nel Regno Unito."}
{"id": "1938666", "revid": "287204", "url": "https://it.wikipedia.org/wiki?curid=1938666", "title": "Cololabis", "text": "Cololabis \u00e8 un genere di pesci della famiglia degli Scomberesocidae. Il nome deriva dal termine greco \"kolos\", che significa \u00abbreve\u00bb, e da quello latino \"labia\", che significa \u00ablabbra\u00bb.\nComprende due specie."}
{"id": "1938669", "revid": "110157", "url": "https://it.wikipedia.org/wiki?curid=1938669", "title": "Riccardo Lione", "text": "Biografia.\nHa esordito nel Campionato Italiano il 25 giugno 1994. Ha disputato 53 tornei del Campionato Italiano, conquistando undici vittorie, altrettanti secondi posti e sei terzi posti. Si \u00e8 laureato campione italiano nel 2004 e nel 2005.\nA livello mondiale ha preso parte a 78 tornei del World Tour raggiungendo come miglior posizione il quarto posto (Acapulco nel 2005 ed Espinho nel 2006). Nel circuito europeo ha ottenuto un 2\u00ba posto (Alanya nel 2006) e due 3\u00b0 posti (Vienna nel 1997 e Valencia nel 2005). Ha vinto la medaglia d'oro ai Giochi del Mediterraneo nel 2005.\nHa giocato anche a pallavolo in serie A per cinque anni militando nelle stagioni (1991-1992 e 1992-1993) a Roma, nelle stagioni 1993\u20131994 e 1994\u20131995 a Bologna e nella stagione 1995\u20131996 a Montichiari, dove ha conquistato anche il 3\u00ba posto in Coppa Italia."}
{"id": "1938671", "revid": "1318658", "url": "https://it.wikipedia.org/wiki?curid=1938671", "title": "Kataluna Esperanto-Junularo", "text": "La Kataluna Esperantista Junularo, o KEJ (in catalano Joventut Catalana d'Esperanto, \"Giovent\u00f9 esperantista catalana\") \u00e8 un'associazione culturale giovanile attiva in Catalogna, avente come obiettivo la promozione della lingua esperanto presso i giovani.\nAttiva in maniera non ufficiale dalla fine degli anni 1970, fu fondata ufficialmente nel 1985 come sezione giovanile della Kataluna Esperanto-Asocio; nello stesso anno iniziarono le pubblicazioni della rivista \"Kata Luno\", mentre dal 1990 al 1993 fu pubblicata la rivista \"Freq\u00fc\u00e8ncies (Revista de lleng\u00fces i pobles)\", in catalano.\nDopo un periodo di forte attivit\u00e0 che dur\u00f2 sino ai primi anni 1990, l'associazione entr\u00f2 in una fase di scarso attivismo. Il suo rilancio \u00e8 avvenuto nel 2005, grazie ad una nuova generazione di attivisti dalla Catalogna e dalla regione di Valencia.\nDal punto di vista internazionale, dal 1988 la KEJ \u00e8 sezione locale della TEJO, l'Organizzazione Mondiale della Giovent\u00f9 Esperantista, che come l'Associazione Universale Esperanto ha il ruolo di membro consultivo dell'UNESCO. Si tratta a tutt'oggi dell'unica associazione appartenente alla TEJO non associata ad uno stato indipendente."}
{"id": "1938679", "revid": "1543377", "url": "https://it.wikipedia.org/wiki?curid=1938679", "title": "Martin Wagner (calciatore)", "text": ""}
{"id": "1938680", "revid": "188116", "url": "https://it.wikipedia.org/wiki?curid=1938680", "title": "Gian Giacomo Ciaccio Montalto", "text": ""}
{"id": "1938683", "revid": "767487", "url": "https://it.wikipedia.org/wiki?curid=1938683", "title": "Vatussi", "text": "Vatussi (\"Watusi\") \u00e8 un film del 1959 diretto da Kurt Neumann.\nCostituisce il seguito de \"Le miniere di re Salomone\" con Deborah Kerr e Stewart Granger. La sceneggiatura di James Clavell \u00e8 basata sul romanzo \"Le miniere di re Salomone\" di H. Rider Haggard.\nIl film \u00e8 noto anche coi titoli Watussi e Watussi - Vatussi."}
{"id": "1938688", "revid": "287204", "url": "https://it.wikipedia.org/wiki?curid=1938688", "title": "Andronico Contostefano", "text": "Famiglia.\nAndronico Contostefano era il figlio pi\u00f9 giovane di Stefano Contostefano, che aveva il titolo \"panhypersebastos\" e il grado di mega dux, e della porfirogenita Anna Comnena, figlia dell'imperatore bizantino Giovanni II Comneno (1118-1143) e di Piroska d'Ungheria, e quindi era il nipote del basileus Manuele I Comneno (1143-1180). Andronico aveva due fratelli, Giovanni ed Alessio, e una sorella, Irene. La famiglia dei Contostefani, era una vecchia famiglia bizantina, furono il fulcro della politica bizantina e del potere, attraverso la loro rete di matrimoni, per generazioni, con la casa imperiale dei Comneni. Andronico stesso, si pensa che abbia sposato una Ducas, con altre connessioni imperiali. Comunque Andronico, dal suo matrimonio ebbe quattro figli.\nCarriera militare.\nAndronico Contostefano, fu il capo delle forze armate bizantine, durante il regno di suo zio l'imperatore Manuele I Comneno. Come suo padre fu nominato mega dux, il comandante in capo della marina bizantina. Tuttavia, ebbe pi\u00f9 successo come generale dell'esercito terrestre, piuttosto che come ammiraglio. Ad un certo punto, Andronico fu anche nominato comandante della guardia variaga.\nLa prima menzione di Andronico in un alto comando fu nel 1145 quando gli fu dato affidato, insieme al fratello Giovanni e a un generale di nome Prosuch, una forza di difesa spedita in Cilicia che era depredata da Raimondo d'Antiochia. Visto che i suoi genitori s\u00ec sposarono nel 1125, Andronico doveva avere meno di venti anni a quel tempo.\nIl padre di Andronico fu ucciso durante l'assedio di Corf\u00f9 nel 1149, mentre comandava le forze bizantine, nel tentativo di espellere i normanni del regno di Sicilia, dall'impero. Andronico che era presente all'assedio e quindi alla morte di suo padre, assunse il comando dell'esercito bizantino, ma non riusc\u00ec a sconfiggere i normanni, fino a quando non arriv\u00f2 in aiuto l'imperatore con altri soldati.\nNel 1165, gli ungheresi avevano sconfitto i bizantini sulla frontiera del Danubio, pi\u00f9 tardi nel corso dello stesso anno, i bizantini per ritorsione devastarono gli eserciti orientali ungheresi. Nel 1167, Manuele, raccolse un esercito di grandi dimensioni con l'intenzione di porre fine alla minaccia ungherese, perch\u00e9 essi aspiravano a strappare i Balcani all'impero. Ma a causa di una malattia, Manuele non pot\u00e9 prendere di persona il comando dell'esercito, e per questo affid\u00f2 l'esercito al comando di Andronico. L'esercito bizantino incontr\u00f2 gli ungheresi in una battaglia l'8 luglio, vicino alla citt\u00e0 fortificata di Zemun. Andronico stabil\u00ec le disposizioni dell'esercito e lo disciplin\u00f2, diede una svolta decisiva nella battaglia di Sirmio, che si concluse con la vittoria bizantina. Gli ungheresi per avere la pace, dovettero riconoscere domini dell'impero le regioni di Sirmio, Bosnia e Dalmazia. Dopo la vittoria, Manuele lo onor\u00f2 con una entrata trionfale a Costantinopoli, in cui Andronico entr\u00f2 a cavallo, dentro la capitale, onorato come vittorioso, accatto all'imperatore.\nNel 1169, Andronico fu nominato comandante di una flotta di 230 navi che trasportano un esercito bizantino per invadere l'Egitto, insieme agli alleati crociati, gli uomini del re di Gerusalemme Amalrico I, in quella che doveva essere l'ultima di una serie di invasioni crociate in Egitto. I due eserciti si dovevano trovare a Damietta, sul delta del Nilo, che nel frattempo si trovava sotto assedio da parte dei bizantini. I bizantini proseguirono l'assedio con successo, ma la conquista della citt\u00e0 fu rubata da Amalrico, che aveva negoziato la consegna di Damietta da parte degli arabi ai crociati. Andronico, disgustato per il tradimento di Amalrico, evacu\u00f2 l'Egitto con l'esercito bizantino, lasciando i crociati a loro stessi. Torn\u00f2 a Costantinopoli, per via terra, insieme al suo esercito e attraverso lo stato crociato, passando per la Palestina e la Siria. La met\u00e0 della flotta bizantina, fu persa in una serie di tempeste sulla strada del ritorno a Costantinopoli.\nNel 1171, Manuele imprigion\u00f2 tutti i veneziani nell'impero, i catturati furono 20.000 e confisc\u00f2 tutti i loro beni, ci\u00f2 fu fatto perch\u00e9 si diceva che i veneziani abbiano incendiato il quartiere genovese del Galata. Ad Andronico fu affidata una flotta di 150 navi, spedite per cacciare via la flotta veneziana dalle acque territoriali bizantine, la spedizione ebbe successo.\nNel 1176, Manuele attacc\u00f2 il sultanato d'Iconio, con l'intenzione di conquistare la sua capitale, Iconio, e di distruggere cos\u00ec il potere turco in Asia Minore. Il sultano selgiuchide, Qilij Arslan II, vedendo l'esercito bizantino di dimensioni impressionanti, decise di tenedre loro una trappola sul passo di Tivritze, un posto in montagna, nel confine tra i due stati. Nella conseguente battaglia di Miriocefalo, l'esercito bizantino aveva generali molto giovani, ma tuttavia, Andronico riusc\u00ec a ottenere una divisione, con l'ordine di fare da retroguardia, infatti fu l'unico a riuscire ad attraversare il passo con poche vittime. Fu merito suo, di aver convinto Manuele, la cui fiducia era stata gravemente scossa, di resistere con le sue truppe, senza ordinare una ritirata, che sicuramente sarebbe stata scomposta e avrebbe peggiorato solamente la sconfitta. Attraverso la sua influenza sull'imperatore, egli fu determinante nel facilitare il ritiro pacifico delle forze bizantine, dal territorio selgiuchide.\nNel 1177, Andronico comand\u00f2 una flotta di 150 navi in un nuovo tentativo di conquistare l'Egitto, ma torn\u00f2 a Costantinopoli dopo poco essere sbarcato ad Acre. Egli dovette desistere nel continuare la spedizione in Egitto, visto il rifiuto del conte Filippo di Fiandra, e di molti altri importanti nobili del regno di Gerusalemme, a cooperare attivamente con i bizantini contro gli arabi.\nIntrighi politici e un infelice destino.\nManuele mor\u00ec il 24 settembre 1180, gli successe al trono il figlio undicenne, Alessio II Comneno (1180-1183), cugino di Andronico. Visto che Alessio era ancora troppo giovane per governare, fu data la reggenza del trono all'imperatrice madre, Maria Xene. La sua reggenza s\u00ec dimostr\u00f2 molto impopolare, in particolare dal punto di vista dell'aristocrazia, che risentiva le origini latine (occidentali) dell'imperatrice madre. Nel 1182 scoppi\u00f2 la rivolta contro la reggente, questa rivolta era campeggiata da Andronico I Comneno (1182-1185), cugino di Manuele, Andronico, insieme al comandante dell'esercito, Andronico Angelo, svolse un ruolo fondamentale nel permettere alle forze ribelli di entrare a Costantinopoli. Tuttavia, una volta diventato reggente, Andronico I dimostr\u00f2 che egli aveva un carattere tirannico ed aveva un veemente desiderio di rompere il potere e l'influenza delle famiglie aristocratiche bizantine. Gli stessi Andronico Contostefano e Andronico Angelo, che l'avevano messo al potere, reagirono tentando di rovesciare la reggenza di Andronico I. L'attentato fu per\u00f2 scoperto e Andronico Contostefano fu catturato, mentre Andronico Angelo riusc\u00ec a scappare. Andronico Contostefano e i suoi quattro figli furono puniti con l'accecamento, per questo attentato.\nEredit\u00e0.\nPer le sue imprese, Andronico Contostefano \u00e8 una delle poche figure eroiche fornite nell'opera dello storico bizantino Niceta Coniata."}
{"id": "1938689", "revid": "767487", "url": "https://it.wikipedia.org/wiki?curid=1938689", "title": "Nick McCabe", "text": "\u00c8 diventato famoso per essere il chitarrista del gruppo alternative rock inglese The Verve.\nThe Verve.\nConobbe Richard Ashcroft nel Winstanley Sixth Form College a Winstanleyn nei pressi di Wigan; in seguito all'incontro con Peter Salisbury e Simon Jones diedero vita ai The Verve.\nNick McCabe ha uno stile diverso dai Verve di \"Urban Hymns\", molto pi\u00f9 vicino alla psichedelia e allo shoegaze che al britpop. Nei primi anni 1990, quando il gruppo iniziava a muovere i primi passi nella scena musicale, era proprio McCabe l'autore principale delle musiche della band, che ricorreva a un gran uso di feedback ed effetti per chitarra. Ma proprio questo stile molto introspettivo e personale fece sciogliere per due volte il gruppo.\nMentre McCabe insisteva col dream pop, con lo space rock e pi\u00f9 in generale con la psichedelia dai tempi dilatati e delle atmosfere sognanti, l'altra anima del gruppo, Richard Ashcroft, voleva cambiare registro per avvicinarsi a un rock pi\u00f9 british. Questi contrasti portarono ai due scioglimenti: uno in seguito all'uscita di \"A Northern Soul\" nel 1996, l'altro un anno e mezzo dopo l'uscita di \"Urban Hymns\", il disco che porto il gruppo sulla vetta delle classifiche. I Verve provarono invano a sostituirlo con altri chitarristi, ma il gruppo si sciolse poco dopo l'addio di McCabe.\nDopo i Verve.\nTra il 1998 e il 2007 Nick McCabe collabor\u00f2 con diversi artisti tra cui John Martyn, Neotropic, e i The Nova Saint. Nel 2007 i Verve si riunirono e nell'agosto 2008 esce un nuovo album dal titolo \"Forth\", in cui la band mischia il sound che lo aveva caratterizzato nei primi anni grazie proprio alle stesure di McCabe, col Pop Rock pi\u00f9 classico di Ashcroft.\nNel 2009 McCabe ha fondato un nuovo gruppo chiamato \"The Black Ships\" con l'ex bassista dei The Verve Simon Jones, il batterista Mig Schillace, ed il violinista Davide Rossi. I Black Ships realizzarono il loro primo EP, \"Kurofune\", nel maggio 2011, e hanno debuttato dal vivo al Kings College Student Union il 2 giugno dello stesso anno, prima di cambiare i loro nome in Black Submarine a met\u00e0 2012, per problemi con un gruppo omonimo americano."}
{"id": "1938692", "revid": "122669387", "url": "https://it.wikipedia.org/wiki?curid=1938692", "title": "Joe Kelly (pilota automobilistico)", "text": "Ha partecipato al debutto del Campionato mondiale di Formula 1 a Silverstone nel 1950 con una Alta GP, ripetendo l'esperienza l'anno successivo nella stessa gara.\nNel 1955 fu vittima di un incidente sul Circuito di Oulton Park che pose fine alla sua carriera automobilistica.\nAltri progetti.\nLa vita di Joe Kelly - f1world.it/amarcord"}
{"id": "1938698", "revid": "21880", "url": "https://it.wikipedia.org/wiki?curid=1938698", "title": "Calanoida", "text": "I Calanoidi (Calanoida) costituiscono un ordine di copepodi facente parte dello zooplancton. Comprende 43 famiglie con circa 2000 specie sia marine che di acqua dolce. I copepodi calanoidi giocano un ruolo importante in molte reti alimentari, catturando energia dal fitoplancton e dalle alghe e \u00abreimpacchettandola\u00bb per essere consumata da predatori di livello trofico pi\u00f9 elevato, come uccelli, pesci e mammiferi. Molti pesci oggetto di pesca commerciale dipendono dai calanoidi sia per l'alimentazione delle forme larvali che per quella degli adulti. Le balene con i fanoni, come la balena della Groenlandia, si nutrono dei copepodi del genere \"Calanus\" e \"Neocalanus\", e lo stesso fanno alcuni uccelli marini planctofagi, come le alche minori crestate, le alche minime e le gazze marine minori.\nClassificazione.\nI Calanoidi comprendono le seguenti famiglie e il genere \"Microdisseta\", \"incertae sedis\"."}
{"id": "1938701", "revid": "6923", "url": "https://it.wikipedia.org/wiki?curid=1938701", "title": "Hillman Avenger", "text": "La Hillman Avenger \u00e8 un'autovettura prodotta dal Gruppo Rootes tra il 1970 ed il 1981 e commercializzata inizialmente col marchio Hillman (Sunbeam su alcuni mercati del Nord Europa ed in Italia, mercato nel quale fu commercializzata dal 1973) e successivamente Chrysler e Talbot.\nLa genesi.\nA met\u00e0 degli anni sessanta il Gruppo Rootes, che stava per lanciare i frutti del progetto \"Arrow\" (vale a dire le vetture di classe medio-alta Hillman Hunter e Humber Sceptre), aveva la necessit\u00e0 di completare la gamma, colmando il gap esistente tra queste e la piccola Hillman Imp. Si trattava di una fetta di mercato molto importante, dominata sul mercato interno, dalle Ford Escort e dalle Austin 1100/1300. La British Leyland, inoltre, stava per introdurre un nuovo e pi\u00f9 tradizionale modello, la Morris Marina.\nVenne cos\u00ec avviato il progetto \"B-car\", che doveva rispettare obiettivi ambiziosi: la nuova medio-piccola doveva essere spaziosa, economica, sicura, divertente da guidare e sfruttare il pi\u00f9 possibile organi meccanici gi\u00e0 esistenti.\nConfermati quindi i 4 cilindri in linea monoalbero laterale (con aste e bilancieri), la trazione posteriore, i cambi manuali a 4 rapporti, l'impianto frenante misto (ma con servofreno) e l'avantreno MacPherson, la principale novit\u00e0 tecnica della \"B Car\" era la sospensione posteriore ad assale rigido con 4 bracci.\nLa carrozzeria, berlina a 3 volumi con coda molto spiovente (semi-fastback) di chiara ispirazione statunitense, non aveva particolari spunti di originalit\u00e0, ma era gradevole, funzionale e molto sicura (grazie ai numerosi crash test eseguiti in fase di progettazione).\nLa \"Avenger\" venne lanciata nel febbraio del 1970 nella sola versione berlina a 4 porte, con motori di 1248 e 1498cm\u00b3 (entrambi alimentati a carburatore singolo), negli allestimenti \"DL\", \"GL\" e \"Super\".\nStampa specializzata e pubblico accolsero positivamente la nuova nata, grazie alla linea piacevole, all'equipaggiamento completo e alla buona maneggevolezza garantita dalla sospensione posteriore.\nL'evoluzione.\nIl buon comportamento stradale indusse il pubblico a richiedere prestazioni pi\u00f9 elevate di quelle consentite dai, rispettivamente, 53 e 63 CV dei motori 1250 e 1500. Nell'ottobre del 1970 venne cos\u00ec lanciata la versione \"1500 GT\" con alimentazione a 2 carburatori, potenza di 75 CV, tetto in vinile e bande adesive nere.\nNel 1972 vennero introdotte le varianti \"Estate\" (ossia station wagon) e 2 porte. La prima era disponibile solo con i motori 1250 e 1500 a carburatore singolo, la seconda anche in versione \"GT\".\nNel 1973 la cilindrata dei motori 1250 e 1500 pass\u00f2, rispettivamente, a 1298\u00a0cm\u00b3 e a 1599\u00a0cm\u00b3, con lievi incrementi di potenza (ad esempio la \"GT\" passava da 75 ad 81 CV).\nNel 1976 un restyling interess\u00f2 il frontale, dove comparvero fari pi\u00f9 squadrati (prima erano pi\u00f9 arrotondati e addirittura doppi e tondi sulle \"GT\") e una nuova mascherina, gli interni ed altri elementi estetici minori. Da questo momento la \"Avenger\" venne commercializzata con marchio Chrysler.\nNel 1979 la \"Avenger\" venne commercializzata sul solo mercato interno (le esportazioni del modello cessarono) col marchio Talbot.\nLa produzione termin\u00f2 nel 1981, dopo 638.631 esemplari costruiti.\nAvenger Tiger.\nTra il 1972 ed il 1973 vennero prodotti 2 lotti di \"Avenger\" sportive, spinte dal 4 cilindri di 1498\u00a0cm\u00b3 e denominate \"Tiger\".\nIl primo lotto (Tiger-200 esemplari), disponibile solo in giallo con stripes nere, paraurti cromati, cerchi in lega leggera e fari singoli, aveva una potenza massima di 93 CV, mentre la seconda serie (Tiger II-450 unit\u00e0), con doppi fari circolari, paraurti neri e una pi\u00f9 vasta gamma di colori, disponeva di 107 CV. \u00c8 possibile che almeno parte della variazione di potenza tra Tiger e Tiger II fosse dovuta al cambio di modo di calcolarla (DIN-SAE), per\u00f2 secondo prove su strada dell'epoca pubblicate su riviste inglesi (le due versioni vennero vendute sul solo mercato britannico) le Tiger II avevano consistenti miglioramenti in prestazioni e consumi.\nLe \"Avenger\" extraeuropee.\nLa \"Avenger\" venne commercializzata, opportunamente adeguata alla normativa locale, tra il 1971 ed il 1973, anche negli USA come Plymouth Cricket.\nLa \"Cricket\" era disponibile unicamente con motore 1500 da 69 CV (abbinabile anche ad un cambio automatico a 3 rapporti), nelle varianti berlina 4 porte e station wagon. L'inasprirsi della normativa statunitense in materia di inquinamento indusse il gruppo Rootes, date le scarse vendite, a togliere di listino il modello.\nLa \"Avenger\", tuttavia, fu una sorta di world car ante litteram, dal momento che venne prodotta e commercializzata, tra il 1971 ed il 1990, anche in Sudamerica:\nLa \"Avenger\" venne prodotta anche in Nuova Zelanda dal 1971 al 1981."}
{"id": "1938706", "revid": "1543377", "url": "https://it.wikipedia.org/wiki?curid=1938706", "title": "Istituto di genetica vegetale", "text": "L'Istituto di genetica vegetale \u00e8 uno degli istituti parte integrante del Consiglio Nazionale delle Ricerche. Scopo dell'IGV \u00e8 lo sviluppo delle conoscenze necessarie per affrontare\ne risolvere problematiche prioritarie di interesse nazionale nel settore agrario in funzione\ndella domanda dell'industria alimentare, farmaceutica e chimica utilizzando tecnologie avanzate.\nArticolazione e sedi.\nAttualmente i preesistenti istituti formano altrettante sezioni territoriali in Campania, Toscana, Umbria e Sicilia. Per dare maggiore visibilit\u00e0 ed autonomia all'attivit\u00e0 pi\u00f9 specificamente condotta a Bari, \u00e8 stata creata la Sezione Tematica \"Reperimento, gestione e valorizzazione delle risorse genetiche vegetali\".\nLa sede di Bari, ed in particolare la Sezione Tematica \"Reperimento, gestione e valorizzazione delle risorse genetiche vegetali\", ha la responsabilit\u00e0 scientifica e gestionale dell'unica banca del germoplasma vegetale erbaceo presente in Italia, con compiti esclusivi legati alla raccolta, distribuzione e valutazione di materiale delle pi\u00f9 importanti specie vegetali del mediterraneo.\nAttivit\u00e0 e linee di ricerca.\nL'attivit\u00e0 dell'istituto si articola in sei direttrici principali:\nAttivit\u00e0 di ricerca realizzate.\nDi seguito un elenco delle attivit\u00e0 di ricerca gi\u00e0 portate a termine:\nBanche dati on line.\nL'istituto \u00e8 responsabile della gestione delle seguenti banche dati on line:"}
{"id": "1938707", "revid": "155613", "url": "https://it.wikipedia.org/wiki?curid=1938707", "title": "Architettura Barocca", "text": ""}
{"id": "1938711", "revid": "199606", "url": "https://it.wikipedia.org/wiki?curid=1938711", "title": "Torchiera", "text": ""}
{"id": "1938714", "revid": "2056951", "url": "https://it.wikipedia.org/wiki?curid=1938714", "title": "Razza bovina Piemontese", "text": "La Piemontese \u00e8 una razza bovina autoctona del Piemonte originariamente a \"triplice attitudine\". Viene utilizzata oggi principalmente per la carne, in particolare per la presenza di una iperplasia muscolare della coscia (detta fassone o doppia coscia), e rappresenta tuttora un elemento caratterizzante del territorio piemontese.\nStoria.\nEsistono molte teorie riguardo all'origine di questa razza, tutte concordanti sul fatto che si tratti di una razza di antica origine. Basandosi su somiglianze morfologiche e testimonianze archeologiche, il professor Silvano Maletto (Universit\u00e0 degli Studi di Torino) ipotizz\u00f2 in un bovino pleistocenico di tipo \"Aurochs\" uno dei progenitori della razza Piemontese. In seguito, in un periodo compreso fra il paleolitico medio e superiore (25.000-30.000 anni fa), una grande migrazione di Zeb\u00f9 originari del subcontinente indiano port\u00f2 all'incrocio delle due popolazioni. Gli allevamenti di razza piemontese sono fatti risalire alla fine del 1800, periodo nel quale si consolid\u00f2 anche la distinzione in due categorie, cio\u00e8:\nSi pu\u00f2 distinguere una terza categoria: la \"coscia doppia\", anche detta \"groppa di cavallo\", pi\u00f9 frequentemente \"fassone\": \u00e8 dotata di muscolatura di coscia e natica a profilo ipertrofico, marcatamente convesso, che viene tenuto in particolare considerazione nei programmi di miglioramento genetico della razza.\nAd oggi la razza piemontese \u00e8 allevata per lo pi\u00f9 nelle Province di Asti, Cuneo e Torino. \u00c8 ora utilizzata principalmente come razza specializzata da carne ad alta resa di macellazione e alte percentuali di tagli di prima categoria. Il lavoro che in passato forniva \u00e8 stato sostituito dalla meccanizzazione agraria, mentre per la produzione specializzata del latte vengono utilizzate razze bovine specializzate in tal senso. Rispetto ad altre razze da carne la produzione di latte \u00e8 comunque maggiore e spesso, una volta coperte le necessit\u00e0 del vitello, all'allevatore rimane un surplus che viene in genere destinato alla produzione dei formaggi tipici della regione quali toma, Castelmagno o Raschera.\nLa storia e le caratteristiche del fassone sono raccontate all'interno della Casa-Museo \"Casa della Piemontese\" che sorge a Carr\u00f9 nei pressi dell'Anaborapi, Associazione Nazionale Allevatori Bovini di razza Piemontese.\nOltre che in Piemonte questa razza bovina \u00e8 allevata anche in altre regioni italiane e all'estero. In Italia nel 2017 era la terza razza bovina pi\u00f9 allevata, dopo la Frisona e la Bruna Alpina. Essendo queste ultime razze da latte la Piemontese risulta quindi la razza pi\u00f9 allevata tra i bovini da carne. Negli anni Ottanta del Novecento in Canada partendo da bovini provenienti dal Piemonte \u00e8 stata ricavata una razza bovina locale oggi nota come \"North American Piedmontese\", il cui miglioramento genetico viene curato dalla \"Canadian Piedmontese Association\" / \"Soci\u00e9t\u00e9 Canadienne Piedmontese\", e che si \u00e8 in seguito diffusa anche negli Stati Uniti d'America.\nCaratteristiche.\nIl mantello dei bovini di razza piemontese alla nascita \u00e8 fromentino carico e si schiarisce con la crescita dell'animale. Nei tori si notano sfumature scure intorno a collo ed arti. La testa \u00e8 ampia e quadrata con corna medie, il collo corto e possente, il torace ampio e la groppa e le zone lombari sono larghe. Gli arti sono solidi e di medio sviluppo.\nAltri tratti distintivi:\n- muscoli della coscia molto accentuati\n- pelle fine ed elastica\n- ridotto diametro delle ossa e grasso sottocutaneo, il che consente un'ottima resa alla macellazione (che si attesta attorno al 67-68% e pu\u00f2 raggiungere anche il 72%) e un'alta incidenza di tagli pregiati ottenibili. \nL'ipertrofia muscolare.\nLa caratteristica peculiare della Piemontese \u00e8 la presenza del carattere dell'ipertrofia muscolare o \"groppa doppia\", dovuta ad una mutazione del gene che codifica la miostatina, una proteina che limita la crescita muscolare. Si manifesta con un maggiore accrescimento muscolare (spalla, groppa e coscia), dovuta all'aumento del numero delle fibre e non al loro diametro. Verso la fine del XIX secolo \u00e8 documentata in Piemonte l'individuazione di questa mutazione genetica. Gli animali che ne erano portatori venivano identificati in vario modo: in piemontese con i termini \"dla fasson\" (da cui il termine \"fassone\") o \"dla cheussa\" (\"della coscia\"), in italiano \"a groppa doppia\" o \"con iperplasia muscolare congenita\". Tali esemplari vennero inizialmente considerati come patologici, e quindi visti con diffidenza, ma in seguito gli allevatori impararono ad apprezzarne le positive caratteristiche zootecniche e i consumatori quelle organolettiche. Dagli anni '70 tutti i tori utilizzati per la riproduzione della razza piemontese sono omozigoti per tale carattere, prassi che ha quasi portato alla fissazione del carattere nella razza.\nGastronomia.\nLa carne di questa razza di bovino \u00e8 tenera e magra e certamente rinomata. Viene tradizionalmente utilizzata nei piatti della cucina langarola come la carne cruda all'albese, il vitello tonnato, il bollito misto o il brasato al barolo (o nella variante al Barbera).\nAttualmente il \"Bovino Piemontese\" \u00e8 riconosciuto come P.A.T.; il territorio di produzione si estende a tutta la Regione Piemonte."}
{"id": "1938717", "revid": "729019", "url": "https://it.wikipedia.org/wiki?curid=1938717", "title": "L'isola di fuoco", "text": "L'isola di fuoco (\"The Fireball Island\") \u00e8 un gioco da tavolo pubblicato dalla Milton Bradley (MB) nel 1986.\nCaratteristiche.\nSi gioca su un tabellone in rilievo sul quale \u00e8 rappresentata un'isola tropicale. Ciascun giocatore pu\u00f2 muoversi seguendo diversi percorsi all'interno dell'isola.\nScopo del gioco \u00e8 impossessarsi del tesoro presente al centro dell'isola e correre verso il porto per fuggire dall'isola, evitando sia che gli avversari lo rubino e lo portino via a loro volta, sia di essere messi fuori combattimento dalle palle di fuoco che emette un idolo presente sull'isola.\nAlcune regole fondamentali:\nNon si pu\u00f2 stare in 2 sulla stessa casella, si ci pu\u00f2 muovere dove si desidera se \u00e8 permesso dalle caselle, una volta colpiti dalla palla di fuoco si riparte sdraiati dalla casella pi\u00f9 vicina per la partenza (vedere libretto istruzioni) e al proprio turno prima si ci alza e al turno successivo si tira il dado, da sdraiati non possono utilizzare carte, se si viene colpi su un ponte si riparte in piedi dal mare, se il ponte \u00e8 libero si \u00e8 obbligati a fermarsi sopra indipendentemente dal numero uscito, \u00e8 possibile avere al massimo 4 carte, si pesca una carta ogni volta che si finisce su una casella verde scuro, si pu\u00f2 riscuotere in un qualunque momento il gettone Incantesimo per avere fino 4 carte in mano, una volta entrati in una grotta si tira subito il dato per vedere dove si viene spostati ( se esce 1 si finisce nella grotta e si tira una palla di fuoco), ogni volta che esce 1 viene lanciata una palla di fuoco che ha l'obbligo di colpire qualcuno a scapito di se stessi se \u00e8 possibile.\nSe si prende la gemma e si possiede il gettone si pescano fino ad avere 4 carte in mano, si gioca una palla di fuoco, giochi 3 turni di seguito (chi \u00e8 sdraiato non si alza).\nSe possiedi gemma e gettone non possono pescare una carta dalla tua mano.\nPuoi utilizzare le carte di avanzamento e arretramento solo nel turno di chi vuoi far arretrare o avanzare, o puoi avanzare solo nel tuo turno.\nContenuto della scatola:\n- 1 tabellone di gioco - 1 dado\n- 4 omini-pedine (in 4 colori, rosso, giallo, viola, azzurro) - 4 gettoni Incantesimo Magico\n- 1 idolo Vul-Kan componibile in 3 pezzi - 5 biglie rosse di vetro (Palle di fuoco)\n- 2 ponti componibili, ognuno in 2 pezzi - 1 gioiello rosso\n- 1 mazzo di 48 carte di cui 2 bianche\nTraduzioni nomi del gioco in altre lingue:\nTedesco: Vuurbal Eiland\nInglese: Fireball Island\nSpagnolo: La Isla de Fuego\nFireball Island: The Curse of Vul-Kar.\nNel corso del 2017, Restoration Games ha annunciato l'arrivo di una nuova edizione dell'Isola di Fuoco che prender\u00e0 il nome di \"Fireball Island: The Curse of Vul-Kar.\" Il nuovo titolo, reso possibile grazie ad un accordo stipulato con la \"Lund and Company Invention, L.L.C.\" e con la \"Longshore, Ltd.\", attuali detentrici del copywright del gioco originale, vedr\u00e0 un regolamento e una componentistica rivisitata."}
{"id": "1938720", "revid": "767487", "url": "https://it.wikipedia.org/wiki?curid=1938720", "title": "Whip It (film)", "text": "Whip It \u00e8 un film del 2009 diretto dall'attrice Drew Barrymore, all'esordio nella regia, tratto dal romanzo \"Derby Girl\" di Shauna Cross, adattato per il cinema dall'autrice stessa.\nTrama.\nBliss Cavendar \u00e8 una diciassettenne ribelle e anticonformista che vive nella piccola cittadina di Bodeen, in Texas. La madre, fanatica dei concorsi di bellezza, vuole a tutti i costi vederla vincitrice. Stanca della pressioni della madre, Bliss scopre una disciplina chiamata roller derby, uno sport acrobatico e violento su pattini a rotelle e si appassiona a tal punto che decide di praticarlo all'insaputa dei suoi genitori. Entra quindi a far parte della squadra delle Hurl Scouts con il nome d'arte di Babe Ruthless.\nProduzione.\nLe riprese del film sono iniziate nel luglio 2008 in Michigan. Per l'occasione il governo locale ha indetto un concorso per la ricerca di comparse. La Barrymore, che \u00e8 anche tra i produttori, ha interpretato uno dei ruoli secondari del film."}
{"id": "1938725", "revid": "339392", "url": "https://it.wikipedia.org/wiki?curid=1938725", "title": "Porfirogenita", "text": ""}
{"id": "1938727", "revid": "254059", "url": "https://it.wikipedia.org/wiki?curid=1938727", "title": "Dolomiti di Sesto", "text": "Le Dolomiti di Sesto (\"Sextner Dolomiten\" in tedesco) sono un gruppo montuoso delle Dolomiti di Sesto, di Braies e d'Ampezzo, poste tra la provincia di Belluno e la provincia autonoma di Bolzano: situate in parte all'interno del Parco naturale Tre Cime, istituito nel 1982, prendono il nome dal paese di Sesto, situato poco a nord-est del gruppo, comprendendo un territorio piuttosto vasto, delimitato a grandi linee dalla bassa Val P\u00f2pena e dalla Val di Landro, dalla Val Pusteria, dal Passo di Monte Croce di Comelico al confine con l'Austria, dalla Val Padola, dalla valle del Piave e dalla Val d'Ansiei, con la vetta pi\u00f9 elevata rappresentata dalla Punta dei Tre Scarperi (m 3.152) (nel loro interno si snoda la famosa Strada degli Alpini).\nClassificazione.\nSecondo la SOIUSA le Dolomiti di Sesto sono un supergruppo alpino con la seguente classificazione:\nSuddivisione.\nSi suddividono in una serie di gruppi minori:\nRifugi.\nNel gruppo si trovano numerosi rifugi alpini. Tra i principali vi sono:"}
{"id": "1938733", "revid": "44876", "url": "https://it.wikipedia.org/wiki?curid=1938733", "title": "Terza Divisione 1927-1928", "text": "La Terza Divisione 1927-1928 fu l'insieme dei massimi tornei regionali di quell'edizione del campionato italiano di calcio, l\u2019unico in capo ai Direttori Regionali. Le finali per la promozione in Seconda Divisione erano invece gestite dal Direttorio Divisioni Inferiori Nord, per le sole squadre del Centro-Nord.\nAbbiamo aggiunto la Quarta Divisione perch\u00e9, per un errore di interpretazione dell'Annuario Italiano del Giuoco del Calcio dove \u00e8 stata aggiunta dopo la Terza Divisione, sono stati messi in Terza gli \"Aspiranti alla Terza Divisione\" ovvero le squadre di Quarta Divisione che nella stagione successiva sarebbero state TUTTE ammesse in Terza (se avessero pagato le tasse di affiliazione nettamente pi\u00f9 care della stagione precedente).\nSi fa presente che la Carta di Viareggio nel 1926 aveva stabilito che la Quarta Divisione doveva essere soppressa inserendo d'ufficio tutte le iscritte nella categoria superiore. Questo non fu possibile per la Lombardia e l'Emilia a cui furono concesse 2 stagioni per poter \"smaltire\" progressivamente le societ\u00e0 di Quarta Divisione che dovevano adeguarsi alla categoria con un campo sportivo consono (campacci su cui non voleva giuocare nessuno) ma soprattutto non potevano essere ammesse alla categoria superiore senza avere una anzianit\u00e0 inferiore a due anni effettivi.\nPiemonte.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:\nLombardia.\nLavorando alla liquidazione della sua Quarta Divisione, la Lombardia ottenne un sesto girone, e quindi un posto in pi\u00f9 in finale, per accogliere le squadre in salita. \nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:\nGirone D.\nClassifica finale.\nLegenda:\nNote:\nGirone E.\nClassifica finale.\nLegenda:\nNote:\nGirone F.\nClassifica finale.\nLegenda:\nNote:\nQuarta Divisione.\nIn Lombardia fu fatta disputare raggruppando tutte le societ\u00e0 non ammesse la stagione precedente in Terza Divisione in un unico quasi improponibile girone all'italiana.\nAlla fine della stagione tutte le squadre furono ammesse in Terza Divisione salvo i mancati rinnovi dell'iscrizione.\nClassifica finale.\nLegenda:\nNote:\nVeneto.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:\nVenezia Giulia.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nLiguria.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:\nGirone D.\nClassifica finale.\nLegenda:\nNote:\nEmilia.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:\nGirone D.\nClassifica finale.\nLegenda:\nNote:\nQuarta Divisione.\nGirone unico\nSull'\"Annuario Italiano del Giuoco del Calcio\" sono stati indicati come \"aspiranti alla Terza Divisione\" perch\u00e9 questa \u00e8 l'ultima stagione e devono confluire tutte in Terza Divisione visto che la Quarta \u00e8 definitivamente soppressa dal 1928.\nClassifica finale.\nLegenda:\nNote:\nToscana.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:\nFinali del Direttorio Divisioni Inferiori Nord.\nIl regolamento originale prevedeva la promozione dei vincitori dei sei gironcini finali interregionali. Successivamente per\u00f2, in seguito alle ripetute proteste dei club del Nord che si lamentavano ancora del trattamento ricevuto dalla Carta di Viareggio, le autorit\u00e0 fasciste annullarono queste finali dando per promosse tutte le squadre.\nGirone A.\nLegenda:\nNote:\nGirone B.\nLegenda:\nNote:\nGirone C.\nLegenda:\nNote:\nGirone D.\nLegenda:\nNote:\nGirone E.\nLegenda:\nNote:\nGirone F.\nLegenda:\nNote:\nMarche.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nAbruzzi.\nClassifica finale.\nLegenda:\nNote:\nSpareggio per il 1\u00ba posto in classifica.\nripetizione\nLazio.\nClassifica finale.\nLegenda:\nNote:\nCampania.\nClassifica finale.\nLegenda:\nNote:\nPuglie.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nFinale.\nClassifica finale.\nLegenda:\nNote:\nCalabria e Basilicata.\nClassifica finale.\nLegenda:\nNote:\nSpareggio per il primo posto in classifica.\nA Catanzaro: Cosenza-Fortitudo Locrese 0-0 d.t.s.\nSardegna.\nClassifica finale.\nLegenda:\nNote:"}
{"id": "1938740", "revid": "71155", "url": "https://it.wikipedia.org/wiki?curid=1938740", "title": "Giuseppe Montalto", "text": "Biografia.\nAgente scelto della polizia penitenziaria, prest\u00f2 prima servizio al carcere \"Le Vallette\" di Torino.\nEra in servizio da un paio d'anni al carcere dell'Ucciardone di Palermo, nella sezione di massima sicurezza, quella riservata ai boss.\nUcciso l'antivigilia di Natale da due killer a Palma, una frazione di Trapani, davanti alla casa del suocero, presenti la moglie incinta e la figlia di 10 mesi.\nIl delitto fu considerato un avvertimento dei vertici di Cosa Nostra nei confronti del trattamento dei boss nelle carceri.\nAnni dopo un pentito, Francesco Milazzo, rivel\u00f2 che fu ucciso perch\u00e9 aveva sequestrato un bigliettino fatto arrivare in carcere ai boss Mariano Agate, Raffaele Ganci e Giuseppe Graviano.\nPer l'omicidio \u00e8 stato condannato all'ergastolo come esecutore materiale un ex campione di tiro a volo, Vito Mazzara.\nOnorificenze.\nNel 1997 gli \u00e8 stata assegnata la medaglia d'oro al merito civile alla memoria.\nLa Provincia regionale di Trapani dal 2007 ha istituito la borsa di studio \"Giuseppe Montalto\", assegnata ogni anni a parenti di vittime della mafia o di incidenti del lavoro.\nBibliografia.\nAntonio G. D'Errico, Donato Placido, \"Montalto, fino all'ultimo respiro\", Laterza"}
{"id": "1938742", "revid": "287204", "url": "https://it.wikipedia.org/wiki?curid=1938742", "title": "EHF Champions Trophy (pallamano maschile)", "text": "LEHF Champions Trophy era una competizione per club di pallamano, organizzata a partire dal 1979-1980 e fino al 1983-1984 dalla IHF; dalla stagione 1995-1996 fino all'ultima edizione al monemto disputata e cio\u00e8 quella del 2007-2008 il torneo fu organizzato dalla EHF.\nEra analoga, per rango, alla Supercoppa UEFA di calcio, anche se, a differenza di quest'ultima, non aveva una sede fissa, ma si giocava in casa di uno dei quattro contendenti, che si assumeva l'onere dell'organizzazione.\nIl torneo era a cadenza annuale e vedeva di fronte le squadre vincitrici delle massime competizioni continentali della stagione precedente."}
{"id": "1938768", "revid": "183483", "url": "https://it.wikipedia.org/wiki?curid=1938768", "title": "Aeroporto di Manchester-Cheshire", "text": ""}
{"id": "1938772", "revid": "11959", "url": "https://it.wikipedia.org/wiki?curid=1938772", "title": "Abu al-Qasim az-Zahrawi", "text": ""}
{"id": "1938776", "revid": "986213", "url": "https://it.wikipedia.org/wiki?curid=1938776", "title": "Casimira di Anhalt-Dessau", "text": "Biografia.\nEra figlia di Leopoldo II di Anhalt-Dessau, principe di Anhalt-Dessau dal 1747 al 1751, e di Gisella Agnese di Anhalt-K\u00f6then.\nAveva una gemella, Maria Leopoldina, che nel 1765 venne data in sposa al principe Simone Augusto di Lippe-Detmold.\nIn seguito alla morte della sorella, avvenuta il 15 aprile 1769, suo padre Leopoldo la destin\u00f2 a sostituirla cos\u00ec spos\u00f2 suo cognato il 9 novembre 1769 a Dessau.\nAl marito Maria Leopoldina aveva dato un unico figlio, Leopoldo, destinato ad ereditare il titolo del padre.\nCasimira diede alla luce un altro figlio:\nMor\u00ec nel 1778 e suo marito contrasse un quarto matrimonio nel 1780 con la principessa Cristina Carlotta di Solms-Braunfels dalla quale non ebbe altri figli."}
{"id": "1938784", "revid": "1005847", "url": "https://it.wikipedia.org/wiki?curid=1938784", "title": "Elezioni federali in Germania del 1976", "text": "Le elezioni federali nella Repubblica Federale di Germania del 1976 si tennero il 3 ottobre per il rinnovo del Bundestag.\nSi rec\u00f2 alle urne il 90.7% dei cittadini aventi diritto al voto.\nConseguenze.\nLe elezioni videro lo scontro tra il cancelliere uscente, il socialdemocratico Helmut Schmidt, e il leader cristianodemocratico Helmut Kohl. Nonostante l\"'affaire Guillame\", la coalizione socialisti-liberali si conferm\u00f2 alla guida del paese."}
{"id": "1938785", "revid": "29478", "url": "https://it.wikipedia.org/wiki?curid=1938785", "title": "J\u00falio C\u00e9sar de Mello e Souza", "text": ""}
{"id": "1938788", "revid": "287204", "url": "https://it.wikipedia.org/wiki?curid=1938788", "title": "Snecma Atar", "text": "Snecma Atar \u00e8 una famiglia di motori aeronautici turbogetto a compressore assiale prodotta dall'azienda francese Snecma a partire dall'immediato secondo dopoguerra.\n\u00c8 stato uno dei progetti di turbogetto pi\u00f9 longevi, essendo stato sviluppato e prodotto nelle sue varie versioni per 60 anni.\nStoria del progetto.\nNel tentativo di continuare lo sviluppo e la produzione del motore turbogetto BMW 003, il Ministero dell'Aria del Reich (in tedesco \"Reichsluftfahrtministerium\" o RLM) decise di spostare nel febbraio del 1945 il team di progettisti guidato da Herman \u00d6strich nella citt\u00e0 di Sta\u00dffurt, vicino a Magdeburgo. Parallelamente fu allestita una linea di produzione sotterranea in una miniera di sale vicino alla citt\u00e0 nel tentativo di sfuggire ai bombardamenti alleati sempre pi\u00f9 incalzanti.\nIl 12 aprile 1945, le forze alleate entrarono a Sta\u00dffurt e \u00d6strich nascose gran parte dei documenti tecnici nel locale cimitero. Pochi giorni dopo, li consegn\u00f2 ad un gruppo di dieci ingegneri della Pratt &amp; Whitney arrivati sul posto. La produzione del BMW 003 fu riattivata negli Stati Uniti quasi alla fine del conflitto, mentre la fabbrica sotterranea fu \"ripulita\" dall'esercito statunitense prima della consegna dell'area alle forze sovietiche.\n\u00d6strich ed il suo gruppo furono trasferiti a Monaco per ulteriori interrogatori, e da qui in Inghilterra su richiesta dell'ingegnere della Bristol Engine Company Roy Fedden che al tempo stava lavorando su un progetto di turboelica per un quadrimotore da trasporto. In Inghilterra, \u0150strich fu contattato da agenti segreti francesi del DGER con la proposta di continuare lo sviluppo del BMW 003 in Francia. Le forze armate francesi, infatti, avevano recuperato un certo numero di motori 003 dopo la guerra ed erano interessate ad impiantare una linea di produzione. Anche gli Stati Uniti proposero ad \u00d6strich ed altri ingegneri del gruppo di trasferirsi in USA, ma senza le loro famiglie.\n\u00d6strich decise quindi di accettare la proposta francese, e, a settembre, si insedi\u00f2 presso una unit\u00e0 della Snecma creata nell'ottobre 1945 nelle officine della Dornier di Lindau-Rickenbach sotto contratto con il Ministero dell'Aeronautica francese. Fu presto raggiunto da altri ex ingegneri della BMW e di altre compagnie, formando un gruppo di circa 200 persone che prese il nome di ATAR, acronimo di Atelier technique a\u00e9ronautique de Rickenbach. Il progetto iniziale era basato sul motore BMW 003 sviluppato dalla Germania durante la Seconda guerra mondiale, ma con dimensioni e prestazioni notevolmente aumentate.\nIn ottobre fu completato il disegno preliminare dell'Atar 101 (model R.101), e fu assegnato un contratto di produzione con la clausola che la costruzione degli esemplari sarebbe avvenuta in Francia. A gennaio fu offerto al gruppo un contratto per altri 5 anni, con aumenti di stipendio, facilitazioni per i familiari, riduzioni nelle limitazioni agli spostamenti personali e la possibilit\u00e0 di ottenere la cittadinanza francese. Il contratto fu siglato il 25 aprile del 1946 e i disegni esecutivi del prototipo Atar 101V furono spediti in giugno alla SNECMA per la produzione in serie.\nNegli anni sar\u00e0 poi fatto oggetto di notevoli sviluppi che hanno prodotto una serie di modelli sempre pi\u00f9 potenti. Gli Atar motorizzarono molti degli aerei a getto di prima generazione sviluppati nei primi anni dopo la fine della Seconda guerra mondiale dalle aziende nazionali e le sue versioni successive vennero impiegate per lungo tempo nell'equipaggiare i velivoli militari in forza all'Arm\u00e9e de l'air, tra questi i Vautour, \u00c9tendard, Super \u00c9tendard, Super Myst\u00e8re e diversi modelli del Mirage.\nTecnica.\nIl primo prototipo (Atar 101V), diretta evoluzione del BMW 003, era caratterizzato da un compressore assiale a 7 stadi, da una camera di combustione anulare con 20 iniettori di combustibile ed uno stadio di turbina con 53 palette cave raffreddate con aria proveniente dal compressore, ripiegate e sagomate a partire da lamine di acciaio.\nLe versioni successive videro l'introduzione di stadi aggiuntivi per il compressore e la turbina, l'aumento delle dimensioni e della spinta, e l'impiego di materiali pi\u00f9 resistenti alle alte temperature, quali le superleghe in nichel che via via si andavano diffondendo. Le ultime versioni (sempre pi\u00f9 focalizzate per un impiego su caccia supersonici) portarono a notevoli miglioramenti nel postbruciatore ed all'ugello a geometria variabile, cos\u00ec come all'introduzione di statori a geometria variabile nel compressore.\nVersioni.\nAtar 101.\nLa costruzione del primo motore richiese pi\u00f9 tempo del previsto. Sebbene i primi componenti fossero disponibili gi\u00e0 nel maggio del 1946, un compressore ed una turbina completa non furono resi disponibili prima della met\u00e0 dell'anno successivo. Il primo esemplare gir\u00f2 al banco per la prima volta il 26 marzo del 1948. Con l'introduzione costante di modifiche migliorative, la spinta pass\u00f2 dai 16,46\u00a0kN misurati nelle prove di aprile, ai 21,57\u00a0kN di ottobre grazie all'impiego di acciai resistenti alle alte temperature che consentivano una migliore modellazione aerodinamica e rapporti di compressione pi\u00f9 elevati. Nel gennaio del 1950 furono completati altri esemplari che portarono a raggiungere le 1000 ore complessive di funzionamento ed una spinta di 26,5\u00a0kN, tra le pi\u00f9 alte dei motori coevi. Il BMW 003, che ne costituiva la base di partenza, era in grado di fornire solo 7,6\u00a0kN di spinta, meno di un terzo dell'Atar.\nCon l'Atar 101B il compressore fu modificato con l'aggiunta di ulteriori palette statoriche. Il primo modello B pass\u00f2 la prova di durata delle 150 ore nel febbraio del 1951, generando una spinta di 23,5\u00a0kN. Un primo test in volo fu effettuato il 5 dicembre 1951 su un Dassault Ouragan, mentre dal 27 marzo 1952 fu provato sotto le ali di un Gloster Meteor F.4. Dopo la consegna di un primo lotto di modelli B, fu sviluppato l'Atar 101C, caratterizzato da compressore e camera di combustione migliorati ed una spinta di 27,4\u00a0kN. Con l'Atar 101D fu introdotta una turbina leggermente pi\u00f9 grande costruita utilizzando nuove leghe resistenti alle alte temperature che permisero di aumentare la temperatura in ingresso turbina a 1000 \u00b0C e la spinta a 29,42\u00a0kN. Fu anche rivisto lo scarico che era ora costituito da un lungo tubo che terminava esternamente con due conchiglie parzializzatrici, al posto del precedente cono mobile interno. Con l'aggiunta di uno stadio \"zero\" di compressore si ebbe la versione Atar 101E, dotata di un rapporto di compressione di 4,8:1 ed una spinta di 36,3\u00a0kN.\nL'Atar 101F fu derivato dal modello D con l'aggiunta di un postbruciatore che portava la spinta a 37,3\u00a0kN. La stessa modifica al modello E diede vita all'Atar 101G da 46,11\u00a0kN di spinta. Questi modelli furono provati su un Myst\u00e8re II nell'agosto del 1954, ma furono poi impiegati a partire dal 1956 (nella versione 101G) sul Super Myst\u00e8re, che all'origine installava i Rolls-Royce Avon. La produzione in serie inizi\u00f2 nel 1957 con un contratto per 370 aerei che furono per\u00f2 tagliati a 180 alla luce delle prestazioni del nuovo Dassault Mirage III che aveva appena iniziato le fasi di prove.\nAtar 08 e 09.\nNel 1954 la SNECMA inizi\u00f2 lo studio di un aggiornamento radicale del 101, l'Atar 08. Le dimensioni ed il disegno generale rimanevano simili al 101, ma il nuovo motore era dotato di un compressore a 9 stadi (contro i 7 originari) ed una turbina a 2 stadi pi\u00f9 piccola. Per il rotore del nuovo compressore furono impiegate leghe leggere in magnesio oltre a piccole migliorie che innalzarono il rapporto di compressione a 5,5:1 e la spinta a 42\u00a0kN.\nNel gennaio del 1957 venne provata per la prima volta una versione con un nuovo postbruciatore che fu denominata Atar 09. Successive modifiche introdotte nel modello 09C nel dicembre del 1959, portarono all'impiego nella sezione di scarico di 18 deflettori in luogo della coppia di conchiglie dei primi esemplari. Nella versione 09D l'uso del titanio per la sezione posteriore del postbruciatore e dello scarico consent\u00ec le operazioni continue a Mach 2. Il raffreddamento ad aria delle palette della turbina fu reintrodotto dalla versione 9K.\nDopo uno sviluppo durato 10 anni, con le serie 8 e 9 la famiglia Atar ottenne numerosi successi commerciali, con migliaia di esemplari prodotti per una gran variet\u00e0 di aerei tra cui gli \u00c9tendard ed i Super \u00c9tendard, i caccia Mirage III, Mirage 5 e Mirage F1, il bombardiere Mirage IV ed altri aerei sperimentali.\nSuper Atar.\nNel 1955 il governo francese lanci\u00f2 un programma di studio sulle alte velocit\u00e0 di volo, fino a Mach 3. La SNECMA part\u00ec dal disegno dell'Atar 101, rimpiazzando tutte le parti in lega leggera del compressore con componenti in acciaio, pi\u00f9 resistenti alle alte temperature proprie del volo supersonico, cos\u00ec come furono di nuovo impiegate palette della turbina raffreddate ad aria. Questo motore, denominato M.26, venne provato per la prima volta nel maggio del 1957, fornendo una spinta di 47\u00a0kN senza postbruciatore. Ulteriori miglioramenti portarono all'M.28, che nel settembre del 1958 era in grado di generare una spinta di 52\u00a0kN.\nDa questo progetto nacque il Super Atar da 85\u00a0kN di spinta con postbruciatore. Questa versione era anche dotata di statori del compressore a geometria variabile, ma non raggiunse la fase di produzione perch\u00e9 il velivolo per il quale era stato disegnato (il \"Griffon III\") fu cancellato e la SNECMA interruppe lo sviluppo del Super Atar nel 1960.\nAltri sviluppi.\nDal disegno dell'Atar furono derivati una gran variet\u00e0 di prototipi sperimentali di diverse dimensioni. In particolare l\"'R.104 Vulcain\" (un Atar di dimensioni maggiorate) ed il pi\u00f9 piccolo \"R.105 Vesta\". Entrambe le versioni furono sviluppate in parallelo all'Atar nei primi anni '50 per coprire alcune nicchie di mercato; il Myst\u00e8re IV D per il Vulcain e alcuni disegni sperimentali per il Vesta. Nessuno di questi entr\u00f2 comunque in produzione, dal momento che il progetto del Myst\u00e8re IV D fu cancellato ed il Vesta perse il confronto con il Turbom\u00e9ca Gabizo, anch'esso in seguito abbandonato."}
{"id": "1938791", "revid": "1522738", "url": "https://it.wikipedia.org/wiki?curid=1938791", "title": "Repubblica Democratica di Georgia", "text": "La Repubblica Democratica di Georgia (in georgiano: \u10e1\u10d0\u10e5\u10d0\u10e0\u10d7\u10d5\u10d4\u10da\u10dd\u10e1 \u10d3\u10d4\u10db\u10dd\u10d9\u10e0\u10d0\u10e2\u10d8\u10e3\u10da\u10d8 \u10e0\u10d4\u10e1\u10de\u10e3\u10d1\u10da\u10d8\u10d9\u10d0, Sakartvelos Demokratiuli Respublika) fu uno stato repubblicano esistito tra il 1918 e il 1921 nella regione caucasica.\nConfinava a nord con la Repubblica Popolare del Kuban' e la Repubblica delle Montagne del Caucaso Settentrionale, a sud-est con la Repubblica Democratica di Azerbaigian, a sud con la Prima Repubblica di Armenia e l'Impero Ottomano, a ovest si affacciava sul Mar Nero. Aveva una superficie di circa 107.600\u00a0km\u00b2 (per paragone, l'attuale Georgia ha una superficie di 69.700\u00a0km\u00b2) e una popolazione di 2,5 milioni di abitanti. La capitale era Tbilisi e la lingua nazionale il georgiano.\nProclamata il 26 maggio 1918 a seguito della frammentazione della Federazione Transcaucasica, era guidata dal partito social-democratico menscevico, ed inizialmente era sotto il controllo delle truppe tedesche del barone Friedrich Freiherr Kress von Kressenstein. Dopo lo sgombero di esse e di quelle ottomane dall'Armenia, per occupare i territori lasciati liberi scoppi\u00f2 la guerra georgiano-armena. Una rivolta filo-russa e bolscevica port\u00f2 al conflitto di So\u010di. Gi\u00e0 indebolita da queste lotte intestine, non sopravvisse all'invasione dell'Armata Rossa della RSSF Russa e cess\u00f2 d'esistere il 25 febbraio 1921 quando fu costituita la RSS Georgiana."}
{"id": "1938792", "revid": "125625422", "url": "https://it.wikipedia.org/wiki?curid=1938792", "title": "ThyssenKrupp Blues", "text": "ThyssenKrupp Blues \u00e8 un film documentario del 2008 scritto e diretto da Pietro Balla e Monica Repetto.\nIl documentario \u00e8 incentrato sul tragico incidente del dicembre 2007 che ha causato la morte di sette operai dell'acciaieria ThyssenKrupp a Torino.\n\u00c8 stato presentato alla Mostra del Cinema di Venezia nella sezione Eventi Orizzonti.\nRealizzazione.\nI registi hanno iniziato a girare il film prima dell'incidente del dicembre 2007, con l'intento di filmare le vite di quattro operai torinesi. Dopo l'incidente gli autori hanno scelto di concentrarsi sulla storia di Carlo Marrapodi, operaio della ThyssenKrupp. Due delle altre storie filmate sono state trasmesse su Raitre con il titolo \"Operai\".\nTrama.\nLa storia narra la vicenda di Carlo, ragazzo calabrese che lavorava alla ThyssenKrupp e che \u00e8 scampato al disastro del dicembre 2007 poich\u00e9 quel giorno era di turno nel pomeriggio."}
{"id": "1938800", "revid": "339392", "url": "https://it.wikipedia.org/wiki?curid=1938800", "title": "Bmi (compagnia aerea)", "text": ""}
{"id": "1938810", "revid": "339392", "url": "https://it.wikipedia.org/wiki?curid=1938810", "title": "British Midland", "text": ""}
{"id": "1938811", "revid": "339392", "url": "https://it.wikipedia.org/wiki?curid=1938811", "title": "British Midland Airways Ltd", "text": ""}
{"id": "1938812", "revid": "1442080", "url": "https://it.wikipedia.org/wiki?curid=1938812", "title": "Sky WWE 24/7", "text": "Sky WWE 24/7 \u00e8 stata un'emittente televisiva italiana fruibile in modalit\u00e0 pay per view ai soli abbonati Sky in Italia.\nEssa trasmetteva tutti gli incontri di wrestling del passato del circuito WWE, permettendo la fruizione agli abbonati secondo due modalit\u00e0: l'acquisto del diritto di visione per un giorno o per un mese. L'addebito avviene sulla prima fattura utile.\nIl canale non era sottoscrivibile in modo permanente (a differenza dei canali option). Era visibile sul canale denominato Sky Calcio 14."}
{"id": "1938824", "revid": "85709", "url": "https://it.wikipedia.org/wiki?curid=1938824", "title": "Lago di S.Croce", "text": ""}
{"id": "1938827", "revid": "124630257", "url": "https://it.wikipedia.org/wiki?curid=1938827", "title": "Parma (Ohio)", "text": "Parma \u00e8 una citt\u00e0 degli Stati Uniti della Contea di Cuyahoga, nello Stato dell'Ohio. \u00c8 un sobborgo di Cleveland.\nStoria.\nTra il 1806 e il 1826 era nota come Greenbriar. L'attuale nome si deve a David Long che nel 1826 propose la nuova denominazione di \"Parma\" in onore della citt\u00e0 emiliana di Parma, in quanto \u00abimpressionato dalla grandezza e bellezza\u00bb della citt\u00e0 italiana.\nNel censimento del 2000 la citt\u00e0 contava 83\u00a0861 abitanti, scesi nel 2018 a 78\u00a0751.\n\u00c8 sede dell'eparchia di Parma, eparchia della chiesa greco-cattolica rutena."}
{"id": "1938829", "revid": "767487", "url": "https://it.wikipedia.org/wiki?curid=1938829", "title": "Burn Down the Mission", "text": "Burn Down the Mission \u00e8 una canzone country rock scritta ed interpretata da Elton John; il testo \u00e8 di Bernie Taupin.\nIl testo e la melodia.\nProviene dall'album \"Tumbleweed Connection\" del 1970 (ma appare anche negli album \"17-11-70\" e \"Live in Australia with the Melbourne Symphony Orchestra\" e in numerosi altri live); il testo potrebbe rivelare numerosi significati. La trama pi\u00f9 accreditata pare descrivere una comunit\u00e0 oppressa da uno stato sociale pi\u00f9 ricco: la situazione, gi\u00e0 esasperata, esplode poi in aperta ribellione, fomentata dal narratore (che sembra aver ricevuto una rivelazione). L'obiettivo dei ribelli diventa quindi quello di \"\"incendiare la missione\" (intesa probabilmente nel senso di \"ambasciata\"\"). \nLa melodia ricalca alla perfezione le parole utilizzate: parte con una lenta intro pianistica, per poi accelerare gradualmente, arrivando a possedere nella parte finale un'andatura molto veloce, probabilmente un rimando alla battaglia in corso. Negli ultimi secondi la melodia sembra gradualmente acquietarsi fino a cessare del tutto, forse un rimando alla fine della battaglia e a una possibile sconfitta del ribelle.\nNel librettino della versione rimasterizzata dell'album del 1995, si legge che \"Burn Down The Mission\" \u00e8 una sorta di poemetto epico in chiave moderna.\nCover.\nDel brano esistono parecchie cover, non ultime quella dei Toto (presente nel loro album del 2002 \"Through the Looking Glass\") e di Phil Collins (inserita nell'album \"\")."}
{"id": "1938830", "revid": "938", "url": "https://it.wikipedia.org/wiki?curid=1938830", "title": "Kolonia", "text": "Kolonia \u00e8 la capitale dello Stato di Pohnpei negli Stati Federati di Micronesia. Ubicata nella parte nord dell'isola di Pohnpei, ha una popolazione di circa 6.000 abitanti.\n\u00c8 l'abitato pi\u00f9 popoloso dell'isola Pohnpei nonch\u00e9 il centro commerciale.\nFu fondata dagli spagnoli nel 1887 come centro amministrativo e militare.\nNel 1899, fu occupata dalla Germania e nel 1914 dal Giappone.\nDistrutta dai bombardamenti durante la seconda guerra mondiale, venne completamente ricostruita durante la gestione statunitense, che si \u00e8 conclusa con l'approvazione della costituzione degli Stati Federati di Micronesia tramite il referendum del 1978. \nKolonia non deve essere confusa con Colonia, che \u00e8 la capitale dello Stato di Yap."}
{"id": "1938833", "revid": "1543377", "url": "https://it.wikipedia.org/wiki?curid=1938833", "title": "Tetris Attack", "text": "Tetris Attack \u00e8 un puzzle game sviluppato da Intelligent Systems e pubblicato da Nintendo per Super Nintendo Entertainment System e Game Boy. Fa parte della Serie Puzzle League ed \u00e8 la versione occidentale del giapponese \"Panel de Pon\". Una versione giapponese di Tetris Attack \u00e8 uscita con il nome di per Satellaview.\n\"Tetris Attack\" ha personaggi ed ambientazioni tratti da \"\" e bench\u00e9 usi il nome di \"Tetris\" ha poco a che vedere con il classico gioco russo.\nStoria.\nLa storia si svolge su Yoshi's Island: Bowser ed i suoi tirapiedi hanno lanciato una maledizione su Yoshi ed i suoi amici. Giocando come Yoshi, il giocatore deve liberare i vari amici di Yoshi per poi procedere contro Bowser ed i suoi servi. Durante questa seconda fase, il giocatore pu\u00f2 selezionare il personaggio da impersonare.\nModalit\u00e0 di gioco.\nIn \"Tetris Attack\" il giocatore ha a disposizione una grande griglia in cui si trovano dei blocchi colorati, come in \"Tetris\". A differenza di quest'ultimo, per\u00f2, i blocchi compaiono del basso riempiendo tutta una \"riga\" della griglia. Il giocatore deve rimuovere i blocchi accostandoli tra di loro in righe o colonne di almeno 3 con lo stesso colore. Con il passare del tempo, ci saranno sempre pi\u00f9 blocchi ed il gioco finisce quando questi superano la parte superiore della griglia.\nIl giocatore muove un cursore, con il quale seleziona il blocco decidendo di spostarlo a destra o sinistra (per accostarlo ad un altro blocco). Nel caso sopra il blocco spostato ci fossero altri blocchi, questi \"cadrebbero\" prendendo il posto di quello appena mosso. In questo modo, eliminando pi\u00f9 blocchi contemporaneamente, \u00e8 possibile fare delle combo, ottenendo pi\u00f9 punti.\n\"Tetris Attack\" ha diverse modalit\u00e0:\nDifferenze rispetto a \"Panel de Pon\".\nLa musica di \"Tetris Attack\" \u00e8 basata su \"\", ma con poche eccezioni (lo schermo di titolo ed il game over), i motivi sono arrangiamenti di quelli di \"Panel de Pon\". Le musiche di \"Panel de Pon\" sono, inoltre, incluse dentro la rom di \"Tetris Attack\" ma inaccessibili.\nL'originale musica di \"Panel de Pon\" fu composta da Masaya Kuzume. La musica proveniente da \"Yoshi's Island\" \u00e8 stata curata da Yuka Tsujiyoko.\n\"Tetris Attack\" a differenza di \"Panel de Pon\" usa le password per salvare, ed ha anche dei trucchi per impersonare i boss del gioco. Inoltre la IA di \"Tetris Attack\" \u00e8 maggiore rispetto a quello di \"Panel de Pon\"."}
{"id": "1938836", "revid": "300067", "url": "https://it.wikipedia.org/wiki?curid=1938836", "title": "DeSagana Diop", "text": "Carriera.\nCleveland Cavaliers (2001-2005).\nDiop venne scelto al Draft NBA del 2001 da Cleveland, ma nei 4 anni ai Cavaliers gioca pochissimo.\nDallas Mavericks e parentesi ai New Jersey Nets (2005-2009).\nDallas Mavericks (2005-2008).\nNell'estate 2005 diventa free agent e firma con i Dallas Mavericks dove gioca da riserva di Erick Dampier, ma nei minuti concessigli si dimostra un grande stoppatore e nel suo primo anno ai Mavs chiude con 1,8 stoppate di media a partita.\nUno dei momenti migliori della carriera di Diop \u00e8 stata gara 7 nella finale di Conference del 2006 tra i Dallas Mavericks e i San Antonio Spurs campioni in carica, quando grazie alle sue doti difensive ha messo in seria difficolt\u00e0 Tim Duncan, consentendo ai Mavs di accedere alle NBA Finals; dove perderanno 4-2 contro i Miami Heat, dopo aver vinto le prime due partite della serie.\nNew Jersey Nets (2008).\nNei due anni successivi il rendimento di Diop \u00e8 buono, ma, nel febbraio 2008, assieme a Keith Van Horn, Maurice Ager, Devin Harris e Trenton Hassell finisce ai New Jersey Nets nella trade che porta Malik Allen, Antoine Wright e Jason Kidd a Dallas.\nRitorno ai Dallas Mavericks (2008-2009).\nDopo aver giocato 28 partite con i Nets, alla fine della stagione torna a giocare nei Dallas Mavericks con cui firma un quinquennale con opzione per il sesto anno da 32 milioni di dollari.\nCharlotte Bobcats (2009-2013).\nIl 17 gennaio 2009 viene ceduto via trade per la seconda volta dalla franchigia texana, questa volta agli Charlotte Bobcats. A Dallas arrivano in cambio Matt Carroll e Ryan Hollins. L'avventura di Diop con la franchigia della Carolina del Nord termina nel 2013, al termine del contratto, dato che la squadra non esercita la \"team option\" per l'anno successivo (ovvero il 2013-2014). Con la canotta dei Bobcats Diop ha giocato poco durante i 4 anni, escluso il primo mezzo anno (ovvero quello in cui \u00e8 arrivato dai Dallas Mavericks) in cui ha giocato 41 partite (anche se solo 1 da titolare), negli anni successivi ha giocato molto poco (92 volte in 4 anni, solo 10 volte da titolare di cui 9 al penultimo anno).\nRitorno ai Cleveland Cavaliers, il taglio e il ritiro (2013-2014).\nIl 1\u00ba ottobre 2013 firma un contratto non garantito con i Cleveland Cavaliers, tornando cos\u00ec nella squadra con cui ha debuttato in NBA nel 2001.\nTuttavia il 26 ottobre, poco prima dell'inizio della stagione viene tagliato.\nNel 2014, dopo non essere stato ingaggiato da nessuna squadra, decide di ritirarsi.\nCuriosit\u00e0.\nDeSagana Diop parla 5 lingue: arabo, wolof, inglese, francese e un poco di spagnolo."}
{"id": "1938841", "revid": "170423", "url": "https://it.wikipedia.org/wiki?curid=1938841", "title": "Maurice Ager", "text": "Carriera.\nQuando giocava a Dallas i Mavericks lo cedettero assieme a Trenton Hassell, DeSagana Diop, Keith Van Horn e Devin Harris ai New Jersey Nets in cambio di Jason Kidd, Malik Allen e Antoine Wright."}
{"id": "1938842", "revid": "174925", "url": "https://it.wikipedia.org/wiki?curid=1938842", "title": "Agiografo", "text": ""}
{"id": "1938845", "revid": "125778579", "url": "https://it.wikipedia.org/wiki?curid=1938845", "title": "Bidar", "text": "Bidar (Kannada: \u0cac\u0cc0\u0ca6\u0cb0, Urdu: \u0628\u06cc\u062f\u0627\u0631) \u00e8 una citt\u00e0 dell'India di 172.298 abitanti, capoluogo del distretto di Bidar, nello stato federato del Karnataka. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 17\u00b0 53' 60 N e 77\u00b0 32' 60 E e ha un'altitudine di 614 .\nSociet\u00e0.\nEvoluzione demografica.\nAl censimento del 2001 la popolazione di Bidar assommava a 172.298 persone, delle quali 89.715 maschi e 82.583 femmine. I bambini di et\u00e0 inferiore o uguale ai sei anni assommavano a 24.885, dei quali 12.902 maschi e 11.983 femmine. Infine, coloro che erano in grado di saper almeno leggere e scrivere erano 118.735, dei quali 67.177 maschi e 51.558 femmine.\nStoria.\nBidar divenne capitale del Sultanato di Bahmani nel 1424, quando Ahmad Shan vi trasfer\u00ec la corte.\nMonumenti e luoghi d'interesse.\nForte di Bidar.\nIl forte di Bidar fu costruito nel 1428 da Ahmad Shan ed occupa la cima di una collina, difesa da una doppia cerchia di mura e da un fossato scavato nella roccia.\nTre porte ad arco, di cui una ricoperta con piastrelle ceramiche ed un'altra con una vistosa cupola, conducono alla zona riservata alle residenze reali.\nA sinistra si trova il Rangin Mahal, il palazzo reale costruito da Ali Shah Barid nel XVI secolo. Da notare la sala con colonne lignee originali, che mettono in risalto ai supporti ed agli ornamenti delle travi, e la stanza posteriore con mosaici in ceramica e decorazioni con inserti in madreperla.\nAccanto \u00e8 posta la moschea Solah Khamba, con grandi colonne circolari, costruita nel 1327 durante il periodo Tughlak. Di fronte c'\u00e8 il giardino Lal Bagh, circondato da mura e con al centro una grande peschiera dai bordi lobati.\nPi\u00f9 a sud si trovano il Diwan-i-Am, la sala delle udienze, oramai completamente in rovina ed il Takht Mahal, un portale monumentale con ancora alcune tracce di piastrelle ceramiche esagonali decorate con gli emblemi della tigre e del sole.\nTakthti-i-Kirmani.\nLungo la strada che scende dal forte si trova la porta Takthti-i-Kirmani, costruita nel XV secolo ed abbellita con motivi floreali ed arabeschi.\nMadrasa di Mahmud Gawan.\nLa madrasa si trova a sud della citt\u00e0 e fu costruita anch'essa nel XV secolo. Prese il nome dal primo ministro, famoso per la propria sapienza, che era il vero detentore del potere dello stato.\nA suo tempo la madrasa era una famosa scuola teologica e vantava una ricca biblioteca, piena di manoscritti. Ancora adesso \u00e8 un esempio superbo dell'architettura islamica centro-asiatica; ha portali con quattro archi, posti di fronte a cupole rivolte verso un cortile centrale. Lungo i lati della facciata sono situati i minareti.\nAll'esterno sono ancora visibili mosaici in ceramica, tra cui da segnalare una decorazione calligrafica in colore blu intenso e bianco.\nAshtur.\nAshtur \u00e8 un piccolo villaggio a circa 3\u00a0km a nord-est di Bidar, dove si trova una serie di mausolei dei sultani di Bahmani e della loro corte. Tutte le costruzioni qui presenti riflettono la crescente influenza sia a livello culturale che politico della Persia e delle popolazioni centro-asiatiche durante l'ultimo periodo della dinastia dei Bahmani.\nI principali mausolei presenti nel sito sono:"}
{"id": "1938848", "revid": "287204", "url": "https://it.wikipedia.org/wiki?curid=1938848", "title": "Bellary", "text": "Bellary (in lingua kannada: \"\u0cac\u0cb3\u0ccd\u0cb3\u0cbe\u0cb0\u0cbf\") \u00e8 una citt\u00e0 dell'India di 317.000 abitanti, capoluogo del distretto di Bellary, nello stato federato del Karnataka. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 15\u00b0 9' 0 N e 76\u00b0 55' 60 E e ha un'altitudine di 444 .\nSociet\u00e0.\nEvoluzione demografica.\nAl censimento del 2001 la popolazione di Bellary assommava a 317.000 persone, delle quali 163.082 maschi e 153.918 femmine. I bambini di et\u00e0 inferiore o uguale ai sei anni assommavano a 39.147, dei quali 20.397 maschi e 18.750 femmine. Infine, coloro che erano in grado di saper almeno leggere e scrivere erano 207.348, dei quali 118.362 maschi e 88.986 femmine.\nLuoghi di interesse.\nForte di Bellary.\nIl forte fu costruito da \"Hanumappa Nayaka\", un feudatario dell'Impero Vijayanagara. Nel 1769 fu conquistato da Hyder Ali, sultano del regno di Mysore, che inizi\u00f2 una restaurazione anche con l'ausilio di tecnici francesi."}
{"id": "1938850", "revid": "287204", "url": "https://it.wikipedia.org/wiki?curid=1938850", "title": "Bagalkot", "text": "Bagalkot \u00e8 una citt\u00e0 dell'India di 91.596 abitanti, capoluogo del distretto di Bagalkot, nello stato federato del Karnataka. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 16\u00b0 10' 60 N e 75\u00b0 42' 0 E e ha un'altitudine di 532 .\nSociet\u00e0.\nEvoluzione demografica.\nAl censimento del 2001 la popolazione di Bagalkot assommava a 91.596 persone, delle quali 47.357 maschi e 44.239 femmine. I bambini di et\u00e0 inferiore o uguale ai sei anni assommavano a 11.367, dei quali 6.095 maschi e 5.272 femmine. Infine, coloro che erano in grado di saper almeno leggere e scrivere erano 63.717, dei quali 36.390 maschi e 27.327 femmine."}
{"id": "1938851", "revid": "143542", "url": "https://it.wikipedia.org/wiki?curid=1938851", "title": "Mitografia", "text": "La mitografia, dal greco \u03bc\u03c5\u03b8\u03bf\u03b3\u03c1\u03b1\u03c6\u03af\u03b1 - \"mythografia\", \"scrittura dei miti\" (composto di \u03bc\u03cd\u03b8\u03bf\u03c2 - \"mythos\", \"narrazione\" e \u03b3\u03c1\u03ac\u03c6\u03c9 - \"graph\u014d\", \"scrivere\"), \u00e8 la sistematizzazione erudita e filologico-razionalizzante, non poetica, dei miti.\nOrigini.\nIl mitografo \u00e8, in effetti, colui che descrive e sistematizza, anche in modo rudimentale, i racconti mitici realizzando la stessa opera di rilettura ed evoluzione che effettua l'agiografo nei confronti della storia e delle biografie, agendo sul piano delle leggende e dei miti antichi.\n&lt;br&gt;\nLa tradizione mitografica ha origini antiche, gi\u00e0 nel VII secolo a.C. con la \"Teogonia\" di Esiodo, che si ricollega alla tradizione catalogica e fornisce una sistemazione del patrimonio mitologico per gli autori successivi; in et\u00e0 classica, il genere conosce uno sviluppo legato alla necessit\u00e0 di conoscere e glorificare soprattutto le leggende degli Ioni, prima con Ecateo di Mileto, poi con i Greci continentali Acusilao e Ferecide di Atene.\nSviluppo.\nIl genere conosce un grande sviluppo in et\u00e0 ellenistica, per esempio con il \"romanzo\" mitologico-politico di Evemero, dopo il quale si afferma, almeno a quanto si pu\u00f2 desumere dai frammenti rimasti degli autori di quest'epoca, una tendenza non solo razionalizzante o semplicemente sistematica: la scrittura del mito diventa anche un modo per costituire un serbatoio di storie cui attingere da parte dei poeti, come per i racconti tematici di Partenio di Nicea in et\u00e0 augustea o quelli di metamorfosi di Antonino Liberale in et\u00e0 imperiale, o ancora, una \"palestra\" per spiegare in modo razionale un mito, cercando di storicizzarlo pienamente, come avverr\u00e0, ad esempio, nelle \"Vite\" plutarchee di Teseo e Romolo.&lt;br&gt;\nInfine, proprio per questo, la mitografia si riduce a sistematizzazione a scopo erudito con la \"Biblioteca\" dello Pseudo-Apollodoro: in realt\u00e0, questa tendenza era visibile gi\u00e0 nel \u03a0\u03b5\u03c1\u1f76 \u03d1\u03b5\u1ff6\u03bd di Apollodoro di Atene, che della \"Biblioteca\" e di altri testi consimili funse da modello strutturale ed espositivo. Di questa tipologia erudita, in effetti, si trovano esempi nella letteratura latina di et\u00e0 imperiale, con Igino e Fulgenzio e in quella medievale, soprattutto con la \"Biblioteca\" di Fozio che, pur non essendo mitografia in senso stretto, conserva testimonianze delle evoluzioni del genere."}
{"id": "1938852", "revid": "1013865", "url": "https://it.wikipedia.org/wiki?curid=1938852", "title": "Weno", "text": "Weno \u00e8 una municipalit\u00e0, nonch\u00e9 la capitale dello Stato di Chuuk uno degli Stati Federati di Micronesia. Situata sull'omonima isola ha una superficie di 18.8\u00a0km\u00b2 e 13.856 abitanti. Sede degli uffici amministrativi, \u00e8 dotata di un aeroporto internazionale e numerose strutture alberghiere."}
{"id": "1938853", "revid": "287204", "url": "https://it.wikipedia.org/wiki?curid=1938853", "title": "Bijapur", "text": "Bijapur (o Vijayapur) (kannada: \u0cb5\u0cbf\u0c9c\u0cbe\u0caa\u0cc1\u0cb0) \u00e8 una citt\u00e0 dell'India di 264.807 abitanti, capoluogo del distretto di Bijapur, nello stato federato del Karnataka. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 16\u00b0 49' 60 N e 75\u00b0 42' 0 E e ha un'altitudine di 605 .\nSociet\u00e0.\nEvoluzione demografica.\nAl censimento del 2001 la popolazione di Bijapur assommava a 245.946 persone, delle quali 126.554 maschi e 119.392 femmine. I bambini di et\u00e0 inferiore o uguale ai sei anni assommavano a 31.788, dei quali 16.680 maschi e 15.108 femmine. Infine, coloro che erano in grado di saper almeno leggere e scrivere erano 169.657, dei quali 95.787 maschi e 73.870 femmine.\nStoria.\nDopo la caduta del Sultanato di Bahmani, uno dei nuovi regni che sorsero dalle ceneri fu quello della dinastia dei sultani adil shahi, che fecero di Bijapur la propria capitale, difesa e protetta da imponenti bastioni, con molti dei cannoni originali che si conservano ancora al loro posto originale. Tra questi il \"Malik-i-Maidan\" (Signore della pianura), all'epoca considerato il pi\u00f9 grande cannone di tutta l'India si trova ancora a protezione dell'ingresso ovest.\nLuoghi di interesse.\nIbrahim Rauza.\nIl mausoleo fu inizialmente costruito per la sposa di Ibrahim II; poich\u00e9, per\u00f2, il re mor\u00ec prima di lei, anch'egli fu sepolto qui. \nIl complesso \u00e8 costituito dalla tomba vera e propria ed una moschea, collocate su di un basamento rialzato al centro di un giardino. L'enorme serbatoio attiguo ha preso il nome della sposa, \"Taj Sultana\". I muri della tomba, posti all'interno di una veranda con archi, sono abbelliti con disegni calligrafici e geometrici.\nLa camera funebre ha volta piatta con i lati ricurvi.\nGol Gumbaz.\nL'edificio pi\u00f9 celebre di Bijapur \u00e8 senz'altro il \"Gol Gumbaz\" (\"Cupola rotonda\"); si tratta della monumentale tomba di Muhammad Adil Shan, secondogenito e successore di Ibrahim II.\nLa cupola ha una forma a bulbo ed \u00e8 larga circa 44 m, seconda per grandezza solo alla cupola di San Pietro a Roma, si erge su una base di merli trilobati. Anche i quattro minareti laterali hanno in cima una cupola a bulbo su una base merlata. All'interno della cupola \u00e8 localizzata la \"Whispering gallery\" (Galleria dei bisbigli), cos\u00ec denominata per la sua ottima acustica.\nLa facciata d'ingresso ha al centro un ampio arco con piccole finestre aperte su entrambi i lati.\nIl mausoleo fu terminato nel 1656 ed \u00e8 posto al centro un giardino; sul lato occidentale \u00e8 posta una piccola moschea con cinque archi affiancati da slanciati minareti."}
{"id": "1938854", "revid": "1543377", "url": "https://it.wikipedia.org/wiki?curid=1938854", "title": "Into the Old Man's Shoes", "text": "Into the Old Man's Shoes \u00e8 una canzone scritta ed interpretata da Elton John; il testo \u00e8 di Bernie Taupin.\nDai tipici toni country rock, proviene dalle \"session\" di \"Tumbleweed Connection\", ma nel 1970 non fu inclusa nell'LP, insieme alla versione originale di \"Madman Across the Water\", che poi dar\u00e0 il titolo all'album omonimo. Fece da lato B alla celebre \"Your Song\", realizzata come singolo in Gran Bretagna alla fine del 1970.\nMette in evidenza i quotati session men che lavoravano con Elton in quel periodo, evidentissimi come in tutto l'album \"Tumbleweed Connection\".\nIl brano apparve in numerosi bootleg e raccolte, prima di essere incluso, nel 1995, nella versione rimasterizzata di \"Tumbleweed Connection\"."}
{"id": "1938858", "revid": "287204", "url": "https://it.wikipedia.org/wiki?curid=1938858", "title": "L'uomo dal braccio d'oro", "text": ""}
{"id": "1938859", "revid": "56818", "url": "https://it.wikipedia.org/wiki?curid=1938859", "title": "La rivincita dei Nerds II", "text": ""}
{"id": "1938861", "revid": "287204", "url": "https://it.wikipedia.org/wiki?curid=1938861", "title": "Tulio De Melo", "text": ""}
{"id": "1938864", "revid": "1543377", "url": "https://it.wikipedia.org/wiki?curid=1938864", "title": "Tofol", "text": "Tofol \u00e8 un piccolo villaggio, nonch\u00e9 la capitale dello Stato di Kosrae nella Stati Federati di Micronesia. Situata nella Municipalit\u00e0 di Lelu, oltre a possedere gli uffici amministrativi della nazione, \u00e8 sede del Museo di Stato, ricco di reperti archeologici e foto storiche dell'isola."}
{"id": "1938865", "revid": "15756", "url": "https://it.wikipedia.org/wiki?curid=1938865", "title": "Devin Harris", "text": "Carriera.\nDallas Mavericks (2004-2008).\nUscito dall'Universit\u00e0 del Wisconsin, venne scelto al Draft NBA 2004 dai Washington Wizards, ma venne subito girato ai Dallas Mavericks assieme a Christian Laettner, e a Jerry Stackhouse in cambio di Antawn Jamison. Le regole NBA impedivano alle squadre di cedere scelte al draft per due anni consecutivi, cos\u00ec l'affare venne ritardato, fino a quando i Wizards non hanno selezionato Harris, cedendolo ai Mavericks per completare l'affare. Il progetto dei Mavs era quello di affiancarlo al playmaker All-Star, Steve Nash, ma Nash lasci\u00f2 la squadra da free agent, venendo poi ingaggiato dai Phoenix Suns.\nNella prima stagione realizz\u00f2 una media di 5,7 punti e 2,2 assist a partita. Si classific\u00f2 secondo nelle palle rubate in 48 minuti con 3,15, e nel novembre 2004 vinse il Rookie of the Month.\nNella stagione 2005-06 dimostr\u00f2 un sensibile miglioramento, soprattutto dal punto di vista del punteggio. Il suo minutaggio di conseguenza aument\u00f2, venendogli accordate, da parte di Jeson Terry, maggiori responsabilit\u00e0 nella gestione della palla. La sua abilit\u00e0 principale era la velocit\u00e0, abilit\u00e0 che gli consent\u00ec di venire paragonato ad altre celebri guardie, come il suo amico Dwyane Wade dei Miami Heat e a Leandro Barbosa dei Phoenix Suns. Chiuse la stagione con una media di 9,9 punti e 3,2 assist, migliorando sensibilmente, sia il tiro in sospensione, che la capacit\u00e0 di superare la difesa ed andare a canestro. Sfortunatamente subisce un infortunio verso met\u00e0 stagione, infortunio che lo costrinse a saltare il resto della stagione regolare. Torner\u00e0 solo ai play-off, durante i quali ricopre un ruolo importante nello sconfiggere i grandi rivali dei Mavs, i San Antonio Spurs. Nella storia recente gli Spurs avevano sempre sconfitto i Mavs ai play-off, vincendo per 4-2 i play-off 2003 e per 4-1 i play-off 2001. Harris e i Mavs giungono fino alle NBA Finals 2006 ma vengono sconfitti per 4-2 dai Miami Heat, nonostante gli stessi Mavs fossero andati in vantaggio per 2-0.\nMa nella stagione 2006-07 Avery Johnson, l'allenatore di Dallas, lo promuove a playmaker titolare costringendo alla panchina Jason Terry. Con 10,2 punti, 2,5 assist e 3,7 rimbalzi di media, consente ai Mavs a vincere ben 67 partite nel corso della stagione regolare, per poi essere sconfitti ai play-off dai Golden State Warriors, stagione che li vide piazzarsi all'ottavo posto. L'anno successivo le cifre di Harris ancora miglioraroni, ma, nel febbraio 2008, assieme a Maurice Ager, Trenton Hassell, Keith Van Horn, DeSagana Diop, venne scambiato, per 3 milioni di dollari e due prime scelte, con i New Jersey Nets in cambio di Jason Kidd, Malik Allen e Antoine Wright.\nNew Jersey Nets (2008-2011).\nAl suo debutto con la maglia dei Nets, Harris segn\u00f2 21 punti e 5 assist in poco meno di 21 minuti. Verso la fine della partita veniva acclamato dal pubblico dal grido, \"\"Dev-in Harris! Dev-in Harris !\" \". I primi 5.000 spettatori hanno poi ricevuto la sua maglietta nel corso della successiva partita casalinga contro i San Antonio Spurs. Dopo che i Nets persero i play-off per la prima volta in sette anni, afferm\u00f2 di non essere contento delle sue prestazioni nell'ultima parte della stagione, e di voler lavorare durante l'estate, soprattutto sulla sua assertivit\u00e0 in attacco.\nNonostante l'ambiente fosse diverso, Devin si abitua subito ai New Jersey, cos\u00ec la stagione 2008-09 fu la migliore della sua breve carriera. Il 7 novembre 2008, al debutto stagionale con i Detroit Pistons, realizza infatti un \"career-high\" di 38 punti contro l'All-Star Allen Iverson. Si migliora ulteriormente il 30 novembre 2008 con 47 punti, segnandone 21, sia nella prima met\u00e0 di gara, che nel quarto contro i Phoenix Suns, nella prima vittoria dei Nets con i Suns fin dal 1993. Il 19 dicembre 2008 nella prima partita dei Mavs all'Izod Center dei Nets dalla sua cessione, mette a segno una strepitosa prestazione con 41 punti e un season-high di 13 assist, mentre il giocatore per cui essenzialmente era stato scambiato, Jason Kidd, non aveva giocato. Verso la fine della partita i tifosi dei Nets iniziarono a intonare, \"Grazie Cuban\". Visti i risultati ottenuti nella sua prima stagione ai New Jersey, il 29 gennaio 2009 venne convocato per l'All-Star Game di Phoenix. Il 23 febbraio 2009 segna un tiro da met\u00e0 campo contro i Philadelphia 76ers tirando da 14 metri permettendo ai Nets di vincere 98-96.\nIn una manovra di riduzione dei costi i Nets cedono lo stesso giorno del Draft 2009 l'altro leader della squadra, Vince Carter, promuovendo di fatto Harris a capitano della squadra. Ma Harris salta gran parte della stagione a causa degli infortuni alla spalla e alla caviglia, tra cui la disastrosa partenza di 0-18 della squadra. Senza il suo gioco la prestazione della squadra fu nettamente inferiore rispetto all'anno precedente. Al fine di ridurre il rischio di infortunio, Harris, su richiesta del suo allenatore Avery Johnson nel corso dell'estate 2010, partecipa a un programma di allenamento con i pesi, riuscendo ad aggiungere sia 15\u00a0kg di muscoli, che lavorando sulla difesa con Tim Grover.\nUtah Jazz (2011-2012).\nIl 23 febbraio 2011 venne ceduto agli Utah Jazz insieme a Derrick Favors, per 3 milioni di dollari e a due scelte al Draft, in cambio di Deron Williams. Con i Jazz disput\u00f2 complessivamente 80 partite, tenendo buone medie, soprattutto per quanto riguarda i punti.\nAtlanta Hawks (2012-2013).\nL'11 luglio 2012 venne ceduto agli Atlanta Hawks in cambio di Marvin Williams. \nRitorno a Dallas (2013-2018).\nNel luglio 2013 firm\u00f2 con i Dallas Mavericks, facendo cos\u00ec ritorno nella squadra che lo lanci\u00f2 nella NBA, ma il suo contratto fu in seguito rescisso a causa della nuova operazione a cui dovette sottoporsi per l'infortunio al dito del piede. Il proprietario dei Mavericks, Mark Cuban, dichiar\u00f2 tuttavia di volersi riunire con Harris, affermando che sarebbe tornato con un contratto modificato. Il 31 luglio 2013 firm\u00f2 con i Mavs un contratto annuale per i veterani al minimo salariale, di 1,3 milioni di dollari. Il 18 gennaio 2014 fece il suo debutto stagionale con i Mavs, contro i Portland Trail Blazers, realizzando 6 punti e 2 assist, ma la sua squadra sub\u00ec in quell'occasione una sconfitta per 127-111.\nParentesi ai Denver Nuggets (2018).\nL'8 febbraio 2018 i Dallas Mavericks cedettero (per la seconda volta e sempre via trade in febbraio come nel 2008) Harris ai Denver Nuggets in una trade a 3 squadre in cui furono coinvolti anche i New York Knicks in cui Emmanuel Mudiay and\u00f2 ai Knicks, mentre Doug McDermott and\u00f2 a giocare nei Mavericks. A Denver da play di riserva non sfigura disputando 27 partite (tutte da subentrante) tenendo di media 8,2 punti.\nSecondo ritorno a Dallas (2018-2019).\nAlla fine della stagione rimane free agent e l'8 agosto 2018 torna di nuovo ai Dallas Mavericks siglando un contratto annuale al minimo da 2,4 milioni complessivi con la franchigia texana.\nVita privata.\nNel 2013 convola a nozze con Meghan Allen.\nIl 20 ottobre 2017 suo fratello muore in un incidente stradale. Pochi giorni dopo, la stella dei Golden State Warriors (oltre che 2 volte MVP della Regular Season) Stephen Curry espresse la sua solidariet\u00e0 al nipote di Harris."}
{"id": "1938874", "revid": "729019", "url": "https://it.wikipedia.org/wiki?curid=1938874", "title": "Conquista omayyade del Nordafrica", "text": "La conquista omayyade del Nordafrica continu\u00f2 il secolo della rapida espansione araba e musulmana che segu\u00ec la morte di Maometto avvenuta nel 632. Nel 640 gli Arabi controllavano la Mesopotamia, avevano invaso l'Armenia, e avevano appena concluso la conquista militare della Siria bizantina, che faceva parte dello stato romano da pi\u00f9 di sette secoli. Damasco era la capitale del califfato, e alla fine del 641 tutto l'Egitto era in mano araba. Nel 642, con l'annichilimento di ci\u00f2 che restava dell'esercito persiano sasanide nella Battaglia di Nihaw\u0101nd (Nehawand) nel 642, la conquista della Persia sasanide era essenzialmente conclusa.\nFu a questo punto che gli Arabi decisero di inviare spedizioni militari in Nordafrica, che era in mano bizantina (ed era anch'essa in mano romana da pi\u00f9 di sette secoli), aggredendo l'esarcato d'Africa. La prima spedizione part\u00ec dall'Egitto, e la guerra che ne segu\u00ec dur\u00f2 per anni, terminando con un'ulteriore espansione del dominio dell'Islam. Nel 644, a Damasco Uthman ibn Affan succedeva ad Omar ibn al-Khattab. Durante i dodici anni del suo regno Armenia, Cipro, e l'intero Iran sarebbero diventati province del nascente impero islamico; Afghanistan e Nord Africa avrebbero subito ripetute invasioni; infine, le scorrerie marinaresche avrebbero interessato il Mediterraneo da Rodi alla penisola iberica, oltre a sconfiggere la flotta bizantina nella sua parte pi\u00f9 orientale.\nLe fonti per una storia dell'invasione.\nNel leggere i resoconti che seguono occorre tener presente che non esistono fonti contemporanee alla conquista, in particolare degli eventi che accaddero al di fuori dell'Egitto. I resoconti pi\u00f9 antichi che ci sono pervenuti sono di Ibn Abd al-Hakam, al-Baladhuri e Ibn Khayy\u0101t, tutti risalenti al IX secolo, cio\u00e8 200 anni dopo l'inizio delle invasioni, e non sono particolarmente dettagliati. Per il pi\u00f9 ricco di informazioni, la \" Storia della conquista d'Egitto, Nord Africa e Spagna\", di Ibn \u02bfAbd al-H\u0101kam, Brunschvig ha efficacemente dimostrato che pi\u00f9 che per motivi storici esso fu scritto per illustrare la scuola malikita, tanto che alcuni degli eventi descritti non hanno probabilmente realt\u00e0 storica. A partire dell'XI secolo, i sapienti di Qayrawan redassero una nuova storia dell'invasione, completata da al-Raqiq. Essa fu interamente riportata, talvolta con interpolazioni, da autori pi\u00f9 tardi, diventando definitiva intorno al XIV secolo con autori come Ibn Idhari, Ibn Khaldun e al-Nuwayri. Differisce dalle prime versioni non solo per la maggiore accuratezza, ma anche in quanto fornisce resoconti conflittuali degli eventi. Si tratta comunque della fonte pi\u00f9 conosciuta, e viene perci\u00f2 riportata in appresso, malgrado la perdurante controversia sulla qualit\u00e0 delle differenti versioni. Per maggiori informazioni, si vedano i lavori citati di Brunschvig, Mod\u00e9ran and Benabb\u00e8s, tutti fautori delle prime versioni, e Siraj, che viceversa sostiene le pi\u00f9 tarde.\nPrima invasione.\nLa prima invasione dell'Africa bizantina ordinata dal secondo califfo Omar ibn al-Khattab venne lanciata nel 647. Partito da Medina, Arabia, l'esercito arabo di 20.000 soldati venne raggiunto a Menfi, Egitto, da altri 20.000 soldati e condotto nel bizantino Esarcato d'Africa da Abd Allah ibn Sa'd. La Tripolitania (odierna Libia occidentale) fu occupata. Il Conte Gregorio, il governatore locale bizantino, si era reso indipendente dall'Impero bizantino in Nord Africa, riun\u00ec le sue truppe e tent\u00f2 di opporsi all'invasione araba ma venne sconfitto nella battaglia di Sufetula, una citt\u00e0 a 150 miglia a sud di Cartagine. Con la morte di Gregorio il resto del Nord Africa si arrese agli Arabi, accett\u00f2 di pagare tributi, e divenne stato vassallo dei musulmani. L'esercito arabo ritorn\u00f2 in Egitto nel 648. La campagna era durata solo quindici mesi.\nTutte le guerre di conquista musulmane vennero tuttavia interrotte da una guerra civile tra fazioni arabe rivali che caus\u00f2 l'assassinio del Califfo Uthman ibn Affan nel 656. Egli venne sostituito da \u02bfAli b. Ab\u012b \u1e6c\u0101lib, che venne a sua volta ucciso nel 661. Con l'assassinio di \u02bfAli b. Ab\u012b \u1e6c\u0101lib, finisce il califfato elettivo e inizi\u00f2 la dinastia omayyade; il Califfo Mu\u02bf\u0101wiya cominci\u00f2 a consolidare l'impero dal lago Aral all'Egitto. Nomin\u00f2 un governatore in Egitto a al-Fustat, creando in tal modo un secondo centro di potere che avrebbe espresso il suo peso nei successivi due secoli. In seguito lanci\u00f2 ulteriori guerre di conquista, effettuando incursioni in Sicilia e attaccando l'Anatolia nel 663. Nel 664 Kabul (nella regione che poi costituir\u00e0 l'Afghanistan), cadde in mano araba.\nSeconda invasione.\nIn seguito tra il 665 e il 689 venne combattuta una nuova guerra in Nordafrica.\nInizi\u00f2, secondo Will Durant, per proteggere l'Egitto \"da un attacco da parte della bizantina Cirene\". Cos\u00ec \"un esercito di 40.000 musulmani avanz\u00f2 attraverso il deserto verso Barca, la prese, e si diresse nelle vicinanze di Cartagine.\" Nel corso dell'avanzata un esercito di 30.000 Bizantini venne sconfitto.\nIn seguito arriv\u00f2 in Africa un esercito di 10.000 Arabi condotto dal generale arabo \u02bfUqba b. N\u0101fi\u02bf e accresciuto da migliaia di altri soldati. Partendo da Damasco, l'esercito arriv\u00f2 in Nordafrica e nel 670 la citt\u00e0 di Qayrawan (a circa 160 chilometri a sud della moderna Tunisi) venne scelta come rifugio e base per ulteriori operazioni. Sarebbe poi diventata la capitale della provincia islamica d'Ifriqiya, che si sarebbe estesa sulle regioni costiere delle odierne Libia, Tunisia e Algeria occidentale.\nIn seguito, come racconta Edward Gibbon, il temerario generale \"si diresse nel cuore del paese, attravers\u00f2 il deserto - in cui in futuro sarebbero state erette le citt\u00e0 di Fez e di Marrakesh - e penetrarono fino alle sponde dell'Atlantico e ai confini col grande deserto\". Nella sua conquista del Maghreb (Nordafrica occidentale) prese la citt\u00e0 costiera di Bugia cos\u00ec come Tingi, che sarebbe diventata Tangeri, impadronendosi cos\u00ec di quella che era stata la provincia romana di Mauretania Tingitana.\nMa qui venne fermato e parzialmente respinto. Luis Garcia de Valdeavellano scrive:\nMa, come scrive Gibbon di \u02bfUqba, \"questo Alessandro maomettano, che ambiva a nuovi mondi, non fu capace di preservare le sue recenti conquiste per la generale defezione dei sudditi greci e africani, finendo con l'essere richiamato dalle sponde dell'Atlantico\". Le sue forze vennero mandate a sedare una rivolta. Ma in una battaglia venne circondato dagli insorti e ucciso.\nIn seguito, aggiunge Gibbon, \"il terzo generale o governatore d'Africa, Zubayr, si volle vendicare e incontr\u00f2 il fato del suo predecessore. Sconfisse gli indigeni in molte battaglie ma venne definitivamente sconfitto da un potente esercito, che Costantinopoli aveva mandato a difesa di Cartagine.\"\nNel frattempo, una nuova guerra civile era scoppiata in Arabia e Siria. Caus\u00f2 la rapida successione di quattro califfi in cinque anni (dalla morte di Mu\u02bf\u0101wiya nel 680 fino all'ascesa al trono di \u02bfAbd al-Malik nel 685) e termin\u00f2 solo nel 692 con la morte dell'anti-califfo suo avversario: \u02bfAbd All\u0101h ibn al-Zubayr\nTerza invasione.\nLa fine della guerra civile permise al califfo di riprendere la guerra di conquista del Nord Africa che ricominci\u00f2 con la riconquista di Ifriqiya. Gibbon scrive:\nMa l'Impero Bizantino rispose inviando da Costantinopoli nuove truppe in Africa, a cui si aggregarono soldati e navi provenienti dalla Sicilia e un potente contingente di Visigoti provenienti dalla Spagna. Essi costrinsero l'esercito arabo a ritirarsi a Qayrawan. Allora, scrive Gibbon, \"i Cristiani sbarcarono, e i Cartaginesi inneggiarono alle insegne della croce, ma l'inverno venne scioccamente sprecato in un sogno di vittoria e riconquista\".\nLa primavera successiva, tuttavia, gli Arabi lanciarono un assalto per terra e per mare, costringendo i Bizantini e i loro alleati a evacuare Cartagine. La citt\u00e0 venne incendiata, e l'area dove sorgeva Cartagine rimase disabitata per i successivi due secoli. Un'altra battaglia fu combattuta presso Utica e gli Arabi furono ancora vittoriosi, costringendo i Bizantini a lasciare quella parte di Africa per sempre.\nPoco dopo per\u00f2 scoppi\u00f2 una ribellione berbera contro gli Arabi. Gibbon - nel suo tipico stile alquanto viziato da una visione orientalista - scrive:\nCinque anni passarono prima che Hassan ricevesse truppe fresche dal califfo. Nel frattempo la popolazione delle citt\u00e0 del Nord Africa non ne poteva pi\u00f9 dei saccheggi dei Berberi. Per questo Hassan venne accolto come un liberatore al suo ritorno. Gibbon scrisse che \"gli amanti d'una societ\u00e0 civile cospirarono contro i selvaggi e la profetessa (Kahina) di quei territori fu uccisa nel primo scontro armato\".\nNel 698 gli Arabi avevano strappato la maggior parte del Nord Africa ai Bizantini. L'area venne divisa in tre province: l'Egitto con il suo governatore ad al-Fustat, l'Ifriqiya con il suo governatore a Qayrawan e il Maghreb al-Aqsa (moderno Marocco) con il suo governatore a Fez.\nMusa ibn Nusayr, un valoroso generale yemenita, fu creato governatore dell'Ifriqiya e gli venne affidato il compito di sedare una rinnovata ribellione berbera e di diffondere il messaggio dell'Islam. Musa e i suoi due figli riuscirono nell'impresa, catturando 300.000 prigionieri, 60.000 dei quali furono la quota inviata al califfo. Questi vennero venduti come schiavi e i proventi delle vendite finirono nelle casse dello Stato. Altri 30.000 prigionieri vennero costretti a arruolarsi nell'esercito arabo.\nMusa, per affrontare la flotta bizantina, costru\u00ec una sua flotta che riusc\u00ec nell'impresa di conquistare le isole di Ibiza, Maiorca e Minorca. Avanzando nel Maghreb, le sue truppe presero Algeri nel 700.\nCompletamento della conquista.\nNel 709 tutto il Nord Africa era sotto il controllo del Califfato arabo, con l'unica possibile eccezione di Ceuta, sul versante africano delle Colonne d'Ercole. Afferma infatti Gibbon: \"A quell'epoca come oggi, i Re di Spagna possedevano la fortezza di Ceuta (...) Musa, al culmine del suo trionfo, venne comunque respinto da quelle mura, per il coraggio e la sagacia del Conte Giuliano, il generale dei Goti\".\nAltri storici, per\u00f2, assumono invece che Ceuta rappresentasse l'ultimo avamposto bizantino in Africa, e che Giuliano, che gli arabi chiamavano Ilyan, fosse un esarca bizantino, o forse un governatore. Valdeavellano offre un'altra interpretazione: \"come appare pi\u00f9 verosimile, egli poteva essere un berbero a capo della trib\u00f9 cattolica di Gomera\". In ogni caso, essendo un abile diplomatico addentro alla politica di Berberi, Arabi, e Visigoti, Giuliano potrebbe essersi arreso a Musa in modi tali da poter conservare il suo titolo. A quell'epoca, la popolazione di Ceuta comprendeva molti rifugiati visigoti, a causa di una guerra civile scoppiata in Hispania. Tra essi vi erano la famiglia e i seguaci del precedente re, Witiza, oltre a cristiani ariani in fuga dalle conversioni forzate alla Chiesa visigota, cattolica, ed ebrei scampati alle persecuzioni. Forse furono proprio costoro, per tramite del conte Giuliano, a fare appello ai musulmani per rovesciare Roderico, il nuovo re dei Visigoti. Per Gibbon, infatti, Musa ricevette un inatteso messaggio da Giuliano, \"che offriva il suo posto, s\u00e9 stesso e la sua spada\" al capo musulmano in cambio del suo aiuto nella guerra civile visigota. Sebbene quelle di Giuliano \"fossero tenimenti vasti, e i suoi seguaci arditi e numerosi\", costui \"aveva poco da sperare e molto da temere dal nuovo regno\". \nSoprattutto, era troppo debole per contrastare da solo Roderico. Perci\u00f2, cerc\u00f2 l'aiuto di Musa. Per costui, Giuliano. \"grazie al suo potere in Mauritania e al-Andalus, possedeva le chiavi del regno di Spagna\". Cos\u00ec, il generale musulmano ordin\u00f2 diversi raid contro le coste meridionali della penisola iberica nel corso del 710. Nella primavera dello stesso anno, Tariq ibn Ziyad, uno schiavo berbero liberato divenuto generale musulmano, aveva conquistato Tangeri. Venne quindi nominato da Musa governatore della citt\u00e0, e rafforzato con un esercito di 1700 uomini. L'anno successivo, 711, Musa lo invi\u00f2 ad invadere l'Hispania. Partito da Ceuta su naviglio fornitogli dal Conte Giuliano, Tariq piomb\u00f2 sulla penisola, sconfiggendo Roderico e conquistando la sua capitale, Toledo. Insieme ai suoi alleati, Tariq prese anche Cordova, \u00c9cija, Granada, Malaga, Siviglia, e altre citt\u00e0. Facendo questo, pi\u00f9 che prendere partito nella guerra visigota Tariq stava conquistando l'Iberia per l'Islam. A maggior ragione, chiariva al di l\u00e0 di ogni dubbio che Ceuta, l'ultima fortezza cristiana in Africa, faceva ormai parte dell'Impero Arabo. Cos\u00ec, la conquista islamica della penisola iberica portava a compimento la conquista islamica del Nord Africa."}
{"id": "1938875", "revid": "599013", "url": "https://it.wikipedia.org/wiki?curid=1938875", "title": "Trenton Hassell", "text": "Carriera.\nQuando giocava a Dallas venne scambiato assieme a Devin Harris, Keith Van Horn, Maurice Ager e DeSagana Diop con i New Jersey Nets e in cambio arrivarono a Dallas Jason Kidd, Antoine Wright e Malik Allen."}
{"id": "1938876", "revid": "938", "url": "https://it.wikipedia.org/wiki?curid=1938876", "title": "Colonia (Yap)", "text": "Colonia \u00e8 la capitale dello Stato di Yap, degli Stati Federati di Micronesia.\nLa municipalit\u00e0 conta 3.126 abitanti (2010), una superficie di 11\u00a0km\u00b2 ed \u00e8 situata sull'isola di Yap (omonimo distretto amministrativo e municipalit\u00e0). Oltre a possedere alcune strutture alberghiere, \u00e8 servita dall'unico aeroporto dello Stato. Non va confusa con Kolonia, la capitale dello Stato di Pohnpei.\nRull \u00e8 il nome della municipalit\u00e0 dove si trova Colonia."}
{"id": "1938878", "revid": "56620", "url": "https://it.wikipedia.org/wiki?curid=1938878", "title": "Veleno d'inchiostro", "text": "Veleno d'inchiostro (in tedesco \"Tintenblut\", letteralmente \"Sangue d'inchiostro\") \u00e8 un romanzo fantasy per ragazzi scritto da Cornelia Funke, secondo libro della trilogia del \"Mondo d\u2019inchiostro\".\nTrama.\n\u00c8 passato un anno dalle vicende di Cuore d'Inchiostro, ma non passa giorno in cui Meggie non pensi al libro e ai personaggi che ne sono scaturiti. Resa, la madre di Meggie, \u00e8 tornata, ma non ha pi\u00f9 la voce. Il mangiafuoco Dita di Polvere, invece, non vede l'ora di poter ritornare nella sua storia; e ci riesce quando trova un lettore disonesto di nome Orfeo, disposto a rimandarlo indietro. Quest'ultimo, d'accordo con Basta e Mortola, fa in modo di abbandonare Farid per ottenere il libro \"Cuore d'inchiostro\" posseduto dal mangiafuoco. Ben presto il ragazzo convince Meggie a leggere per lui in modo da poter raggiungere Dita di Polvere ed avvertirlo del pericolo di Basta, oltre che a ritornare ad essere il suo apprendista. Questa volta, Meggie capisce come fare per trasportare s\u00e9 stessa ed il ragazzo nel libro.\nImprovvisamente Mortola, Basta e Orfeo appaiono a casa di Elinor e fanno prigionieri Mortimer, Resa e Dario, mentre Meggie e Farid non sanno cosa succede nel loro mondo. Orfeo spedisce Basta, Mortola, Mortimer e Resa in \"Cuore d'inchiostro, \"dove subentreranno moltissimi nuovi personaggi.\nResa recupera la voce, poi lei e Mortimer si nascondono insieme ai girovaghi briganti del Principe Nero e scoprono che il misterioso fuorilegge che aiuta i poveri nelle ballate popolari, \u201cGlandarius\u201d, altri non \u00e8 che Mo, miracolosamente sopravvissuto dopo essere stato ferito dallo schioppo di Mortola. Il malvagio Testa di Serpente, il sovrano dell'altra parte del regno, \u00e8 sulle tracce di Glandarius ed intende impiccarlo. Mo e Resa vengono catturati e Mortimer non riesce a scappare proprio a causa della ferita. Testa di Serpente gli chiede di rilegare il Libro Vuoto, che dovrebbe portare il possessore all'immortalit\u00e0 (l'idea era stata di Meggie, che aveva ordito un piano per ucciderlo, ma Testa di Serpente l'aveva scoperto ed aveva ribaltato il piano contro di loro), ma Mortimer inventa un modo per distruggerlo lentamente senza che il tiranno se ne accorga..\nVengono liberati, ma nella foresta li attender\u00e0 un'imboscata, di cui capo \u00e8 Basta, e qualcuno ci rimetter\u00e0 la vita.\nTrasposizione cinematografica.\nAll'uscita nel 2008 di \"Inkheart - La leggenda di cuore d'inchiostro\" si era annunciato l'inizio delle riprese per i successivi sequel, ma alla rivelazione al botteghino i progetti sono stati sospesi. Infatti il primo dei tre film ha guadagnato poco pi\u00f9 di 70 milioni di dollari in tutto il mondo."}
{"id": "1938880", "revid": "36426", "url": "https://it.wikipedia.org/wiki?curid=1938880", "title": "Mausoleo di Cecilia Metella e Castrum Caetani", "text": ""}
{"id": "1938882", "revid": "94647", "url": "https://it.wikipedia.org/wiki?curid=1938882", "title": "Per me...e la mia gente", "text": ""}
{"id": "1938889", "revid": "729019", "url": "https://it.wikipedia.org/wiki?curid=1938889", "title": "Everett \u00c1lvarez", "text": "Biografia.\n\u00c8 stato un \"Commander\" della Marina americana che ha subito uno dei pi\u00f9 lunghi periodi come un prigioniero di guerra (POW, dall'inglese \"Prisoner of War\") nella storia americana. Egli \u00e8 stato recluso nel Vietnam del Nord per otto anni, diventando il secondo prigioniero di guerra della storia americana.\n\u00c1lvarez era nipote di immigrati provenienti dal Messico. Era entrato a far parte della Marina Militare degli Stati Uniti nel 1960 ed era stato selezionato per l'addestramento come pilota. Il 5 agosto 1964, l'aereo dell'allora sottotenente di vascello (LTJG) \u00c1lvarez, uno \"Skyhawk\", venne abbattuto nel corso dell'operazione \"Pierce Arrow\", collegata a quello che fu poi conosciuto come \"Incidente del Golfo del Tonchino\". Catturato dai nordvietnamiti, fu imprigionato nella H\u1ecfa L\u00f2 Prison (sarcasticamente denominata dai suoi compagni di prigionia \"the Hanoi Hilton\"), nella quale egli fu brutalmente picchiato e torturato. \nDopo il suo ritorno negli Stati Uniti nel 1973, Alvarez ha deciso di rimanere in Marina, andando in pensione come comandante dal 1980. \u00c1lvarez \u00e8 coautore di due libri, la storia della sua esperienza come prigioniero di guerra e di un codice di condotta.\n\u00c1lvarez \u00e8 accreditato come famoso membro di Toastmasters International.\nOnorificenze.\nIn suo onore sono stati intitolati un parco a Santa Clara, California e un ufficio postale nella Contea di Montgomery nel Maryland. Inoltre gli sono state conferite le seguenti medaglie:"}
{"id": "1938891", "revid": "36426", "url": "https://it.wikipedia.org/wiki?curid=1938891", "title": "Castrum Caetani", "text": ""}
{"id": "1938895", "revid": "112860605", "url": "https://it.wikipedia.org/wiki?curid=1938895", "title": "Madman Across the Water (brano musicale)", "text": "Madman Across the Water \u00e8 una canzone scritta ed interpretata da Elton John; il testo \u00e8 di Bernie Taupin. Proviene dall'omonimo album \"Madman Across the Water\" del 1971.\nIl testo e la melodia.\nIl testo potrebbe avere numerosi significati, ma possiede anche delle parti oscure. Il titolo della canzone significa letteralmente \"Pazzo sull'acqua\", e il protagonista effettivamente sembra esserlo, come si nota nei primi versi. Poi, per\u00f2, si lascia andare a delle riflessioni dal significato oscuro, che potrebbero essere ricondotte a particolari descrizioni della societ\u00e0 umana. La melodia segue il filone del testo, ha una lunga parte strumentale e gli accordi di chitarra e pianoforte della intro sono ripetuti sovente e ossessivamente. Sono messi in evidenza quotati session men: Rick Wakeman, il chitarrista Chris Spedding, il batterista dei Pentangle Terry Cox, il bassista Herbie Flowers e Diana Lewis al sintetizzatore. \u00c8 considerato un brano di altissimo livello (come tutto l'album di provenienza) da larga parte della critica.\nLa versione del 1970.\nIl brano era stato precedentemente registrato durante le \"session\" di \"Tumbleweed Connection\" (per poi essere escluso dall'album); questa versione era molto pi\u00f9 lunga e metteva in evidenza Mick Ronson alla chitarra. \n\u00c8 stata anche menzionata un'altra versione acustica, che mette in evidenza il chitarrista folk Michael Chapman.\nLa registrazione con Ronson fu distribuita ufficialmente nel 1991, su \"Rare Masters\".\nCover.\nLa canzone ha ricevuto alcune cover, particolarmente degna di nota quella di Bruce Hornsby, inserita nel tribute album \"\"."}
{"id": "1938896", "revid": "93556", "url": "https://it.wikipedia.org/wiki?curid=1938896", "title": "Carabiniere (F 581)", "text": "La fregata Carabiniere della classe Alpino \u00e8 stata tra le prime navi costruite per la Marina Militare Italiana nel dopoguerra, entrando in servizio alla fine degli anni sessanta. Armata con 6 cannoni da 76/62mm MMI della Oto Melara, e un elicottero AB212 in versione ASW, aveva anche una forte componente imbarcata antisommergibile con 2 lanciasiluri tripli MK 32 per siluri da 324mm e 1 mortaio \u201cMenon\u201d.\nLe pinne stabilizzatrici antirollio in dotazione permettevano l'impiego degli elicotteri e delle armi anche in condizioni meteorologiche avverse e la propulsione tipo CODAG con due turbine a gas Tosi-Metrovic permetteva buoni spunti di velocit\u00e0 oppure una navigazione economica, a seconda delle circostanze.\nCostruzione.\nLa nave fu costruita nel cantiere navale di Riva Trigoso col nome di \"Climene\", ma durante la fase di costruzione nel giugno 1965 venne ribattezzata \"Carabiniere\".\nServizio.\nLa nave \u00e8 stata inquadrata nel 1\u00ba Gruppo Navale d'Altura della I Divisione Navale, nella base di La Spezia. Il loro compito operativo delle unit\u00e0 di questa classe era quello di scoperta, localizzazione e distruzione di sommergibili, protezione di convogli e forze navali dalla minaccia subacquea, scorta ravvicinata antisommergibile, antiaerea e antinave.\nNel 1973 la nave venne impiegata anche in una crociera estiva come nave scuola in favore degli Allievi del 1\u00ba anno di Corso dell'Accademia di Livorno. In quell'estate, in seguito all'indisponibilit\u00e0 dell'Amerigo Vespucci, a causa del protrarsi dei lavori di manutenzione, la crociera estiva degli Allievi del 1\u00ba anno di Corso venne riprogrammata con itinerari differenti, sparpagliati a rotazione su quattro navi di squadra: Etna, Doria, Impavido e Carabiniere. Il Carabiniere, al comando del Capitano di fregata Mariotti, insieme all'Impavido, al comando del Capitano di vascello Pirozzi, nel corso della crocier\u00e0 effettu\u00f2 visite a Taranto, Suda, Sebastopoli, Odessa, Istanbul, Portoferraio.\nIl \"Carabiniere\" dopo avere svolto per circa un quarto di secolo attivit\u00e0 di squadra, dal 1\u00ba aprile 1992 \u00e8 stata posto alle dipendenze di Maridipart La Spezia e sottoposto ad un ciclo di grandi lavori, terminati il 31 dicembre 1994 che hanno comportato lo sbarco di cinque dei sei cannoni 76/62 e del lanciabombe antisom K 113 Menon per essere destinato a compiti di piattaforma per lo sviluppo dei sistemi di combattimento che la Marina Militare impiegher\u00e0 sulle unit\u00e0 navali di nuova generazione.\nIl \"Carabiniere\" ha rilevato in questo compito Nave Quarto che inizialmente costruita come nave da sbarco si era dimostrata non idonea al compito cui era stata destinata ed era stata adattata a nave esperienze rilevando nel 1975 in tale compito l'Aviere.\nIl Carabiniere ha mantenuto la matricola F 581 pur essendo destinato ad un diverso ruolo. Tra i sistemi sperimentati il sistema VLS A-43, il Sistema antisiluro SLAT, il radar multifunzionale EMPAR (European Multifunction Phased Array Radar) SPY-790 parte integrante del sistema missilistico PAAMS (Principal Anti Air Missile System) che al termine della sperimentazione ha visto il suo impiego sulla Cavour e verr\u00e0 impiegato sulle unit\u00e0 del programma Orizzonte, che \u00e8 stato montato su un traliccio appositamente costruito a poppavia.\nIl ruolo di nave esperienza era stato ricoperto anche dalla precedente unit\u00e0 con il nome , costruita anche questa a Riva Trigoso e varata nel 1938, che venne utilizzato in tale compito a partire dal 1960.\nNave Carabiniere ha ammainato per l'ultima volta la sua bandiera il 19 novembre 2008 nel corso di una cerimonia che si \u00e8 svolta presso la banchina scali dell'Arsenale della Marina Militare di La Spezia.\nLa nave \u00e8 stata demolita presso l'Arsenale di La Spezia.\nNome.\nIl nome dell'unit\u00e0 ricorda l'Arma dei Carabinieri e questa \u00e8 stata la terza unit\u00e0 a portare questo nome. A portare per primo il nome Carabiniere era stato un cacciatorpediniere della Regia Marina costruito a Sestri Ponente e varato nel 1909 che prese parte alla guerra italo-turca e al primo conflitto mondiale, prestando servizio fino al 1925.\nSuccessivamente il nome \u00e8 stato assegnato al gi\u00e0 citato \"Carabiniere\" varato nel 1938 e, dopo la guerra, integrato nella Marina Militare ricevendo in seguito all'entrata dell'Italia nella NATO il distintivo ottico D 551 e che dopo aver lasciato il servizio di squadra nel 1958 venne successivamente utilizzato come nave esperienze a partire dal 1\u00ba dicembre 1960, ricevendo in seguito a tale riclassificazione il nuovo distintivo ottico A 5314; dopo essere stato ritirato dal servizio alla fine del 1964 fu posto in disarmo nel febbraio 1965 e demolito nel 1979.\nCollegamenti esterni.\nUnit\u00e0 Esperienze Tecnologiche Carabiniere "}
{"id": "1938897", "revid": "1410376", "url": "https://it.wikipedia.org/wiki?curid=1938897", "title": "Alba Sasso", "text": "Biografia.\nLaureata in lettere, \u00e8 stata insegnante. \u00c8 stata fra le promotrici della nascita del CIDI, associazione professionale degli insegnanti. Ha ricoperto numerosi incarichi di partito, nel PCI, poi nel PdS e nei DS.\nDeputato per due legislature, ha operato all'interno della commissione cultura della Camera.\nNel maggio 2007 ha lasciato i DS a seguito del IV congresso ed ha aderito a Sinistra Democratica.\nIl 27 aprile 2010 \u00e8 stata nominata assessore con delega al \"Diritto allo studio e alla formazione (Scuola, Universit\u00e0 e Ricerca, Formazione Professionale)\" nella giunta regionale pugliese presieduta da Nichi Vendola."}
{"id": "1938898", "revid": "93556", "url": "https://it.wikipedia.org/wiki?curid=1938898", "title": "Alpino (F 580)", "text": "La fregata Alpino della omonima classe \u00e8 entrata in servizio alla fine degli anni sessanta. Armata con sei cannoni da 76/62 MMI della Oto Melara, e un elicottero AB212 in versione ASW e dotata anche di armamento antisommergibile con due lanciasiluri tripli MK 32 per siluri da 324mm e un mortaio \u201cMenon\u201d.\nL'unit\u00e0 era dotata di pinne stabilizzatrici antirollio per permettere l'impiego degli elicotteri e delle armi anche in condizioni meteorologiche avverse e di propulsione tipo CODAG con due turbine a gas Tosi-Metrovick.\nServizio.\nLa costruzione dell'unit\u00e0 avvenne nel cantiere navale di Riva Trigoso col nome di \"Circe\" (una famosa torpediniera della seconda guerra mondiale), ma durante la fase di costruzione nel giugno 1965 venne ribattezzata \"Alpino\".\nL'unit\u00e0 venne inquadrata nel 1\u00ba Gruppo Navale d'Altura della I Divisione Navale ed ebbe come base operativa La Spezia.\nNel 1973 la nave ha portato a termine una crociera di 496 ore ininterrotte di navigazione con 7315 miglia marine percorse, stabilendo per l'epoca un primato. La rotta port\u00f2 la nave fino al mare di Labrador e le fece guadagnare il cosiddetto \"occhio azzurro\" o \"naso blu\" distintivo che denota la navigazione in acque polari.\nDopo avere effettuato servizio di squadra la nave venne sottoposta a lavori di modifica al termine dei quali nel 1996 venne riclassificata nave comando e supporto alle forze di Contromisure mine ed ebbe in seguito nel 1998 assegnato il nuovo distintivo ottico \"A 5384\" in sostituzione del precedente \"F 580\".\nNel corso dei lavori vennero apportate delle modifiche alle sistemazioni interne, \u00e8 stato sbarcato l'armamento ASW e sono stati rimossi due cannoni da 76/62 e le turbine lasciando solamente la propulsione diesel con conseguente riduzione della velocit\u00e0 massima a 23 nodi.\nNel 1998 prese parte ad una esercitazione Nato come nave comando e supporto ai cacciamine Alghero (M 5556) e Chioggia (M 5560).\nNel 2002 dal 18 marzo al 22 giugno ha preso parte ad una Campagna addestrativa in Nord Europa insieme ai cacciamine Crotone e Chioggia.\nNave \"Alpino\" \u00e8 stata nel 2004 nave comando MCMFORSOUTH, il Gruppo Contromisure mine della NATO del Sud Europa nel corso dell'esercitazione Cooperative-Partner nel Mar Nero, ed ha fatto il suo ultimo ammainabandiera alla Spezia il 31 marzo 2006. Il lanciabas Menon a canna singola da 305 mm \u00e8 conservato presso il Museo tecnico navale di La Spezia.\nNome.\nIl nome dell'unit\u00e0 ricorda la specialit\u00e0 degli Alpini e questa \u00e8 stata la terza unit\u00e0 a portare questo nome. A portare per primo il nome \"Alpino\" era stato un cacciatorpediniere costruito dall'Ansaldo ed in servizio dal 1909 al 1928.\nSuccessivamente il nome \u00e8 stato assegnato ad cacciatorpediniere della Classe Soldati, costruito ad Ancona, che nel corso del secondo conflitto mondiale venne perduto il 19 aprile 1943 nel porto di La Spezia durante un bombardamento americano.\nIl nome Alpino \u00e8 stato ereditato da una nuova fregata multimissione entrata in servizio il 30 settembre 2016.\nMotto.\nIl motto della nave era \u201cDi qui non si passa\u201d, che \u00e8 anche il motto delle penne nere, coniato dal generale Luigi Pelloux, primo ispettore generale del Corpo degli alpini, il 18 ottobre 1888, durante una parata militare a Roma. In quella occasione, mentre le truppe sfilavano in parata davanti al Re d'Italia ed all'Imperatore di Germania, il Generale Pelloux concluse un discorso dicendo: \"essi simboleggiano quasi, all'estrema frontiera, alle porte d'Italia, un baluardo sul cui fronte sta scritto 'Di qui non si passa'\". Il motto \u00e8 stato ereditato dalla nuova fregata multimissione Alpino entrata in servizio il 30 settembre 2016."}
{"id": "1938907", "revid": "31886", "url": "https://it.wikipedia.org/wiki?curid=1938907", "title": "Appia Annia Regilla", "text": "Moglie di Erode Attico, si stabil\u00ec con il marito in Grecia e vi divenne sacerdotessa di Demetra e di Tyche. Incinta di otto mesi, fu uccisa da un liberto probabilmente su ordine di Erode, il quale, assolto grazie alla protezione dell'imperatore Marco Aurelio, fece poi costruire in suo onore un Odeon ad Atene, il tempio di Cerere e Faustina e il cenotafio di Regilla sulla via Appia a Roma.\nBiografia.\nAppia Annia Regilla Atilia Caucidia Tertulla nacque a Roma intorno all'anno 125 da due esponenti dell'alta aristocrazia romana, Atilia Caucidia Tertulla e Appio Annio Gallo, console nel 139, appartenenti alle due antiche famiglie degli Atilii e degli Annii Regilli. Regilla venne cos\u00ec a essere parente dell'imperatrice Annia Galeria Faustina, moglie di Antonino Pio e zia del futuro imperatore Marco Aurelio, il quale spos\u00f2 la cugina Faustina.\nCome tutte le giovani della sua condizione, Regilla ricevette una buona istruzione, per quanto inferiore a quella riservata all'unico fratello di cui si abbia conoscenza, Appio Annio Atilio Bradua il quale, destinato alla carriera politica, sar\u00e0 console nel 160. Regilla impar\u00f2 il greco, conobbe le opere dei maggiori artisti latini e greci e, frequentando la corte di Adriano, pot\u00e9 conoscere anche le poetesse Giulia Balbilla e Claudia Damo Synamate, due amiche greche dell'imperatrice Vibia Sabina.\nLe leggi promulgate da Augusto nel 18 a.C. prescrivevano ai 12 anni l'et\u00e0 minima per il matrimonio e la consuetudine prevedeva che una ragazza si sposasse ben prima di raggiungere i venti anni. Spettava al padre scegliere il marito e una figlia poteva rifiutare il fidanzato qualora avesse fondati dubbi sulla sua moralit\u00e0. Non brillava sotto questo aspetto la famiglia del greco Tiberio Claudio Erode Attico (101-177), il fidanzato scelto per Regilla, ma la sua favolosa ricchezza e le sue aderenze presso la corte imperiale finirono col compensare i dubbi sui trascorsi suoi e della sua famiglia.\nErode Attico.\nIl padre Tiberio Claudio, che si vantava di discendere da Milziade e Cimone, e risiedeva ad Atene, al tempo di Nerva giustific\u00f2 la sua enorme ricchezza, che si diceva provenisse dall'esercizio dell'usura, sostenendo di aver trovato, scavando in un suo campo, un inestimabile tesoro. Pochi gli credettero ma egli aument\u00f2 ancora la consistenza dei suoi beni sposando la facoltosa Vibullia Alcia Agrippina, divenne pretore sotto Traiano, gran sacerdote del culto imperiale, entr\u00f2 in Senato e fu console suffetto.\nIl figlio Erode Attico era venuto per la prima volta a Roma ancora bambino, con il padre, nel 108. Qui apprese il latino e ad Atene studi\u00f2 sotto i sofisti Polemone, Favorino e Scopeliano e divenne un brillante retore, nello spirito della scuola filosofica allora in voga, la Seconda sofistica. Nel 126 fu eletto arconte eponimo, nel 127 ospit\u00f2 l'imperatore Adriano in visita ad Atene e divenne senatore, nel 131 fu questore e nel 134 pretore.\nErode, che insegnava retorica e contava tra i suoi allievi il futuro imperatore Marco Aurelio, viaggiava spesso tra la Grecia e l'Italia, e risiedeva a lungo a Roma. Nel 137 mor\u00ec suo padre lasciando una grande somma a tutti i cittadini ateniesi, ma Erode fece modificare il testamento a suo favore: in compenso, egli non lesinava le proprie sostanze per spese di pubblica utilit\u00e0. In gran parte con il suo denaro egli fece costruire l'acquedotto di Alessandria, nella Troade, e per le Panatenee del 139, a sue spese rivest\u00ec lo stadio interamente di marmo bianco.\nL'altro precettore di Marco Aurelio e di Lucio Vero, l'africano Frontone, che allude a un caso di omicidio che avrebbe coinvolto Erode, lo chiamava sprezzantemente \"graeculus\" per le sue pose e per l'eccessiva cura dedicata al suo aspetto, e si definiva suo \"anterastes\", suo rivale nell'amore portato per il futuro \u00abimperatore filosofo\u00bb. In effetti, si alludeva spesso a una presunta omosessualit\u00e0 di Erode Attico, che si sarebbe manifestata soprattutto, ma non solo, nella sua relazione con Marco Aurelio. Erode aveva anche un carattere collerico e violento - sembra che avesse persino picchiato Antonino Pio, nel 134, quando questi, non ancora imperatore, era governatore della provincia dell'Asia - e non nascondeva la sua misoginia.\nIl matrimonio.\nLe nozze tra Regilla ed Erode furono celebrate a Roma nel 140. Sposare uno straniero, fatto inconsueto per una donna romana di classe aristocratica, significava dover lasciare la propria citt\u00e0 per andare a vivere nella casa del marito, anche se quello di Regilla fu probabilmente un matrimonio \"sine manu\", ossia Regilla continu\u00f2 a essere soggetta alla \"patria potestas\" del padre. Erode possedeva comunque una casa romana e qui vissero per qualche anno.\nNel 141 Regilla ebbe il primo figlio, Claudio, che per\u00f2 mor\u00ec dopo pochi giorni. Marco Aurelio seppe dell'accaduto e scrisse a Frontone, informandolo che \u00abErode non se ne d\u00e0 pace\u00bb e pregandolo di scrivergli. Nella sua lettera di condoglianze Frontone, come Marco Aurelio, non menziona nemmeno Regilla e consola Erode ricordandogli che avrebbe avuto ancora tempo di generare altri figli: \u00abqualsiasi danno cui si accompagni la perdita della speranza \u00e8 acerbo, pi\u00f9 lieve \u00e8 invece se rimane la speranza di sanarlo\u00bb.\nCirca un anno dopo, nel 142, Regilla ebbe una bambina, che fu chiamata Appia Annia Claudia Atilia Regilla Elpinice Agrippina Atria Polla (142-ca 165). Elpinice \u00e8 il nome che fu della sorella, e forse anche la moglie, di Cimone, il presunto antenato di Erode Attico. Non risulta che Elpinice si sia sposata e del resto mor\u00ec molto giovane, verso il 165, vittima della peste o del vaiolo che flagellarono in quegli anni l'intero Impero.\nLa sua nascita coincise con la decisione di Erode di ristabilirsi in Grecia. Nel viaggio da Roma all'imbarco di Brindisi si fermarono a \"Canuvium\", nei cui dintorni il padre di Regilla possedeva delle terre. Il problema della scarsit\u00e0 di acqua che affliggeva quella zona fu ben presto affrontato da Erode, che dispose la costruzione di un acquedotto, e lo stesso Antonino Pio s'interess\u00f2 durante il suo regno del \"municipium\" di Canosa, che fu elevata a \"colonia\".\nIn Grecia.\nLa famiglia si stabil\u00ec a Maratona, il luogo natale di Erode che qui possedeva una villa circondata da una grande tenuta agricola, una parte della quale egli don\u00f2 a Regilla. La propriet\u00e0 di Regilla era tutta interna al complesso della tenuta e circondata da un muro di tre miglia, come a riprodurre un gineceo, e con un ingresso denominato \u00abPorta dell'eterna armonia\u00bb. Si sa di altre propriet\u00e0 di Erode: di una villa nel sobborgo ateniese di Cefisia e di un'altra grande tenuta agricola a Eva Dolianon, presso Loukou, nel Peloponneso.\nProbabilmente a Maratona nacque, il 143 o 144, un'altra figlia, Marcia Annia Claudia Alcia Atenaide Gavidia Latiaria (ca 143-ca 160). Il nome Atenaide ricorda le feste religiose delle Panatenee, al cui successo Erode diede un contributo importante con la ricostruzione dello stadio in cui si svolsero nel 143. Nemmeno Atenaide visse a lungo: spos\u00f2 un parente, Lucio Vibullio Rufo, ebbe un figlio, Lucio Vibullio Ipparco, e mor\u00ec poco dopo averlo dato alla luce.\nTiberio Claudio Marco Appio Atilio Bradua Regillo Attico (ca 145-ca 210) fu il primo figlio maschio della coppia e l'unico a raggiungere la tarda et\u00e0. Nacque verso il 145 e port\u00f2, tra i tanti, il nome del fratello di Regilla. Sembra che tardasse a imparare a leggere e che fosse un giovane ribelle al padre, il quale lo allontan\u00f2 da s\u00e9 facendolo educare a Sparta e infine non lo nomin\u00f2 nel testamento. Certamente il conflitto tra padre e figlio fu una conseguenza della tragica fine di Regilla, che fu uccisa quando Bradua aveva quindici anni.\nBradua eredit\u00f2 la villa materna sull'Appia e segu\u00ec una carriera prestigiosa in virt\u00f9 del nome che portava. Fu nominato patrizio - cos\u00ec che con lui la famiglia fu sottratta al rango degli \"homines novi\" - fu console nel 185, arconte di Atene nel 187 e proconsole d'Africa. Nel 209 ebbe la carica di araldo della Boul\u00e9 ateniese.\nL'ultimo figlio, Tiberio Claudio Erode Lucio Vibullio Regillo, nacque verso il 150 e mor\u00ec gi\u00e0 cinque anni dopo, intorno al 155. Erode Attico, a causa della scomparsa prematura dei suoi figli naturali maschi e dei pessimi rapporti intrattenuti con Bradua, adott\u00f2 e fece suo erede Lucio Vibullio Claudio Erode, un discendente dei Vibulli, forse cugino di suo genero Lucio Vibullio Rufo.\nErode Attico ebbe altri figli adottivi a cui mise nomi tratti dalla mitologia, due di origine servile, Achille e l'africano Memnone, e un terzo, Vibullio Polideuce, forse nato libero o forse un liberto di un parente di Erode. Polideuce - il cui nome corrisponde al latino \"Polluce\" - fu il suo preferito, anche al sopra dei suoi figli naturali, e mor\u00ec ancora molto giovane, a meno di vent'anni. Con i suoi tre \"trophimoi\" Erode intrattenne relazioni omosessuali, e particolarmente nota \u00e8 quella con Polideuce, la cui morte Erode volle onorare innalzandogli statue, costruendo un santuario a Cefisia e manifestando pubblicamente il suo dolore in una misura cos\u00ec eccessiva da essere ripreso e deriso.\nSacerdotessa di Demetra a Olimpia.\nAppartenere al patriziato romano ed essere moglie di un uomo ricchissimo e appartenente alla classe senatoria poteva comportare per Regilla il privilegio e il dovere di rivestire l'incarico pubblico di sacerdotessa, l'unico che a una donna, priva di diritti politici, fosse consentito. Fu cos\u00ec che Regilla divenne sacerdotessa di Demetra Chamyne nell'antico e celebre santuario di Olimpia. In tale veste, poteva anche assistere dall'altare, unica donna autorizzata, ai giochi che si svolgevano nel vicino stadio.\nPer l'occasione, dal 149 al 153, Erode fece costruire un acquedotto a Olimpia e Regilla un ninfeo, largo 32 metri e alto 16. Nel Museo di Olimpia \u00e8 conservato il toro di pietra , allora collocato sulla balaustra che ornava la sommit\u00e0 del ninfeo, che reca ancora l'iscrizione di dedica: \u00abRegilla, sacerdotessa di Demetra, ha dedicato a Zeus l'acqua e le cose connesse con l'acqua\u00bb.\nUn'altra semplice iscrizione, \u00abRegilla a Igea\u00bb, onorava Igea, la dea che proteggeva la salute, della quale era elemento fondamentale la disponibilit\u00e0 di acqua pulita e abbondante.\nPausania, che pure descrive il santuario di Olimpia, non fa cenno al ninfeo. Secondo la ricostruzione degli archeologi, era decorato da due file statue della famiglia di Erode e Regilla e della famiglia imperiale. La fila inferiore aveva al centro una statua di Zeus e ai suoi lati, da una parte, erano collocate le immagini di Antonino Pio, di Faustina maggiore, di Lucio Vero, di Domizia Faustina e, insieme, dei bambini Tito Elio Antonino e Annia Aurelia Galeria Faustina, figli di Faustina Minore e Marco Aurelio; nell'altro lato stavano le statue di Adriano, di Vibia Sabina, di Marco Aurelio, di Faustina minore e di Annia Aurelia Galeria Lucilla, l'altra figlia di Faustina e Marco Aurelio che sar\u00e0 imperatrice quale moglie di Lucio Vero.\nLa fila superiore aveva al centro ancora un'immagine di Zeus e ai lati, da una parte, la statua di Regilla, del padre Appio Annio, della madre Atilia Tertulla, del nonno Marco Appio Bradua e della figlia Elpinice; dall'altra parte erano le immagini di Erode, del padre Attico, della madre Vibullia Alcia, del figlio Bradua e, insieme, degli altri figli Atenaide e Regillo. Successivamente, il marito di Atenaide, Vibullio Ipparco, apport\u00f2 qualche modifica e aggiunse una propria statua.\nSacerdotessa di Tyche ad Atene.\nErode, poco dopo il rifacimento dello stadio panatenaico, avvenuto dal 140 al 144, fece costruire, sulla collina dell'Ardetto che sorgeva al suo fianco, un tempio dedicato a Tyche, la d\u00e8a greca della Fortuna, e Regilla fu la prima sacerdotessa di quel culto appena introdotto ad Atene.\nDa una lunga rampa di scale che partiva dallo stadio si raggiungeva il tempio periptero, di stile ionico e in marmo pentelico, che conteneva nella cella la statua di Tyche, scolpita in avorio e forse anche in oro. La d\u00e8a della Fortuna assisteva cos\u00ec gli atleti impegnati nelle gare e un giorno guarder\u00e0 anche la tomba di Erode, sepolta nello stadio.\nOnori a Corinto e a Delfi.\nBench\u00e9 non vi ricoprisse alcun incarico, anche a Corinto Regilla venne onorata dalla Boul\u00e9 con l'erezione di una statua che, per quanto sia pervenuta mutila, indica che Regilla vi era rappresentata come personificazione della dea Tyche, come recita anche l'iscrizione posta alla sua base:\nUna tale distinzione presuppone che Regilla ed Erode abbiano beneficato la citt\u00e0. A loro \u00e8 infatti attribuita l'edificazione del complesso monumentale sorto intorno alla fonte Peirene, che richiama nella concezione il ninfeo di Olimpia. Il ninfeo di Corinto era infatti decorato con le immagini di Regilla, della sua famiglia e di quella imperiale.\nVicino alla fonte Peirene fu eretta a Regilla un'altra statua sul cui piedistallo sono incise figure di strumenti musicali e la dedica:\nLa \"prudenza\" (\u03c3\u03c9\u03c6\u03c1\u03bf\u03c3\u03cd\u03bd\u03b7) di Regilla \u00e8 ricordata anche sul basamento di una statua dedicatale nel tempio di Apollo a Delfi:\nLa morte.\nLe circostanze della morte di Regilla, avvenuta nel 160, sono state narrate da Filostrato. Regilla era all'ottavo mese di gravidanza quando Erode Attico, \u00abper futili motivi, ordin\u00f2 al suo liberto Alcimedonte di picchiarla. Colpita al ventre, la donna abort\u00ec e mor\u00ec\u00bb. Questa, almeno, fu l'accusa che il fratello di Regilla, Bradua, rivolse a Erode, trascinandolo in tribunale.\nNon sappiamo esattamente in quali termini e da quali fonti Bradua - divenuto il capo della famiglia dopo la scomparsa del padre - stando a Roma, abbia saputo della morte della sorella. Molto probabilmente le notizie filtrarono da persone della casa di Erode, forse servitori di Regilla, dal momento che Bradua non avrebbe altrimenti saputo indicare con tale esattezza le cause, le circostanze dell'episodio e i nomi dei due responsabili.\nIl tribunale, composto da senatori, si riun\u00ec a Roma, e secondo la prassi, ascolt\u00f2 l'accusa e la difesa esposte direttamente da Bradua e da Erode. Filostrato, unica fonte del processo e pregiudizialmente favorevole a Erode, scrive che egli fu assolto perch\u00e9 \u00abgli giov\u00f2 a sua difesa in primo luogo il fatto di non aver mai dato un tale ordine contro Regilla, in secondo luogo di averla rimpianta oltre misura dopo morta. E sebbene venisse calunniato anche di questo come fosse un atteggiamento simulato, la verit\u00e0 fin\u00ec col trionfare\u00bb.\nSe dunque Erode ammise che Regilla era stata uccisa, seppure non per suo ordine, non si comprende come egli stesso non abbia subito denunciato il liberto Alcimedonte, n\u00e9 perch\u00e9 questi non abbia avuto alcuna condanna e abbia anzi continuato a vivere presso Erode, che adott\u00f2 anche le sue due figlie. E poich\u00e9 non \u00e8 credibile che Alcimedonte abbia ucciso Regilla di sua iniziativa senza subire alcuna conseguenza, l'unica spiegazione dell'episodio criminoso e dell'esito del processo \u00e8 che entrambi fossero responsabili dell'omicidio, ma che furono mandati assolti grazie all'intervento dell'imperatore, devoto amico del suo maestro Erode. Marco Aurelio dimostr\u00f2 ancora di volerlo proteggere in occasione di un successivo processo, nel quale Erode era stato accusato di tirannia, condannando al suo posto, con pene molto lievi, alcuni suoi liberti.\nLa tomba di Regilla.\nLe consuete manifestazioni pubbliche di dolore di Erode furono ben note e variamente commentate, ma nessuna fonte tramanda il luogo dove egli fece seppellire i resti di Regilla. Le sue vesti furono dedicate a Demetra, nel tempio di Eleusi, ma il suo funerale sembra essere passato inosservato. Nel sobborgo ateniese di Maroussi fu trovata la base di un altare recante l'iscrizione ad \u00abAppia Annia Regilla, moglie di Erode, la luce della casa\u00bb, seguita da maledizioni rivolte a chi \u00abdistrugga o sposti le immagini delle statue\u00bb. L'ipotesi che in quel luogo si trovasse la tomba di Regilla non \u00e8 sostenuta da prove sufficienti.\nA Cefisia, cittadina dove Erode aveva una delle sue ville, nel 1866 furono scoperti in un'unica tomba quattro sarcofagi, identificati come appartenenti alla famiglia di Erode. \u00c8 possibile che uno di essi abbia contenuto le ceneri di Regilla, ma potrebbero anche appartenere tutti a quattro dei figli di Erode e Regilla. In un suo epigramma Erode promette a tre suoi figli morti di riunirsi un giorno nella loro tomba, senza citare la moglie: pu\u00f2 essere che il quarto sarcofago fosse predisposto per Erode stesso o che abbia contenuto pi\u00f9 tardi un altro dei suoi molti figli, naturali o adottivi. Si sa infatti che Erode cambi\u00f2 idea e dispose nel suo testamento di essere sepolto a Maratona, anche se poi fu inumato ad Atene.\nInfine, nel panegirico di Regilla scritto da Marcello di Side si dice che \u00abad Atene \u00e8 la sua tomba simile a un tempio\u00bb, e in un'iscrizione che si trovava a Roma si affermava che \u00abil corpo di Regilla \u00e8 in Grecia e ora si trova accanto al marito\u00bb: in definitiva, i resti di Regilla non sono stati identificati con certezza in nessun luogo.\nErode fece costruire ad Atene, dedicandolo a Regilla, un teatro coperto per ospitare esecuzioni musicali. I lavori durarono una diecina di anni, perch\u00e9 questo Odeion era gi\u00e0 terminato nel 174, quando Pausania lo vide e lo descrisse nella sua \"Guida\". In molti mattoni dell'imponente costruzione si trovano incise le lettere \u0398H\u03a1, a significare forse \u00abTeatro di Erode e Regilla\u00bb, ma potrebbero essere semplicemente i marchi di fabbrica degli artigiani.\nUn altro omaggio a Regilla si \u00e8 trovato nella villa di Maratona. Nella \u00abPorta dell'eterna armonia\u00bb, che metteva in comunicazione la propriet\u00e0 di Regilla con quella di Erode, egli fece incidere una nuova iscrizione:\nIl cenotafio di Regilla.\nNon conosciamo, se mai ci furono, le disposizioni testamentarie di Regilla. Ella aveva portato in dote una grande villa al terzo miglio della via Appia che doveva spettare in eredit\u00e0 a Bradua, l'unico figlio sopravvissuto ma ancora minorenne. Pertanto il patrimonio di Regilla fu amministrato da Erode Attico che non si fece scrupolo di gestirlo anche dopo che Bradua ebbe raggiunta la maggiore et\u00e0.\nErode trasform\u00f2 radicalmente la villa repubblicana degli Annii, le cui strutture costituirono le fondamenta di un nuovo edificio, e chiam\u00f2 tutta la zona \"Triopio\", come il santuario di Demetra a Cnido. All'estremit\u00e0 della propriet\u00e0 fece costruire un cenotafio in memoria di Regilla, presso il quale una lapide - che fu portata in Inghilterra nel XVII secolo e qui scomparve - recava l'iscrizione, pubblicata nel 1676:\nL'iscrizione \u00e8 dunque posteriore alla morte di Erode e smentisce l'ipotesi ricorrente che il cenotafio sia la tomba di Regilla, come pure che i suoi resti fossero deposti nel vicino tempio di Cerere e Faustina, moglie di Antonino Pio e parente di Regilla. Anche questo tempio - poi trasformato nella chiesa di Sant'Urbano alla Caffarella - fu fatto costruire da Erode Attico.\nCerere \u00e8 la versione romana della d\u00e8a greca Demetra, della quale Regilla fu sacerdotessa, ed era altres\u00ec la d\u00e8a protettrice del matrimonio e delle mogli vittime della violenza domestica. Il soffitto dell'antica cella del tempio \u00e8 voltato a botte e diviso in medaglioni ottagonali con stucchi dipinti: in quello centrale sarebbero rappresentate Faustina e Regilla divinizzate. Un fregio, che divide la volta dalla parete laterale settentrionale, \u00e8 decorato con rappresentazioni di armi, corazze e scudi, e alluderebbe alle imprese militari degli antenati di Regilla.\nNell'interno erano due statue, poi disperse, rappresentanti Faustina e Regilla. La statua di quest'ultima potrebbe essere quella conservata nel Museo Torlonia, a Roma, raffigurante una donna seduta, che fu rinvenuta nella villa di Massenzio. Alla fine del II secolo, infatti, la villa di Regilla ed Erode, insieme con quella vicina dei Quintili, divenne propriet\u00e0 imperiale e nei primi anni del IV secolo Massenzio costru\u00ec sopra di essa il suo palazzo.\nAltre iscrizioni Erode dedic\u00f2 a Regilla. Una colonna scoperta sull'Esquilino ma evidentemente proveniente dalla villa dell'Appia, reca un'iscrizione bilingue, greca e latina, che recita:\nIl panegirico di Marcello di Side.\nErode Attico commission\u00f2 al poeta greco Marcello di Side un panegirico di Regilla, che fu inciso in due lastre di marmo trovate nel 1607 e nel 1617 di fronte alla chiesa di San Sebastiano in occasione degli scavi di ristrutturazione dell'edificio ordinati dal cardinale Scipione Borghese. I due reperti finirono poi a Parigi e ora sono custoditi nel Museo del Louvre.\nIl componimento, in 94 esametri, invita le donne romane a recare offerte al tempio che racchiude la statua di Regilla, discendente di Enea e perci\u00f2 di Afrodite, e ora \u00e8 onorata da Demetra e Faustina, della quale fu compagna nell'infanzia. Ora Regilla sta nelle isole dei beati, l\u00ec portata dalle brezze di Zefiro per ordine di Zeus. La statua di Regilla \u00e8 stata eretta nell'area del Triopio, poich\u00e9 ella fa ora parte delle pi\u00f9 antiche eroine: non \u00e8 infatti n\u00e9 una mortale, n\u00e9 una d\u00e8a,"}
{"id": "1938908", "revid": "1522738", "url": "https://it.wikipedia.org/wiki?curid=1938908", "title": "Movimento di Lapua", "text": "Il Movimento Lappista (\"Lapuan liike\" in finlandese, \"Lappor\u00f6relsen\" in svedese) \u00e8 stato un movimento politico finlandese, creato nel 1929 nel comune di Lapua, inizialmente dominato dal nazionalismo anti-comunista derivato dall'esperienza delle \"Guardie Bianche\". Molto rapidamente divenne un movimento di tendenza fascista corporativo. Il 14 ottobre 1930 tent\u00f2 un colpo di Stato (ribellione di M\u00e4nts\u00e4l\u00e4). Fu bandito nel 1932, ma i suoi membri continuarono la loro attivit\u00e0 nell'\"Is\u00e4nmaallinen kansanliike\" (in italiano \"movimento patriottico popolare\").\nI capi del movimento di Lapua sono stati Vihtori Kosola e il generale Kurt Martti Wallenius."}
{"id": "1938909", "revid": "282094", "url": "https://it.wikipedia.org/wiki?curid=1938909", "title": "Annia Regilla", "text": ""}
{"id": "1938910", "revid": "287204", "url": "https://it.wikipedia.org/wiki?curid=1938910", "title": "Konskowola", "text": ""}
{"id": "1938913", "revid": "1514393", "url": "https://it.wikipedia.org/wiki?curid=1938913", "title": "Chiesa del Domine Quo Vadis", "text": ""}
{"id": "1938918", "revid": "123847684", "url": "https://it.wikipedia.org/wiki?curid=1938918", "title": "Vlajka", "text": "Vlajka (\"La Bandiera\" in lingua ceca) \u00e8 stato il nome di un movimento politico fascista, antisemita, nazionalista ceco e della sua corrispondente pubblicazione. La pubblicazione \u00e8 stata fondata nel 1928, dall'editore Milo\u0161 Maixner; divenne movimento politico attivo nel 1930. Durante l\u2019occupazione tedesca collabor\u00f2 con i nazisti, motivo per il quale dopo la liberazione la formazione venne sciolta e i suoi membri puniti.\nStoria.\nIl movimento divenne politicamente attivo negli anni 30\u2019 durante la Grande depressione ma non divenne mai popolare come lo furono altri partiti cecoslovacchi di ispirazione fascista come il CFN.\nDopo l\u2019occupazione da parte della Germania il movimento collabor\u00f2 strettamente con le forze naziste come la Gestapo e la Sicherheitsdienst con lo scopo di eliminare comunisti, ebrei e personalit\u00e0 legate al precedente establishment cecoslovacco; per questi motivi il movimento venne tollerato dagli occupanti tedeschi fino al 1942 quando venne permessa una sola organizzazione politica ceca, la Societ\u00e0 nazionale (in ceco: \"N\u00e1rodn\u00ed souru\u010denstv\u00ed\").\nLa Vlajka divenne politicamente inaccettabile dopo che Emanuel Moravec venne nominato Ministro dell\u2019educazione nel governo del Protettorato di Boemia e Moravia; Moravec venne ferocemente criticato e denunciato dai membri della Vlajka di essere un ex-legionario, un ufficiale dell\u2019Esercito Cecoslovacco e un probabile massone. Alla fine del 1942 la Vlajka venne sciolta e alcuni suoi leader, incluso Gen-Rys Rozs\u00e9va\u010d, furono trasferiti al Campo di Dachau come prigionieri.\nNonostante il partito non esistesse pi\u00f9, molti suoi ex-membri continuarono a collaborare con le forze naziste. Verso la fine della guerra formarono la Compagnia dei Volontari di St. Wenceslaus, l\u2019unica Waffen-SS composta dai volontari di etnia ceca, la quale tuttavia non venne mai coinvolta in combattimenti.\nDopo la guerra, i leaders della Vlajka furono condannati a pene tra i 5 \u2013 20 anni di prigionia secondo quanto stabilito dal Decreto di Bene\u0161 n.ro 16/1945; alcuni membri furono puniti con 1 anno di imprigionamento in base al decreto n.ro 138/1945. Quattro leaders della Vlajka e molti altri membri che causarono la morte di persone tramite delle denunce furono condannati a morte . Gen-Rys Rozs\u00e9va\u010d venne impiccato nella prigione di Pankr\u00e1c nel 1946."}
{"id": "1938921", "revid": "1048993", "url": "https://it.wikipedia.org/wiki?curid=1938921", "title": "La donna del treno", "text": "La donna del treno \u00e8 una miniserie televisiva italiana diretta da Carlo Lizzani, in onda per la prima volta in due puntate nel 1999 su Rai 2.\nTrama.\nUna donna viaggia su uno scompartimento di un treno e a fianco a lei si siede un giovane con cui, quasi subito, scocca la scintilla: una volta arrivati a destinazione il ragazzo si accorge che la giovane signora ha dimenticato un libro e cos\u00ec la segue fino a casa sua per riconsegnarlo. Quando i due sono soli nella casa di lei, di fatto senza essersi neppure presentati, finiscono ben presto nelle braccia l'uno dell'altra e passano un'intensa notte d'amore. All'alba il ragazzo se ne va.\nSempre all'alba di quella stessa mattina intanto viene ucciso un uomo nel proprio garage e ben presto si scopre che si tratta del fratello del giovane del treno. La donna del treno \u00e8 per\u00f2 un magistrato e si trova a indagare sul delitto, che potrebbe anche essere stato commesso dal suo giovane amante di quella notte."}
{"id": "1938922", "revid": "2519", "url": "https://it.wikipedia.org/wiki?curid=1938922", "title": "Cenotafio di Annia Regilla", "text": "Il cenotafio di Annia Regilla - spesso anche chiamato impropriamente la tomba di Annia Regilla - \u00e8 un monumento sepolcrale della Roma antica situato tra il II e il III miglio della via Appia antica. \u00c8 chiamato anche tempio del dio Rediculo.\nStoria.\nAppia Annia Regilla era una nobildonna romana che in questa zona possedeva una grande villa e che fu uccisa o fatta uccidere in Grecia nel 160 dal marito Erode Attico, che trasform\u00f2 la villa della moglie e fece erigere nei suoi pressi il cenotafio in memoria della moglie.\nIl monumento, risalente alla seconda met\u00e0 del II secolo d.C., completamente costruito in laterizio, \u00e8 ben conservato ed \u00e8 di grande interesse sia per la tipologia architettonica, che segna un'evoluzione nella tipologia sepolcrale romana, sia per la qualit\u00e0 artistica della decorazione in cotto.\nL'edificio, ammirato da architetti rinascimentali quali Antonio da Sangallo il Giovane e Baldassarre Peruzzi e ritratto dal Piranesi e dal Labruzzi, venne usato come fienile per secoli, compromettendo alcuni elementi legati all'originaria funzione, ma permettendone la conservazione grazie alla manutenzione continua.\nFu chiamato anche \"Tempio del dio Rediculo\" in quanto nei secoli XVII-XVIII era ritenuto, interpretando Plinio, un tempio dedicato al dio protettore di coloro (\"rediculi\") che ritornavano a Roma dopo essere stati a lungo lontani. Tale tempio \u00e8 menzionato da Sesto Pompeo Festo che in un frammento cita un \"fanum Redicoli\" da collocarsi in un luogo imprecisato fuori Porta Capena. Il nome deriverebbe dalla tradizione secondo la quale in quel luogo Annibale, in procinto di attaccare Roma, avrebbe fatto marcia indietro allarmato da una visione sfavorevole.\nUna errata traduzione del testo pliniano nel \"Dictionary of the Greek and Roman antiquities\" (1698) scritto da Pierre Danet, abate e studioso francese, port\u00f2 a ribattezzare l'edificio con il nome totalmente fuorviante di \"Aedicula Ridiculi\".\nDescrizione.\nL'edificio (8,16 x 8,57 metri) \u00e8 costruito a tempietto (\"naiskos\") a due piani, su alto podio, con copertura a doppio spiovente retta da una volta a crociera impostata sui pilastri angolari. Questa tipologia divenne frequente dopo il I secolo d.C., con la cella sepolcrale su alto podio sormontata da un tempietto prostilo (anche se le colonne della tomba di Annia Regilla sono andate perdute).\nL'esterno era movimentato dal doppio colore del laterizio, giallo per le pareti e rosso per gli elementi architettonici (lesene, architravi, frontone, ecc.). Le lesene hanno capitelli corinzi, con le pareti intermedie decorate da un fregio a meandro che corre a met\u00e0 altezza, sopra il quale sono impostate delle finestrelle.\nLa parete sud \u00e8 quella pi\u00f9 ornata, forse perch\u00e9 si affacciava sulla strada che collegava la via Appia alla via Latina, poich\u00e9 le lesene sono sostituite da due semipilastri poligonali, incassati nella parete, con al centro della parete la porta della cella superiore, inquadrata da colonne. Ricca \u00e8 l'ornamentazione della trabeazione.\nL'interno accoglie pi\u00f9 nicchie, che dovevano ospitare le sepolture di pi\u00f9 persone. Il pavimento che separava i due piani \u00e8 crollato; al piano superiore, dove dovevano aver luogo i riti funebri, si aprivano finestre, mentre quello inferiore ne era privo.\nSepolture di stile simile si trovano sulla via Latina, al IV miglio della via Appia, sulla via Nomentana (\"Sedia del Diavolo\"), ecc."}
{"id": "1938924", "revid": "1442080", "url": "https://it.wikipedia.org/wiki?curid=1938924", "title": "Panel de Pon", "text": " \u00e8 un videogioco rompicapo sviluppato da Intelligent Systems e pubblicato da Nintendo per la console casalinga Super Famicom. \u00c8 uscito il 27 ottobre 1995 in Giappone ed \u00e8 stato successivamente portato nei negozi statunitensi ed europei come \"Tetris Attack\".\nIl gioco \u00e8 presente nella versione giapponese del .\nTrama.\nIn \"Panel de Pon\", Sanatos, re del male, ha gettato un incantesimo nel mondo dei Popples, causando una lotta tra fate. La fata dei fiori, Lip, non \u00e8 stata colpita dall'incantesimo grazie al suo bastone magico. Lip deve sconfiggere ciascuna delle sue amiche fate in un gioco di Puzzle per farle tornare alla loro normale personalit\u00e0, per poi arrivare al faccia a faccia con Sanatos.\nAl termine della Hard Mode, il giocatore scoprir\u00e0 che il boss finale, la dea Corderia, \u00e8 la madre di Lip, regina delle fate. Corderia informa Lip che gli eventi che si sono svolti erano un test per vedere se Lip aveva la forza di diventare la nuova regina della prossima generazione di fate.\nIl gioco \u00e8 stato incluso in una compilation per Game Boy Advance assieme a \"Dr. Mario\".\nNella versione di \"Panel de Pon\" distribuita nella \"Nintendo Puzzle Collection\" per GameCube, simili ma giovani fate prendono il posto dei personaggi principali, inoltre sono stati aggiunti diversi nuovi personaggi e livelli. La trama \u00e8 molto simile; comunque, la fine \u00e8 molto differente. Una fata di nome Furil, vede una catastrofe, quindi decide di capire e rimediare il problema. A un certo punto incontra un leone, che sconfitto si rivela un ragazzo. Poi Furil fa nuovi incontri, affronta Sanatos e Corderia, poi affronta con il ragazzo una specie di balena.\nQuando sembra la fine, tre streghe (le responsabili di tutto il caos) sfidano Furil, poi sconfitte e mangiate da una rana.\nModalit\u00e0 di gioco.\nIn \"Panel de Pon\" il giocatore \u00e8 presentato in una griglia virtuale di piazze, ognuna delle quali pu\u00f2 essere occupata da blocchi colorati. I blocchi sono attaccati uno sopra l'altro e arrivano fino alla fine della griglia, con nuovi blocchi che vengono aggiunti dal fondo. Il giocatore deve disporre i blocchi in orizzontale o verticale di tre linee o pi\u00f9 dello stesso colore, cambiandoli con altri blocchi, in modo da farli sparire. Quando le linee corrispondenti vengono create, i blocchi scompaiono e gli eventuali blocchi sopra di loro cadono. Il gioco \u00e8 finito quando i blocchi toccano la parte superiore del gioco, o quando una condizione del gioco \u00e8 soddisfatta (ad esempio, raggiungere un limite di tempo o di compensazione di blocchi sotto una linea)\nIl giocatore muove i blocchi con il D-Pad, e li cambia con il pulsante d'azione. I blocchi possono essere spostati in degli spazi vuoti, e quelli mossi in una colonna vuota cadono fino alla fine della griglia di gioco. Il giocatore pu\u00f2 velocizzare il gioco premendo un pulsante. Il cursore pu\u00f2 essere mosso anche quando i blocchi stanno scomparendo, cos\u00ec da poter muovere altri blocchi e formare delle catene.\nFacendo sparire pi\u00f9 di tre blocchi si ottiene una combo, mentre le catene si formano quando vengono mossi dei blocchi durante l'eliminazione di altri, che causa una sparizione da verificare. Entrambe queste mosse fanno ottenere punti extra, e se eseguite in multyplayer, inviano dei 'blocchi spazzatura\" nella griglia di gioco dell'avversario. \"Panel de pon\" offre diverse modalit\u00e0 in singolo. Nella modalit\u00e0 storia, il giocatore deve proseguire nella trama, con delle partite con il computer. Lo scopo \u00e8 quello di far perdere il giocatore controllato dal computer. Nella modalit\u00e0 infinita, il giocatore deve giocare pi\u00f9 a lungo possibile, con i blocchi che acquistano pi\u00f9 velocit\u00e0 aumentando il tempo. Nella modalit\u00e0 sfida il giocatore deve fare pi\u00f9 punti possibili entro 2 minuti di tempo, e nella modalit\u00e0 Stage Clear il giocatore attraversa una serie di fasi in cui l'obiettivo \u00e8 far sparire i blocchi al di sotto di una linea. Una modalit\u00e0 puzzle, inoltre, presenta il giocatore con una serie di puzzle in cui lui o lei deve cancellare tutti i blocchi in un determinato numero di mosse. (i blocchi non si sollevano in questa modalit\u00e0.)\nIn aggiunta alle modalit\u00e0 per singolo giocatore, \"Panel de Pon\" provvede diverse modalit\u00e0 multiplayer che sono essenzialmente delle varianti in multiplayer delle modalit\u00e0 per il giocatore singolo. Uno o entrambi i giocatori possono essere sostituiti da un giocatore controllato dal computer, con difficolt\u00e0 selezionabile.\nSeguito.\nIl gioco ha avuto un seguito per Nintendo 64, intitolato \"panel de Pon! 64\". Il seguito non \u00e8 mai stato rilasciato nella sua versione originale, ma \u00e8 stato localizzato in Occidente come \"Pok\u00e9mon Puzzle League\". I personaggi e l'ambientazione originali sono stati cambiati con quelli tratti dalle prime stagioni dell'anime dei Pok\u00e9mon, ma sono stati recuperati nel \"porting\" incluso nella raccolta \"Nintendo Puzzle Collection\"."}
{"id": "1938926", "revid": "729019", "url": "https://it.wikipedia.org/wiki?curid=1938926", "title": "Creative Micro Designs", "text": "La Creative Micro Designs (CMD) \u00e8 stata un'azienda statunitense che operava nel settore dell'informatica vendendo sia PC che periferiche.\nHa iniziato la sua attivit\u00e0 nel 1987 costruendo e vendendo aggiornamenti firmware e hardware per gli homecomputer Commodore 64 e Commodore 128. La CMD ha interrotto le vendite dei prodotti per Commodore nel 2001. Nel luglio dello stesso anno ha ceduto la produzione e la vendita di questi prodotti alla \"Click Here Software Co.\""}
{"id": "1938930", "revid": "913245", "url": "https://it.wikipedia.org/wiki?curid=1938930", "title": "Marshevet Hooker", "text": "Biografia.\nSi mette in luce fin da juniores vincendo la medaglia di bronzo sui 100 m piani ai Mondiali di categoria di Kingston del 2002.\nAi \"trials\" statunitensi del 2008 si classifica 4\u00aa sui 100 m e 3\u00aa sui 200 m piani, conquistando cos\u00ec la qualificazione per i Giochi olimpici di Pechino su quest'ultima distanza. Alle Olimpiadi ottiene il 5\u00ba posto sui 200 m.\nChiude la stagione agonistica del 2008 con due ottimi risultati alla World Athletics Final di Stoccarda, un 3\u00ba posto sui 100 m e un 2\u00ba posto sui 200 m.\nNel 2009 ai \"trials\" giunge ancora 3\u00aa sui 200 m, garantendosi cos\u00ec la partecipazione ai Mondiali di Berlino. Nella rassegna iridata \u00e8 per\u00f2 costretta a ritirarsi durante le semifinali dei 200 m a causa di un infortunio.\nSorella maggiore della pallavolista Destinee Hooker, Marshevet era allenata dall'ex velocista e medaglia d'oro olimpica Jon Drummond."}
{"id": "1938946", "revid": "339392", "url": "https://it.wikipedia.org/wiki?curid=1938946", "title": "Via Appia antica", "text": ""}
{"id": "1938947", "revid": "123104543", "url": "https://it.wikipedia.org/wiki?curid=1938947", "title": "Partito Popolare Francese", "text": "Il Partito Popolare Francese (in francese: \"Parti Populaire Fran\u00e7ais\") \u00e8 stato un partito politico fascista guidato da Jacques Doriot, prima e durante la Seconda guerra mondiale. \u00c8 generalmente considerato come il pi\u00f9 lontano dalla destra, rispetto alla maggior parte dei partiti filo-fascisti francesi.\nFormazione e primi anni.\nIl primo nucleo fu costituito il 28 giugno 1936, da Doriot ed un certo numero di compagni (tra cui Henri Barb\u00e9 e Paul Marion) che si erano portati verso il fascismo in opposizione alla politica del Fronte Popolare. Il PPF \u00e8 inizialmente incentrato intorno alla citt\u00e0 di Saint-Denis sur Seine, di cui \u00e8 stato sindaco Doriot (come comunista) dal 1930 al 1934, ed ha raccolto il suo sostegno da parte della popolazione operaia nella zona. Sebbene non dichiaratamente fascista in quel momento, il PPF ne aveva gi\u00e0 adottato molti aspetti ideoligici ed iconografici, attirando i consensi dei nazionalisti: raggruppava, infatti, tra le sue file ex membri di gruppi come Action Fran\u00e7aise, Jeunesses Patriotes, Croix de Feu e Solidarit\u00e9 Fran\u00e7aise. Il partito ha tenuto una serie di grandi manifestazioni dopo la sua formazione ed ha adottato come contrassegno una croce celtica rossa, bianca e blu. I suoi membri indossavano magliette blu lucente, pantaloni blu scuro, berretti e bracciali recanti il simbolo del partito come uniforme, bench\u00e9 questa non \u00e8 mai stata onnipresente, in confronto ad altri movimenti di estrema destra dell'epoca.\nNonostante le origini comuniste della sua leadership (che ha mantenuto il nome Politburo), il partito \u00e8 stato virulentemente antimarxista. Atti di violenza fisica da parte dei membri del PPF (in particolare l'ala paramilitare del PPF, il \"Servizio d'ordine\") contro il Partito Comunista e di altri militanti percepiti come nemici non sono stati rari. Il PPF, nella sua fase iniziale, \u00e8 stato economicamente populista e anti-capitalista. Si \u00e8 avvicinato al capitalismo nel 1937, quando Doirot fu abbandonato dal suo tradizionale elettorato, perse la maggioranza alle elezioni a Saint-Denis, ed inizi\u00f2 a ricevere un sostegno finanziario da diversi leader del mondo dell'economia e della finanza, come ad esempio il General Manager del Banco Worms, Gabriel-Leroy Ladurie. Doriot propose al colonnello Fran\u00e7ois de La Rocque di unire il suo Partito Sociale Francese con il PPF, in modo da formare un'alleanza anti-comunista chiamata il \"Fronte della Libert\u00e0\", ma La Rocque, che era conservatore ma non fascista, respinse la proposta. Quello stesso anno, il PPF chiese sostegno all'Italia. Secondo il diario privato del conte Galeazzo Ciano (Ministro degli Affari Esteri e genero di Benito Mussolini): \u00abIl braccio destro di Doriot mi ha chiesto di continuare a pagare le sovvenzioni e fornire armi. Egli prevede un inverno pieno di conflitti\u00bb. Ciano vers\u00f2 franchi a Victor Arrighi, capo della sezione del PPF di Algeri.\nQuesti fondi erogati dal governo italiano e diversi altri interessi commerciali sono stati utilizzati per l'acquisto di un certo numero di giornali, tra cui \"La Libert\u00e9\", che divenne l'organo ufficiale del partito. Pi\u00f9 tardi, quando la base di finanziamento del PPF si spost\u00f2 verso le grandi imprese, esso divenne sempre pi\u00f9 pro-capitalista. Nel tempo, quando il regime nazista inizi\u00f2 a sovvenire con una quota maggiore di fondi al PPF, questo s'impegn\u00f2 nella difesa del corporativismo, e strinse pi\u00f9 stretti legami con la Germania nazista e l'Italia fascista in una grande alleanza contro l'Unione Sovietica.\nIdeologia e fascismo del PPF.\nL'ardente volont\u00e0 di collaborazione da parte del PPF con la Germania nazista, \u00e8 stata accompagnata, piuttosto incoerentemente, con la retorica nazionalistica. Ai membri del PPF era richiesto di prestare il seguente giuramento:\nL'orientamento del PPF \u00e8 generalmente considerato come fascista nella sua parte ideologica, mentre nell'estetica pi\u00f9 vicino al nazismo. Il partito ha denunciato il parlamentarismo ed ha cercato di abolire la democrazia, per restaurare una societ\u00e0 francese secondo le proprie credenze totalitarie. Si \u00e8 opposto con veemenza sia al comunismo che al capitalismo e ha anche voluto liberarsi della massoneria che lo osteggiava molto (come anche la maggior parte degli altri gruppi fascisti del tempo). Il PPF ha criticato la supremazia del razionalismo nella politica e concepito un'attivit\u00e0 politica dettata da emozione e volont\u00e0, anzich\u00e9 segnata da ambizioni carrieristiche. Intellettuali spesso considerati come fascisti, in particolare Pierre Drieu La Rochelle, Ram\u00f3n Fernandez, Alexis Carrel, Paolo Chack, Bertrand de Jouvenel, sono stati in diversi momenti membri del PPF. Oltre a ci\u00f2 il PPF sembr\u00f2 mostrare segnali antisemiti smentiti, dalla presenza di un ebreo, come Alexandre Abremski e la possibilit\u00e0 di sedersi nel Politburo fino alla sua morte nel 1938. Nel 1936 Doriot dichiar\u00f2: \u00abIl nostro partito non \u00e8 antisemita. \u00c8 un grande partito nazionalista che ha cose migliori da fare che combattere gli ebrei\u00bb.\nIl PPF durante il Regime di Vichy.\nDopo la sconfitta della Francia nella Battaglia di Francia e la creazione del regime di Philippe P\u00e9tain a Vichy, il PPF ricevette un sostegno supplementare dalla Germania ed aument\u00f2 le sue attivit\u00e0. Il Dipartimento di Stato statunitense lo posizion\u00f2 erroneamente in un elenco di organizzazioni sotto il controllo diretto del regime nazista. Il PPF in Parlamento prese posizione alla destra di Philippe P\u00e9tain, criticando il regime per essere troppo moderato, sostenendo la necessit\u00e0 di una pi\u00f9 stretta collaborazione sia militare, sia di altro tipo con la Germania (come ad esempio l'invio di truppe al fronte russo), ed il rimodellamento del governo francese e delle sue politiche razziali, direttamente su quello della Germania nazista. Il PPF posizion\u00f2 sempre pi\u00f9 il concetto di antisemitismo al centro della propria ideologia, collaborando con unit\u00e0 della Gestapo e con la Milizia, la forza di polizia segreta francese comandata dal membro del PPF Joseph Darnand, in violenti rastrellamenti di ebrei per la deportazione nei campi di concentramento. Le forze paramilitari del PPF parteciparono a pestaggi, torture, assassini ed esecuzioni sommarie di ebrei e nemici politici dei nazisti. Per questo, i tedeschi concessero loro il diritto di prendere possesso dei beni, anche immobili, degli ebrei che arrestavano.\nPierre Laval, dopo essere asceso alla guida del governo il 18 aprile 1942, richiese che la Germania nazista gli permettesse di fondere il PPF, per farlo entrare tra i propri sostenitori, ma i nazisti negarono tale richiesta. Tuttavia, dato che Laval aveva spostato la Francia pi\u00f9 vicino al regime nazista, il PPF e la sua azione a sostegno di una maggiore collaborazione erano divenuti meno utili per la Germania. Di conseguenza, il PPF venne politicamente emarginato ed il suo ruolo di critica al regime di Vichy diminu\u00ec, senza tuttavia cessare completamente. Alla fine della guerra il PPF aveva praticamente cessato di funzionare come partito politico, e l'attivit\u00e0 dei suoi leader e di molti dei suoi membri era pi\u00f9 direttamente volta alla partecipazione nello sforzo della guerra nazista.\nNel 1941, Doriot esort\u00f2 i membri del PPF ad aderire all'appena costituita Legione dei Volontari Francesi (LVF) per la lotta sul fronte orientale. Il rendimento dell'unit\u00e0 fu tuttavia scarso e l'anno successivo fu destinata ad operazioni anti-partigiane in Bielorussia. Nel 1944 la LVF, insieme alle unit\u00e0 Waffen-SS Franz\u00f6sische, SS-Freiwilligen-Grenadier-Regiment (Waffen-SS Francese, SS-Reggimento Granatieri Volontario) e collaboratori francesi in fuga dall'avanzata alleata in Occidente furono fusi nella famosa \"Waffen-Grenadier-Brigata der SS \"Charlemagne\"\". Nel febbraio 1945 l'unit\u00e0 fu ufficialmente promossa a divisione e rinominata 33. Waffen-Grenadier-Division der SS Charlemagne.\nIl 5 luglio 1943 il partito viene sciolto e Doriot si trasferisce in Germania, dove tenta di assumere il comando del Governo Francese in esilio. Il PPF di Doriot si stabil\u00ec a Mainau, fond\u00f2 una stazione radio a Bad-Mergentheim e cominci\u00f2 a pubblicare il proprio giornale, \"Le Petit Parisien\". Il PPF era anche coinvolto in azioni di sabotaggio e di \"intelligence\", fornendo volontari che i tedeschi lanciavano col paracadute sulla Francia liberata. Il 22 febbraio 1945 Doriot, vestito nella sua uniforme SS e trasportato su una macchina da ufficiale nazista, fu ucciso dagli Alleati vicino Mengen, nella Gro\u00dfdeutschland, mentre si recava da Mainau a Sigmaringen. Il PPF non sopravvisse alla morte del suo leader, e non si tent\u00f2 mai di riesumarlo nella Francia del dopoguerra."}
{"id": "1938952", "revid": "1005847", "url": "https://it.wikipedia.org/wiki?curid=1938952", "title": "Elezioni regionali in Abruzzo del 2008", "text": "Le elezioni regionali in Abruzzo del 2008 si sono tenute il 14 e 15 dicembre. La consultazione elettorale si \u00e8 svolta con due anni di anticipo rispetto alla scadenza naturale della legislatura in seguito alle dimissioni di Ottaviano Del Turco, arrestato il 15 luglio 2008 per uno scandalo di tangenti legato alla sanit\u00e0.\nGiovanni Chiodi, esponente del Popolo della Libert\u00e0, \u00e8 stato eletto presidente dell'Abruzzo col 48,81% dei voti, diventando il secondo governatore della regione alla guida di una coalizione di Centro-destra nella Seconda Repubblica, dopo Giovanni Pace. Il candidato espressione della maggioranza uscente di Centro-sinistra, il deputato dell'Italia dei Valori Carlo Costantini \u00e8 stato sconfitto, fermandosi al 42,67% delle preferenze. Al terzo posto \u00e8 arrivato Rodolfo De Laurentiis, ex parlamentare dell'Unione di Centro, che ha raccolto il 5,39%, seguito da Teodoro Buontempo de La Destra (1,90%), Ilaria Del Biondo, appoggiata dal Partito Comunista dei Lavoratori, che ha raccolto lo 0,76% e l'allora sindaco di San Giovanni Lipioni Angelo Di Prospero (0,46%), alla testa della lista \"Per il Bene Comune.\"\nLa prima lista per numero di voti \u00e8 stata quella del Popolo della Libert\u00e0, che ha raccolto il 35,18% dei consensi, seguita dal Partito Democratico, che ha raccolto il 19,61% dei voti, e dall'Italia dei Valori, che ha raggiunto il 15,03%. Le altre formazioni ammesse al Consiglio regionale abruzzese sono state la lista civica \"Rialzati Abruzzo!\" (7,41%), Unione di Centro-UDEUR (5,61%), il Movimento per l'Autonomia (3,32%), Rifondazione Comunista (2,84%), \"La Sinistra\" (2,22%) e i Comunisti Italiani (1,83%).\nSu 1.209.080 elettori abruzzesi, hanno votato in 640.520, ossia il 52,98% degli aventi diritto.\nLegge elettorale.\nLe elezioni regionali in Abruzzo del 2008 sono state disciplinate dalla normativa nazionale previste dalla Legge Tatarella del 1995. A causa della scadenza anticipata della legislatura, il Consiglio regionale dell'Abruzzo non ha potuto approvare una nuova legge elettorale.\nSistema elettorale.\nSia il Presidente della Regione sia i membri del Consiglio Regionale sono eletti a suffragio universale.\nDiventa governatore il candidato che ottiene la maggioranza dei voti a livello regionale. Alla lista o alla coalizione vincente veniva garantito, qualora non avessero ottenuto il 60% dei voti validi, un premio di maggioranza, che prevedeva l'elezione dei componenti del \"listino regionale\", collegato al presidente vincente. In particolare, la legge prescriveva che i seggi scattassero in relazione alla percentuale ottenuta dalla lista o coalizione vincitrice:\nLa corsa per il Consiglio regionale, invece, prevedeva una competizione tra liste presentate all'interno delle quattro circoscrizioni elettorali, coincidenti con le quattro province abruzzesi. La ripartizione dei seggi avveniva secondo il sistema proporzionale e il metodo D'Hondt.\nModalit\u00e0 di voto.\nGli elettori hanno votato le due cariche su un'unica scheda. Erano possibili le seguenti modalit\u00e0 di voto:\nCandidati e liste.\nAlle elezioni sono stati ammessi 6 candidati presidenti e 15 liste.\nCentro-sinistra.\nLa coalizione di Centro-sinistra aveva riconfermato l'alleanza uscente. Avevano aderito il Partito Democratico, l'Italia dei Valori, Rifondazione Comunista, i Comunisti Italiani, il Partito Socialista, la Federazione dei Verdi e Sinistra Democratica. Questi ultimi si erano riuniti nella lista denominata \"La Sinistra\".\nL'aspirante governatore della maggioranza uscente \u00e8 stato Carlo Costantini, inizialmente lanciato da Antonio Di Pietro, il 13 settembre 2008, come candidato della sola Italia dei Valori. Il 27 ottobre, poi, Costantini ha ricevuto l'appoggio ufficiale del Partito Democratico.\nI democratici hanno organizzato, il 16 ottobre, le elezioni primarie per la scelta dei candidati al Consiglio regionale. Per l'occasione sono stati allestiti 423 seggi e gli elettori hanno potuto votare dalle ore 8 alle 21.\nCentro-destra.\nLa coalizione di Centro-destra era formata da quattro liste, di cui tre riconducibili a partiti e una lista civica: Il Popolo della Libert\u00e0, il Movimento per l'Autonomia, il Nuovo PSI (con la denominazione di \"Liberal Socialisti\") e \"Rialzati Abruzzo!\", in cui erano confluiti anche ex esponenti dell'Unione di Centro, fondatori della civica \"Abruzzo Futuro\".\nCome candidato presidente \u00e8 stato scelto Giovanni Chiodi, sindaco uscente di Teramo, la cui discesa in campo \u00e8 stata ufficializzata il 17 ottobre 2008.\nCentro.\nIn linea con quanto accaduto alle elezioni politiche di aprile, l'Unione di Centro aveva deciso di dar vita ad un polo centrista, rompendo con la Casa delle Libert\u00e0, all'interno della quale si era presentata durante le precedenti regionali. Alla lista si erano aggregati anche i Popolari UDEUR di Clemente Mastella che, inizialmente, aveva deciso di correre in solitaria.\nIl candidato presidente scelto \u00e8 stato l'ex deputato dell'Unione di Centro, Rodolfo De Laurentiis.\nLa Destra.\nLa Destra, movimento sorto nel 2007 per scissione da Alleanza Nazionale, si presentava alle elezioni regionali abruzzesi al di fuori della coalizione di Centro-destra, rigettando l'alleanza con Il Popolo della Libert\u00e0. L'8 ottobre, il segretario del partito, Francesco Storace, aveva ufficializzato la candidatura di Teodoro Buontempo.\nPresidente della Destra, Buontempo era originario di Carunchio (in provincia di Chieti), e aveva maturato esperienza politica come consigliere comunale a Roma e deputato. Prima della corsa in Abruzzo, in occasione delle elezioni provinciali del 13 e 14 aprile 2008, si era anche candidato alla presidenza della provincia di Roma col sostegno della sua formazione e della \"Lista Buontempo\".\nPartito Comunista dei Lavoratori.\nCome alle elezioni politiche del 2008, alle regionali abruzzesi, il Partito Comunista dei Lavoratori di Marco Ferrando si \u00e8 presentato al di fuori della coalizione di Centro-sinistra, correndo con un proprio candidato.\nL'aspirante governatrice \u00e8 stata la pescarese Ilaria Del Biondo, gi\u00e0 membro del Consiglio politico nazionale di Rifondazione Comunista e fondatrice della Camera del Lavoro precario di Pescara.\nPer il Bene Comune.\nLa lista \"Per il Bene Comune\" ha partecipato alle elezioni regionali abruzzesi, candidando il sindaco di San Giovanni Lipioni Angelo Di Prospero, gi\u00e0 esponente della Federazione dei Verdi.\nInizialmente la lista non era stata ammessa alla competizione. Tuttavia, il 18 novembre, il Tribunale amministrativo regionale dell'Aquila aveva considerato illegittima l'esclusione e ci\u00f2 venne confermato il 26 novembre. A seguito di questo evento, la data delle elezioni \u00e8 slittata di due settimane, dal 30 novembre e 1\u00ba dicembre al 14 e 15 dicembre.\nCandidati non ammessi.\nIl 31 ottobre e il 1\u00ba novembre, cio\u00e8 le date fissate per la presentazione delle candidature, non sono stati ammessi alla tornata due candidati: Roberto Fiore, appoggiato da Forza Nuova e Leopoldo Rossini, sostenuto dalla lista \"Alleanza Federalista\"-Lega Nord. Rossini aveva anche presentato ricorso sia al Tribunale Amministrativo Regionale, sia al Consiglio di Stato. In entrambi i casi, per\u00f2, esso \u00e8 stato rigettato.\nAnalisi del voto.\nRapporto tra voto di lista e voto al presidente.\nSia in termini di voto al presidente sia in quelli di voto di lista, il Centro-destra ha superato il Centro-sinistra. Nel primo caso, per\u00f2, la differenza \u00e8 molto pi\u00f9 ampia del secondo. Giovanni Chiodi, infatti, distacca Carlo Costantini di 37.772 voti che, in termini percentuali, corrispondono al 6,14%. Le due coalizioni, invece, erano separate da 14.663 voti, cio\u00e8 il 2,70%.\nCome si evince dalla tabella riepilogativa, Giovanni Chiodi \u00e8 il candidato che ha ottenuto pi\u00f9 voti rispetto alla sua coalizione (38.403, pari al 13% in pi\u00f9), mentre Ilaria Del Biondo e Angelo Di Prospero hanno fatto registrare una maggiore variazione percentuale in questa differenza: la prima ha preso 2.607 voti in pi\u00f9 rispetto alle liste del Partito Comunista dei Lavoratori (cio\u00e8 il 56,36%), mentre il secondo ha avuto 1.524 preferenze in pi\u00f9 rispetto a \"Per il Bene Comune\".\nCarlo Costantini, invece, ha raccolto 15.894 voti pi\u00f9 della coalizione di Centro-sinistra (cio\u00e8 il 6,15% in pi\u00f9), mentre Rodolfo De Laurentiis ha totalizzato 2.152 preferenze in pi\u00f9 in paragone alle liste di UDC-UDEUR (6,60% in pi\u00f9). Infine Teodoro Buontempo ha ottenuto 1.917 voti di pi\u00f9 rispetto a quelli de La Destra (cio\u00e8 il 16,64% in pi\u00f9).\nTrend di voto.\nRispetto alle precedenti elezioni, Carlo Costantini e Giovanni Chiodi arretrano in termini di voti. \nIl primo, infatti, perde 188.408 voti e 15,57 punti rispetto ad Ottaviano Del Turco, mentre Chiodi lascia sul terreno 16.176 preferenze, pur ottenendo 8,16 punti in pi\u00f9 di Giovanni Pace.\nTuttavia, \u00e8 bene ricordare che, tra le elezioni regionali dell'aprile 2005 e la tornata anticipata in Abruzzo del 2008, il quadro politico si \u00e8 evoluto verso una progressiva trasformazione dei partiti tradizionali e una destrutturazione delle coalizioni.\nOperando, quindi, un paragone pi\u00f9 preciso con L'Unione e la Casa delle Libert\u00e0, si ottiene che mentre complessivamente Carlo Costantini e Ilaria Del Biondo perdono 183.783 preferenze e il 14,81%, al contrario Giovanni Chiodi, Rodolfo De Laurentiis e Teodoro Buontempo ottengono 17.942 voti in pi\u00f9 rispetto all'ex governatore Pace, guadagnando il 15,44%.\nIn termini di voto alle liste, sia il Centro-destra sia il Centro-sinistra sono arretrati rispetto 2005. La prima ha perso 45.367 voti, se si considera solamente l'alleanza che sosteneva Giovanni Chiodi, mentre diventano 4.958 se il paragone \u00e8 con il complessivo dei tre candidati riconducibili alla Casa delle Libert\u00e0 sopra indicati. La seconda, invece, \u00e8 arretrata di 182.550 voti se si considera la sola coalizione di Carlo Costantini, mentre essa ha perso 180.532 preferenze se L'Unione \u00e8 paragonata ai voti presi complessivamente dalle coalizioni di Costantini e di Ilaria Del Biondo.\nPassando ai partiti, il Partito Democratico \u00e8 la formazione che perde di pi\u00f9, lasciando sul terreno il 15,72% e 5 seggi, seguita dall'UDC-UDEUR (-7,54%), dal Partito Socialista (-3,48%), Rifondazione Comunista (-2,07%) e i Comunisti Italiani (-1,12%). Al contrario, crescono l'Italia dei Valori, che guadagna il 12,58% e 4 seggi, e Il Popolo della Libert\u00e0, che ottiene 7 seggi e il 5,21% in pi\u00f9 rispetto al 2005.\nAnalisi territoriale del voto.\nGiovanni Chiodi e la sua coalizione sono stati i pi\u00f9 votati in tre circoscrizioni su quattro, mentre Carlo Costantini e il Centro-sinistra hanno ottenuto pi\u00f9 preferenze solamente in provincia di Pescara con circa 3.000 voti di margine. In provincia di Chieti si \u00e8 trattato un testa a testa, con circa 3.500 voti di scarto tra i due candidati (1,92% tra i candidati presidente e 1,93% tra le coalizioni), mentre Chiodi ha prevalso in maniera pi\u00f9 ampia sia in provincia dell'Aquila (con un vantaggio di circa 12.400 preferenze) sia in provincia di Teramo, con circa 23.000 voti in pi\u00f9 su Costantini.\nIn tutte le circoscrizioni regionali, gli altri candidati sono arrivati nel seguente ordine, ottenendo il loro miglior risultato sia in termini di voti sia in termini percentuali in provincia di Chieti: terzo Rodolfo De Laurentiis, quarto Teodoro Buontempo, quinta Ilaria Del Biondo, sesto Angelo Di Prospero.\nA livello comunale, Giovanni Chiodi ha prevalso in gran parte dei comuni della provincia di Teramo, dell'hinterland di Chieti, della Val di Sangro e dei Frentani, oltre a parte della Marsica e della Valle Aterno. Carlo Costantini, invece, \u00e8 stato il candidato pi\u00f9 votato nei centri della Majella e del Gran Sasso aquilano, in Val Pescara, nel Vastese, nei centri pi\u00f9 occidentali della Marsica e in quelli pi\u00f9 meridionali della Valle del Liri. Unico comune aggiudicato da un altro candidato \u00e8 stato San Giovanni Lipioni, dove ha prevalso Angelo Di Prospero, che all'epoca era sindaco di quel comune."}
{"id": "1938964", "revid": "1543377", "url": "https://it.wikipedia.org/wiki?curid=1938964", "title": "Piramidi bosniache", "text": "Le cosiddette piramidi bosniache fanno riferimento a un complesso collinare naturale di aspetto piramidale, situate in Bosnia nei pressi di Sarajevo, pi\u00f9 volte portato alla ribalta per le teorie di Semir Osmanagi\u0107 che le ritiene delle antiche costruzioni umane risalenti a anni fa. La tesi \u00e8 priva di fondamento scientifico e storico.\nGli scienziati hanno criticato le autorit\u00e0 bosniache che avevano incoraggiato queste asserzioni affermando che \"questa \u00e8 una perfida frode nei confronti di un pubblico ignaro e non trova posto nel mondo della vera scienza\". Tutte le indagini scientifiche infatti concludono che le \"piramidi\" altro non sono se non formazioni naturali e non c'\u00e8 traccia in esse di intervento umano.\nLa collina Viso\u010dica ha un aspetto piramidale, \u00e8 alta circa 200 metri rispetto al territorio circostante e sulla sua sommit\u00e0 un tempo sorgeva l'antica citt\u00e0 di Visoki. L'idea che potesse essere una piramide costruita dall'uomo \u00e8 stata divulgata da Semir Osmanagi\u0107, un bosniaco rifugiatosi a Houston durante la dittatura di Tito e dove possiede un'azienda produttrice di elementi di metallo per l'edilizia. I suoi successivi scavi al sito hanno portato alla luce quelli che potrebbero somigliare a un piano di entrata e dei cunicoli pavimentati (interpretati come pozzi di ventilazione) come pure blocchi di pietra con presunto intonaco che egli ha supposto un tempo essere la copertura della struttura. Osmanagi\u0107 ha affermato che lo scavo aveva coinvolto una squadra internazionale di archeologi provenienti da Australia, Austria, Bosnia, Scozia e Slovenia. Molti degli archeologi da lui citati hanno per\u00f2 affermato di non aver partecipato allo scavo e di non aver mai visitato il sito. Lo scavo \u00e8 cominciato nell'aprile 2006.\nInterpretazione dello scavo.\nInterpretazione pseudoscientifica di Osmanagi\u0107.\nOsmanagi\u0107 ha chiamato la collina Viso\u010dica \"piramide del sole\", mentre due piccole alture vicine, identificate tramite fotografia aerea e satellitare sono state soprannominate \"piramide della luna\" e \"piramide del drago\". I giornali hanno riportato che Osmanagi\u0107 affermerebbe che esse sarebbero state costruite dagli antichi abitanti illirici dei Balcani nel a.C., datazione priva di qualunque base storica. In una successiva intervista con Philip Coppens della rivista \"Nexus\" (aprile-maggio 2006), Osmanagi\u0107 cerc\u00f2 di rettificare la sua precedente affermazione dicendo di essere stato frainteso: avrebbe affermato che esse erano state probabilmente costruite dagli illirici che si pensa abbiano vissuto nell'area tra il e il 500 a.C. e che la piramide sarebbe stata dunque costruita in quest'arco di tempo e non \"nel\" a.C. In un'intervista con Vesna Peric Zimonjic, apparsa sul quotidiano belga \"De Morgen\", Osmanagi\u0107 aveva rifiutato di datare le strutture: \"Non abbiamo trovato ancora frammenti organici, ossa, legno o carbone. Quest'analisi ci aiuterebbe a datare le strutture.\" Tuttavia una relazione della sua squadra di scavo affermava, gi\u00e0 sei mesi prima, che in effetti due scheletri incompleti erano stati trovati. Successivamente (nel 2006) Osmanagi\u0107 afferm\u00f2 che la struttura potesse essere datata prima della fine dell'ultima era glaciale\ne che sarebbe esistito un antico progetto mondiale per l'edificazione di tali opere. Paragonando la variazione delle altezze delle piramidi egiziane e quelle americane con quella della collina Viso\u010dica (che stima sui 220 metri), Osmanagi\u0107 \u00e8 poi giunto alla conclusione che siano state tutte costruite da un unico popolo e che l'ultima sarebbe stata la piramide bosniaca. Salvo poi cambiare idea e affermare che quest'ultima sarebbe stata invece la prima e che quindi la collina Viso\u010dica sarebbe \"la madre di tutte le piramidi\". Tale asserzione sarebbe basata sull'esistenza di una geometria sacra e dallo studio numerologico di messaggi lasciati nella piramide per le future generazioni.\nIl progetto prevedeva di terminare lo scavo nel 2012 per, secondo Osmanagic, \"rompere la barriera di energia negativa, permettendo alla terra di ricevere energia cosmica dal centro della galassia\"\nLa posizione della comunit\u00e0 scientifica.\nLe affermazioni di Semir Osmanagi\u0107 hanno incontrato l'opposizione di numerosi archeologi che lo hanno accusato di promuovere nozioni pseudoscientifiche e di danneggiare il sito archeologico con i suoi scavi. Cos\u00ec Enver Imamovi\u0107 dell'Universit\u00e0 di Sarajevo, gi\u00e0 direttore del Museo nazionale di Sarajevo, \u00e8 preoccupato che lo scavo possa danneggiare la citt\u00e0 medievale di Visoki.\nIn una lettera all'editore di \"The Times\" del 25 aprile 2006, il professor Anthony Harding, presidente dell'European Association of Archaeologists, definisce le teorie di Osmanagi\u0107 \"strampalate\" e \"assurde\" esprimendo preoccupazione sull'insufficiente salvaguardia del patrimonio storico bosniaco. Lo stesso Harding, dopo la visita al sito, ha dichiarato: \"Abbiamo visto zone di roccia naturale con fessure e crepe ma nessun segno di archeologia\".\nCurtis Runnels, dell'Universit\u00e0 di Boston, esperto della preistoria greca e balcanica afferma che \"tra e anni fa i Balcani attraversavano l'ultimo massimo glaciale, un periodo molto freddo e secco con ghiacciai nelle aree montagnose. Gli unici abitanti erano cacciatori e raccoglitori del paleolitico superiore che lasciarono dietro di loro tracce di accampamenti e di occupazione di caverne. Queste tracce consistono in semplici attrezzi in pietra, focolai e resti di animali e piante consumati come cibo. Questa gente non aveva gli strumenti n\u00e9 le conoscenze per realizzare un'architettura monumentale\".\nGli accademici della facolt\u00e0 di Geologia dell'universit\u00e0 di Tuzla diretti dal professor Sejfudin Vrabac hanno concluso che la collina \u00e8 una formazione geologica naturale fatta di sedimenti clastici di composizione stratificata e vario spessore e che la sua forma \u00e8 conseguenza dei processi endodinamici ed esodinamici dell'era post-miocenica. In particolare si tratta di una formazione sedimentaria terrigena composta da un'alternanza di argille, arenarie e rare puddinghe. L'aspetto fondamentale \u00e8 che essa si presenta poco disturbata dalla tettonica con una stratificazione sub-orizzontale. \u00c8 proprio questo tipo di assetto stratigrafico dei terreni, che costituiscono l'ossatura dei rilievi, che genera una forma vagamente piramidale alle colline. Inoltre, le presunte \"pavimentazioni stradali\" e le \"gradinate\", non sono altro che superfici di strato con fratture singenetiche, sapientemente \"sezionate\" con scavi ad hoc. Nota il prof. Vrabac che esistono dozzine di formazioni geologiche similari nel solo bacino minerario di Sarajevo-Zenica.\nRobert Schoch conclude che esistono spiegazioni geologiche per tutti gli aspetti considerati artificiali da Osmanagi\u0107. Nel caso delle gallerie ha inoltre aggiunto: \"Le \"antiche iscrizioni\" non sembrano essere antiche per niente. Sono stato informato da una fonte attendibile che le iscrizioni non erano l\u00ec quando i membri della squadra delle piramidi sono entrati per la prima volta nelle gallerie meno di due anni fa. Le iscrizioni sono state aggiunte dopo con intenti che possono essere o no fraudolenti\"."}
{"id": "1938965", "revid": "483325", "url": "https://it.wikipedia.org/wiki?curid=1938965", "title": "Calore molare", "text": ""}
{"id": "1938969", "revid": "287204", "url": "https://it.wikipedia.org/wiki?curid=1938969", "title": "Abate (cognome)", "text": "Abate \u00e8 un cognome di lingua italiana.\nVarianti.\nAbati, Abbate, Abbati, Ab\u00e0, Abb\u00e0, Dell'Abate, Dell'Abbate, Degli Abati, Degli Abbati, Abbafati, L'Abate, Labate, L'Abbate, Labbate, Lab\u00e0, Abba, Abbado, Abbadessa, Abbadia, Avati, Avato.\nAlterati e derivati.\nAbatello (pronuncia \"abat\u00e8llo\"), Abatelli (pron. \"abat\u00e8lli\"), Abatino, Abatini.\nCorrispondenti in altre lingue.\nAl cognome italiano Abate e suoi derivati corrispondono i cognomi inglesi Abbot e Abbott, i francesi Abadie, Abbadie e d'Abbadie, il tedesco Abt, lo spagnolo Abad.\nDiffusione.\nCognome diffuso soprattutto nell'Italia Centrale e Meridionale nelle forme base e nei composti; nell'Italia Settentrionale nelle forme Ab\u00e0, Abb\u00e0 e Lab\u00e0.\nEtimologia.\nDeriva dal titolo religioso \"abate\" (\"abbate\" nelle varianti regionali del centro-sud).\nNel latino ecclesiastico \"abbas\", deriva dall'aramaico (\"abba\", cio\u00e8 \"padre\").\nStoria.\nIl cognome Abate e simili si \u00e8 formato dal termine \"abate\" usato come soprannome, cos\u00ec come il femminile \"abadessa\", ma nell'Italia settentrionale, specialmente in Piemonte, la forma tronca \"ab\u00e0\" aveva il significato pi\u00f9 specifico di \"capo della festa\" cio\u00e8 colui che aveva l'incarico di dirigere i balli durante le feste popolari; quest'ultima forma ha dato origine ai cognomi Ab\u00e0, Abb\u00e0 e Lab\u00e0.\nNelle zone di lingua grica il cognome Abatangelo pu\u00f2 derivare direttamente dal greco \"Avat\u00e1ngelos\".\nAraldica.\nAlcuni cognomi di questo gruppo appartengono a famiglie nobili (nobili, conti, duchi e marchesi) e precisamente: Abate, Abati, Abbadessa, Abbate, Abbati, Abbati-Marescotti e Avati. Il motto degli Avati \u00e8 \"Per aspera ad astra\", cio\u00e8 \"attraverso le asperit\u00e0 alle stelle\"."}
{"id": "1938970", "revid": "600229", "url": "https://it.wikipedia.org/wiki?curid=1938970", "title": "Vivaldi Werkverzeichnis", "text": ""}
{"id": "1938973", "revid": "1543377", "url": "https://it.wikipedia.org/wiki?curid=1938973", "title": "Earth First!", "text": "Earth First!, o EF!, \u00e8 un movimento ecologista radicale nato nel 1979 negli Stati Uniti d'America e diffusosi dapprima nei Paesi anglofoni, quindi nel resto del mondo nel corso degli anni ottanta.\nLe origini.\nLe origini della formazione sono da ricercarsi nel dibattito nato in seno al pi\u00f9 vasto ambito di critica ambientalista, le cui origini possono essere simbolicamente rintracciate nel libro \"Primavera silenziosa\" di Rachel Carson.\n\u00abLa terra prima di tutto!\u00bb divenne lo slogan dell'organizzazione fondata da Dave Foreman, Mike Roselle ed altri, alle cui prime riunioni partecip\u00f2 Edward Abbey, scrittore statunitense noto per il romanzo \"I sabotatori\" (1975).\nObiettivo.\nIl gruppo nacque con l'obiettivo esplicito di mettere in luce l'impatto delle comunit\u00e0 umane sugli ecosistemi naturali, allo scopo di ripensare radicalmente il sistema di relazione che lega l'uomo ai territori che vive e plasma nel suo percorso di civilizzazione. Una serrata critica alle speculazioni capitalistiche e all'iper sviluppo tecnologico delle societ\u00e0 occidentali divennero parte integrante del bagaglio culturale del movimento, il cui dibattito interno fu ben presto polarizzato dall'urgenza di accompagnare alla funzione di denuncia, l'azione diretta contro lo sfruttamento della natura.\nStoria.\nDiverse campagne caratterizzarono la vita dell'organizzazione nel corso degli anni ottanta (di particolare importanza quella del 1985 per la salvaguardia della Foresta Nazionale di Willamette), campagne che furono spesso caratterizzate da azioni di disturbo (come arrampicarsi sugli alberi o infilare lunghi chiodi nel fusto per impedirne l'abbattimento) e dalla pratica della disobbedienza civile mutuata dal pensiero del filosofo H. D. Thoreau.\nNel corso degli anni novanta emersero differenti propensioni all'interno della formazione: all'iniziale avvicinamento all'ecologia profonda, fondata da Arne N\u00e6ss nel 1972, si avvicend\u00f2 una pi\u00f9 marcata propensione anarchica. Gli attivisti sottolinearono la necessit\u00e0 di abbandonare attivit\u00e0 potenzialmente lesive della salute e dell'integrit\u00e0 fisica delle persone e tale differente visione di azione sfoci\u00f2 in una scissione nel 1992, con la conseguente nascita dell'Earth Liberation Front.\nNonostante le critiche piovute sull'organizzazione nel corso dei primissimi anni novanta da parte dell'ecologista sociale Murray Bookchin (dovute alle tesi di Chris Maney ed Edward Abbey in tema di Aids ed immigrazione, definite \u00abanti-umaniste\u00bb), l'organizzazione conobbe ancora una volta un momento di rilancio sul finire degli anni novanta; periodo caratterizzato da una marcata riflessione sul tema della violenza, sulle pratiche dell'azione diretta e sulla necessit\u00e0 di preservare la caratteristica organizzazione non verticistica del gruppo.\n\"Earth First Journal\" \u00e8 il periodico d'informazione del movimento."}
{"id": "1938982", "revid": "18426516", "url": "https://it.wikipedia.org/wiki?curid=1938982", "title": "Schizofrenico", "text": ""}
{"id": "1938984", "revid": "363629", "url": "https://it.wikipedia.org/wiki?curid=1938984", "title": "Paranoico", "text": ""}
{"id": "1938986", "revid": "18426542", "url": "https://it.wikipedia.org/wiki?curid=1938986", "title": "Paranoide", "text": ""}
{"id": "1938987", "revid": "1718925", "url": "https://it.wikipedia.org/wiki?curid=1938987", "title": "Colobus", "text": "Colobus \u00e8 un genere di scimmie del vecchio mondo della famiglia Cercopithecidae, sottofamiglia Colobinae.\nDescrizione.\nIl nome del genere viene dal greco kolob\u00f2s () \"mutilo\", \"monco\", e si riferisce alla quasi assenza del pollice, ridotto ad un moncone: una caratteristica comune ai generi appartenenti alla trib\u00f9 colobini.\nL'aspetto di queste scimmie \u00e8 caratterizzato dal vistoso contrasto tra il nero del corpo e il bianco della coda, del mantello e di una fascia che incornicia il muso.\nIl genere comprende le specie di maggiori dimensioni tra i colobini: la lunghezza del corpo \u00e8 tra 45 e 70\u00a0cm, quella della coda tra 50 e 100\u00a0cm, il peso tra 5 e 15\u00a0kg; i maschi sono in genere notevolmente pi\u00f9 grandi delle femmine.\nDistribuzione e habitat.\nI colobi vivono in varie zone dell'Africa sub-sahariana: dal Senegal all'Etiopia, dall'Angola allo Zambia e nel Kenya. Gli habitat sono vari: la foresta pluviale tropicale, la foresta di montagna fino a 3000\u00a0m di altitudine e i mangrovieti.\nBiologia.\nL'attivit\u00e0 \u00e8 diurna e quasi sempre arboricola. I colobi vivono in gruppi formati da un solo maschio adulto, da due a sei femmine e i loro cuccioli. I gruppi sono territoriali e avvisano con segnali vocali i conspecifici della propria presenza.\nLa dieta \u00e8 vegetariana ed \u00e8 basata soprattutto sulle foglie. L'apparato digerente \u00e8 adattato a questo cibo in modo simile a quello dei ruminanti: lo stomaco \u00e8 diviso infatti in compartimenti, due dei quali servono a digerire la cellulosa grazie ad opportuni batteri.\nLa gestazione dura tra cinque e sei mesi e usualmente nasce un solo cucciolo, che raggiunge la maturit\u00e0 sessuale fra tre e quattro anni se femmina e tra quattro e sei anni se maschio. La longevit\u00e0 in natura \u00e8 circa 20 anni e in cattivit\u00e0 intorno a 30.\nSpecie.\nIl genere contiene cinque specie:\nCollegamenti esterni.\n Informazioni a cura della African Wildlife Foundation"}
{"id": "1938989", "revid": "149726", "url": "https://it.wikipedia.org/wiki?curid=1938989", "title": "Colobo", "text": ""}
{"id": "1939000", "revid": "287204", "url": "https://it.wikipedia.org/wiki?curid=1939000", "title": "Vacanza di Frenkel", "text": ""}
{"id": "1939008", "revid": "320578", "url": "https://it.wikipedia.org/wiki?curid=1939008", "title": "Impurezza", "text": ""}
{"id": "1939012", "revid": "120491015", "url": "https://it.wikipedia.org/wiki?curid=1939012", "title": "Calcolosi", "text": "Per calcolosi o litiasi s. f. (dal gr. \u03bb\u03b9\u03d1\u03af\u03b1\u03c3\u03b9\u03c2, der. di \u03bb\u03af\u03d1\u03bf\u03c2 \u00abpietra\u00bb), in campo medico, si intende la formazione di calcoli nelle cavit\u00e0 attraverso cui defluiscono liquidi fisiologici prodotti da un organo (es. l'urina prodotta dal rene ecc.). La presenza di calcoli pu\u00f2 essere causa di Infezione e/o dolori di tipo colico. I calcoli possono ostruire il deflusso del liquido prodotto dall'organo in cui si formano causandone il ristagno ed i danni ad esso conseguenti come ittero post-epatico nel caso di calcoli biliari, atrofia da compressione del parenchima renale (vescicolazione del rene o idronefrosi), degli ureteri (megauretere, o del parenchima delle ghiandole salivari con ristagno della secrezione (mucocele, sialocele).\nStoria.\nQuesta patologia era conosciuta, nel mondo antico, anche con il nome di \"mal della pietra\", e la sua risoluzione chirurgica (oggi conosciuta con il nome di Litotomia) era prescritta a tutti coloro che, nel mondo classico, formulavano il Giuramento di Ippocrate laddove, questo stesso giuramento, proclamava \u00ab[...] Non operer\u00f2 coloro che soffrono del male della pietra, ma mi rivolger\u00f2 a coloro che sono esperti di questa attivit\u00e0. [...]\u00bb non solo a causa dell'alta probabilit\u00e0 di complicanze intra- e postoperatorie (come emorragie o infezioni) ma anche per evitare che il medico diventasse chirurgo: due professioni ben distinte nell'antichit\u00e0.\nEpidemiologia.\nGli organi dove si manifesta principalmente la calcolosi sono i reni e le vie urinarie (litiasi uratica), la cistifellea e le vie biliari (litiasi biliare), seguono le ghiandole salivari (litiasi salivare) e le tonsille (tonsilloliti).\nTipologia.\nA seconda dell'organo coinvolto cambia il nome della forma di calcolosi:\nSintomatologia.\nLe manifestazioni dipendono dall'organo interessato, dalla presenza di infezione e/o di ostruzione. Nei casi pi\u00f9 miti pu\u00f2 non essere presente alcun sintomo. La sintomatologia tipica \u00e8 tuttavia il dolore da calcolosi detto colica (colica renale, biliare, salivare a seconda dell'organo interessato).\nTerapia.\nLa maggior parte dei calcoli vengono espulsi autonomamente, tuttavia nei casi pi\u00f9 gravi pu\u00f2 essere necessario l'intervento chirurgico o laddove possibile il bombardamento con ultrasuoni grazie a cui possono venire ridotti in frammenti pi\u00f9 piccoli da poter espellere per vie naturali; in caso di calcolosi renale pu\u00f2 essere possibile a seconda della causa dei calcoli acidificare o basicizzare le urine per scioglierli."}
{"id": "1939013", "revid": "204012", "url": "https://it.wikipedia.org/wiki?curid=1939013", "title": "Litiasi", "text": ""}
{"id": "1939014", "revid": "204012", "url": "https://it.wikipedia.org/wiki?curid=1939014", "title": "Calcolo biliare", "text": ""}
{"id": "1939026", "revid": "155118", "url": "https://it.wikipedia.org/wiki?curid=1939026", "title": "Historia Orceana", "text": ""}
{"id": "1939035", "revid": "48344", "url": "https://it.wikipedia.org/wiki?curid=1939035", "title": "Nostro Signore Ges\u00f9 Cristo Re dell'Universo", "text": ""}
{"id": "1939036", "revid": "599013", "url": "https://it.wikipedia.org/wiki?curid=1939036", "title": "Gary Glasgow", "text": ""}
{"id": "1939042", "revid": "287204", "url": "https://it.wikipedia.org/wiki?curid=1939042", "title": "Microscopio elettronico a trasmissione", "text": "Il microscopio elettronico a trasmissione, di solito indicato con l'acronimo TEM, dall'inglese \"transmission electron microscope\", \u00e8 un tipo di microscopio elettronico.\nFunzionamento.\nIn TEM gli elettroni che costituiscono il fascio attraversano una sezione nella quale, in precedenza, \u00e8 stato creato il \"vuoto\", per poi passare completamente attraverso il campione. Questo, dunque, deve avere uno spessore estremamente ridotto, compreso tra 50 e 500\u00a0nm. Il potere di risoluzione (la minima distanza fra due punti per la quale si possono distinguere come tali e non come uno solo) \u00e8 di circa 0,2 nm, cio\u00e8 circa 500.000 volte maggiore di quello dell'occhio umano contro il nm dei migliori SEM. Questo tipo di microscopio \u00e8 fornito, lungo l'asse elettro-ottico, di complessi sistemi che sfruttando la modificazione di campi elettrici e magnetici, sono di conseguenza in grado di pilotare gli elettroni attraverso \"lenti\" magnetiche necessarie ad allargare considerevolmente il fascio di elettroni, gi\u00e0 passati attraverso il campione, per far s\u00ec che l'immagine risulti ingrandita. Il campione consiste in sezioni, come si \u00e8 detto, molto sottili, appoggiate su di un piccolo dischetto in rame o nichel (del diametro di pochi millimetri) fenestrato di solito a rete (\"retino\") in modo che la sezione possa essere osservata tra le sue maglie senza interposizione di vetro (a differenza di quello che avviene nel microscopio ottico) che non sarebbe attraversato dagli elettroni. Questi ultimi infatti non possono attraversare materiali spessi.\nIl fascio di elettroni colpisce uno schermo fluorescente (sensibile agli stessi) proiettando su di esso un'immagine reale e fortemente ingrandita della porzione di campione precedentemente attraversata. Questo microscopio fornisce le immagini in bianco e nero, per\u00f2 molte volte si trovano immagini ottenute dallo \"stesso\" che sono state successivamente elaborate digitalmente migliorando l'immagine.\nLa migliore prestazione di un microscopio elettronico a trasmissione \u00e8 stata ottenuta nel giugno 2003 con l'OAM (One Angstrom Microscope) in uso presso il Lawrence Berkeley National Laboratory negli Stati Uniti, un microscopio elettronico ad alta risoluzione HRTEM (high resolution transmission electron microscope): lo strumento ha fornito un'immagine dei singoli atomi di litio di un campione di ossido di litio e cobalto (il litio \u00e8 l'elemento pi\u00f9 leggero dopo l'idrogeno e l'elio)."}
{"id": "1939043", "revid": "599013", "url": "https://it.wikipedia.org/wiki?curid=1939043", "title": "Arnold Dwarika", "text": ""}
{"id": "1939053", "revid": "18428158", "url": "https://it.wikipedia.org/wiki?curid=1939053", "title": "Campagna di Roma", "text": ""}
{"id": "1939061", "revid": "258694", "url": "https://it.wikipedia.org/wiki?curid=1939061", "title": "Wine-Doors", "text": ""}
{"id": "1939073", "revid": "106908", "url": "https://it.wikipedia.org/wiki?curid=1939073", "title": "Rogge", "text": ""}
{"id": "1939074", "revid": "117385974", "url": "https://it.wikipedia.org/wiki?curid=1939074", "title": "Vita col padre e con la madre", "text": "Vita col padre e con la madre \u00e8 uno sceneggiato televisivo prodotto dalla RAI-Radiotelevisione italiana e diffuso in quattro puntate a partire dal 7 febbraio 1960.\nDiretto da Daniele D'Anza, \u00e8 stato interpretato nei ruoli principali di Carlo Day e della moglie Vinnie da Paolo Stoppa e Rina Morelli. Il \"cast\" comprende altri noti attori di cinema e teatro.\nLa sceneggiatura di Suso Cecchi D'Amico e Anna Maria Romagnoli \u00e8 tratta dal libro umoristico scritto negli anni trenta in forma autobiografica \"Life with Father\" (segu\u00ecto da \"Life with Mother\") da Clarence Day, adattato nel 1939 per il teatro di Broadway dall'attore e regista Howard Lindsay e dal commediografo Russel Crouse. Dal medesimo lavoro teatrale, nel 1947 fu tratto il film \"Vita col padre\" di Michael Curtiz e, successivamente, una serie televisiva per il mercato anglosassone.\nAd inizio degli anni sessanta, il lavoro approd\u00f2 in riduzione televisiva sull'allora giovane emittente di stato italiana sotto forma di romanzo sceneggiato, affidato all'interpretazione di una coppia di attori gi\u00e0 di provata esperienza e popolarit\u00e0 come Morelli e Stoppa.\nSoggetto.\nLa sceneggiatura di Suso Cecchi D'Amico \u00e8 aderente alle storie narrate da Clarence Day (nella versione italiana interpretato da Vittorio De Sica), che vedono come protagonisti - e al centro di simpatici battibecchi familiari - il padre Clarence \"Clare\" Day senior (Carlo, nella versione italiana, interpretato da Paolo Stoppa), precedentemente pubblicate sul \"magazine\" di \"The New Yorker\".\n\"Clare\"-Carlo \u00e8 un umorale e brontolone indaffarato \"broker\" di Wall Street. In guerra con il mondo, ha sempre motivo per lagnarsi per i pi\u00f9 futili accadimenti, dal funzionamento della cucina, al contributo dei domestici, dal comportamento dei figli a quello dei collaboratori aziendali; si lamenta, in generale, dell'impossibilit\u00e0 del mondo ad adattarsi a quelli che a suo modo di vedere sarebbero gli standard ideali di vita.\nLa comicit\u00e0 del \"plot\" narrativo \u00e8 enfatizzata dagli scontri verbali conseguenti al rapporto di amore-odio che unisce, pur nello scontro dialettico, da una parte l'acido ma tutto sommato bonario protagonista e, dall'altra, la moglie Vinnie (Rina Morelli) ed i figli, spesso stretti in una tenaglia che li spinge a solidarizzare.\nL'originale.\nPubblicato in volume per la prima volta nel 1936, il libro di Day aveva intenti satirici, intendendo dipingere a forti tinte ironiche momenti di vita familiare di certa \"upper class\" newyorkese di fine Ottocento che potevano tuttavia essere plausibili anche vari decenni dopo.\nTre anni dopo la pubblicazione, il testo di Day approd\u00f2 a Broadway per opera di Howard Lindsay (interprete del lavoro insieme alla moglie Dorothy Stickney) e dell'autore di libretti Russel Crouse. Fu replicato nelle sette stagioni successive, posizionandosi fra i cento lavori teatrali non musicali pi\u00f9 rappresentati. La prima si ebbe all'Empire Theatre l'8 novembre 1939, dove and\u00f2 in scena fino all'8 settembre 1945. Le repliche proseguirono in altri teatri di Broadway fino al 12 luglio 1947, per un totale di 3.223 rappresentazioni.\n\u00c8 proprio nell'anno dell'ultima rappresentazione teatrale che si ebbe l'adattamento cinematografico di Michael Curtiz: \"Vita col padre\": fedele al testo letterario, sebbene derivato dal lavoro teatrale di Lindsay e Crouse, il film - che fu candidato a diversi premi Oscar, presenta i figli ancora in et\u00e0 adolescenziale o poco pi\u00f9. Il \"cast\" vedeva impegnati attori al tempo di gran fama o astri nascenti della cinematografia come William Powell, Irene Dunne, Elizabeth Taylor, Edmund Gwenn, Zasu Pitts.\n\"Life with Father\" fu trasposto poi per la televisione statunitense nel 1953 con l'interpretazione, nei ruoli principali, di Leon Ames e Lurene Tuttle."}
{"id": "1939077", "revid": "167080", "url": "https://it.wikipedia.org/wiki?curid=1939077", "title": "Aquila romana", "text": ""}
{"id": "1939081", "revid": "339392", "url": "https://it.wikipedia.org/wiki?curid=1939081", "title": "Questo pazzo pazzo pazzo pazzo mondo", "text": ""}
{"id": "1939083", "revid": "167080", "url": "https://it.wikipedia.org/wiki?curid=1939083", "title": "Banchetto rituale", "text": ""}
{"id": "1939088", "revid": "167080", "url": "https://it.wikipedia.org/wiki?curid=1939088", "title": "Mitrei", "text": ""}
{"id": "1939089", "revid": "228587", "url": "https://it.wikipedia.org/wiki?curid=1939089", "title": "Sagalassos", "text": "Sagalassos \u00e8 un sito archeologico che si trova nella Turchia sud-occidentale a circa 110 kilometri a nord della citt\u00e0 e porto turistico di Antalia (l'antica \"Attaleia\") e a 30 kilometri da Burdur e Isparta. Le sue antiche rovine si trovano sul Monte Akda\u011f lungo la parte occidentale della catena del Tauro a un'altitudine di circa 1450-1700 metri. In epoca romana Sagalassos era rinomata come \"la prima citt\u00e0 della Pisidia\", una provincia romana che comprendeva il versante occidentale del Tauro. \nStoria.\nLe prime tracce di insediamento risalgono al XII millennio a.C., mentre nell'VIII millennio a.C. alcune trib\u00f9 stanziali dedite all'agricoltura si insediarono lungo le rive del lago Burdur. La prima testimonianza scritta della presenza di Sagalassos si trova in alcune tavolette ittite risalenti al XIV secolo a.C., che menzionano la citt\u00e0 di \"Salawassos\" posta nella medesima regione. Grazie all'influsso delle vicine civilt\u00e0 di Lidia e Frigia, Sagalassos sub\u00ec un importante impulso che la port\u00f2 a diventare un importante centro cittadino della regione. Durante il dominio persiano, la citt\u00e0 di Sagalassos era nota per la sua faziosit\u00e0 e per la sua intemperanza a sottostare al giogo straniero, e questa fama perdur\u00f2 fino al 333 a.C. quando Alessandro Magno si scontr\u00f2 con i suoi residenti recalcitranti ad essere parte del suo piano di conquista della Persia. \nDopo la morte di Alessandro Magno la regione della Pisidia fu oggetto di conquista tra i suoi diversi successori, per finire nelle mani di Antigono I Monoftalmo. In seguito essa pass\u00f2 sotto il regno di Lisimaco di Tracia, dei Seleucidi di Siria ed in ultimo degli Attalidi di Pergamon. Ritrovamenti archeologici testimoniano che la citt\u00e0 ader\u00ec rapidamente alla cultura ellenistica. Dopo che gli Attalidi si sottomisero all'Impero Romano la Pisidia divenne parte della nuova provincia romana dell'Asia, e intorno al 100 a.C. alla provincia costiera della Cilicia e Cipro, per poi tornare alla provincia dell'Asia a met\u00e0 dello stesso I secolo a.C. Nel 39 a.C. Sagalassos venne assegnata al regno dell'alleato romano Aminta di Galazia che venne per\u00f2 assassinato nel 25 a.C., per cui l'Impero romano decise di formare una nuova provincia che comprendesse la Pisidia e il regno del re assassianto, dando vita alla provincia di Galazia.\nQuando gli eserciti imperiali di Augusto imposero nella regione la pax romana essa dur\u00f2 per i secoli successivi trasformando la citt\u00e0 di Sagalassos in un territorio florido e sicuro. Grazie al controllo su una vasta zona di terreno fertile che consentiva la produzione in surplus di grano ed olio, e la presenza di giacimenti di argilla rossa di ottima qualit\u00e0, resero Sagalassos un importante centro di esportazione, trasformandola rapidamente nella pi\u00f9 vasta metropoli della regione. La prosperit\u00e0 di Sagalassos continu\u00f2 fino al 400 quando la citt\u00e0 dovette fortificare le sue mura contro la minaccia delle trib\u00f9 Isauriche. Pur mantenendo una certa condizione di prosperit\u00e0, la Sagalassos sub\u00ec un duro colpo a causa di un terribile terremoto nel 518; la citt\u00e0 venne ricostruita con un grande senso della monumentalit\u00e0 che tuttavia non ne arrest\u00f2 il lento declino, aggravato da una terribile epidemia scoppiata tra il 541 ed il 542 che decim\u00f2 circa met\u00e0 della popolazione e diede un grosso colpo al culto cittadino legato ancora alla religione delle antiche divinit\u00e0 pagane. Intorno al VII secolo la citt\u00e0 venne definitivamente abbandonata a causa di un ulteriore scossa tellurica, a cui si aggiunsero i numerosi raid delle popolazioni arabe. \nLa riscoperta.\nDal XIII secolo la citt\u00e0, oltre ad essere stata abbandonata dalla sua popolazione, spar\u00ec definitivamente da qualsiasi memoria scritta. Tuttavia l'erosione causata dal pascolo delle capre che ricopr\u00ec interamente la citt\u00e0 nascondendone le costruzioni sotto massicci strati di terra e la difficolt\u00e0 di raggiungerne la localit\u00e0, permisero alle rovine di conservarsi in ottimo stato e di non divenire oggetto di continue sottrazioni di materiale edile. La prima testimonianza scritta delle rovine della citt\u00e0 risalgono al XVIII secolo, quando al termine dell'anno 1706 il viaggiatore francese Paul Lucas si un\u00ec a una carovana partita da Antalya per Isparta, vide le rovine della citt\u00e0 che per\u00f2 confuse con i resti di alcune fortezze.\nSoltanto nel 1824 il cappellano ed antiquario britannico Francis Vyvyan Jago Arundell decifr\u00f2 il nome della citt\u00e0 in un'antica iscrizione. Nel corso del secolo successivo le rovine di Sagalassos furono visitate da numerosi visitatori occidentali, come il conte polacco K. Lanckoronski, che riscopr\u00ec le rovine di Pisidia. Quest'ultimo ebbe anche il merito di produrre la prima mappa archeologica del sito, che per\u00f2 non port\u00f2 mai a termine. I numerosi scavi portati lungo le citt\u00e0 costiere della regione non si espansero mai sufficientemente fino a raggiungere le alte catene montuose, facendo s\u00ec che i resti archeologici di Sagalassos restassero pressoch\u00e9 privi di studi approfonditi per lungo tempo, nonostante se ne conoscesse l'ubicazione. La prima missione di un certo livello risale al 1970 con lo scavo presso l'Heroon di et\u00e0 augustea, tuttavia il primo vero studio delle rovine di Sargalassos \u00e8 del 1985 per opera di un'\u00e9quipe mista britannica e belga che ha intrapreso una serie di scavi su larga scala.\nGli scavi.\nDal 1990 gli scavi sono supervisionati dall'archeologo Marc Waelkens dell'Universit\u00e0 Cattolica di Lovanio; attualmente la citt\u00e0 \u00e8 stata quasi interamente riportata alla luce e quattro dei maggiori progetti di scavo sono stati ultimati. Tra le finalit\u00e0 del progetto c'\u00e8 anche una serie di scavi d'ispezione nei quartieri popolari e in quelli industriali della citt\u00e0, oltre che uno studio geologico approfondito per la preservazione dell'intero sito.\nGli scavi hanno portato alla luce soprattutto le testimonianze relative alla vita della citt\u00e0 nei secoli immediatamente successivi alla sua ellenizzazione dopo la conquista di Alessandro Magno. In questa fase l'architettura monumentale della ricostruzione viene piegata alle esigenze pratiche di una citt\u00e0 ricca di commerci e attivit\u00e0 produttive, come \u00e8 testimoniato dal palazzo del mercato lungo l'angolo nord-orientale della Citt\u00e0 alta. D'altronde l'assunzione di uno stile di vita tipicamente greco \u00e8 testimoniata da costruzioni come il \"bouleuterion\" costruito intorno al I secolo a.C. a cui si aggiungono nello stesso periodo il tempio dorico e il fontanile, entrambi edificati secondo una logica sobria e funzionale. Sempre intorno al I secolo a.C. Sagalassos inizia a coniare le sue prime tetradracme d'argento e di bronzo, mentre l'artigianato locale si dedica alla produzione di vasellame in argilla rossa ad imitazione di produzioni pi\u00f9 raffinate delle regioni circostanti.\nGli scavi hanno testimoniato anche un'importante fase di espansione urbanistica al momento dell'annessione all'interno dell'Impero romano; lo stile architettonico si sviluppa secondo i gusti di Augusto ma ci sono tracce anche di stili molto posteriori appartenenti al periodo della dinastia giulio-claudia. Da questo momento la citt\u00e0 testimonia una rapida occidentalizzazione con l'introduzione dell'ordine corinzio su vasta scala. Risalgono a questo periodo numerose iscrizioni con la scritta \"Prima citt\u00e0 della Pisidia. Amica e alleata di Roma\". Le due piazze principali della citt\u00e0, l'Agor\u00e0 bassa e quella alta, erano ornate di numerose statue e da una fine pavimentazione, cos\u00ec come le principali vie cittadine.\nEdifici Principali.\nIl ninfeo antonino.\nGli scavi hanno restituito un magnifico ninfeo dell'et\u00e0 antonina media (ca. 160-180), consistente di una facciata ad un piano unico a forma di pi composto da una sezione centrale incorniciata da due edicole laterali sporgenti. La lunghezze dell'intera facciata era di circa 27 m, per una profondit\u00e0 massima di circa 4 m e un'altezza stimata di circa 7,80 m. Buona parte del ninfeo \u00e8 stato ricostruito per anastilosi fra il 1998 e il 2010, con tanto di acqua corrente e repliche delle statue rinvenute, e rappresenta l'attrazione principale del sito archeologico.\nIl Fontanile Dorico.\nIl Fontanile \u00e8 situato ad est dell'Agora superiore verso la via che porta al Teatro. L'edificio \u00e8 stato parzialmente scavato nella roccia, ed \u00e8 composto da tre portici che circondano un cortile pavimentato. La costruzione con pianta ad U si affaccia a sud est e misurava 10,90 metri x 7,33 ed era alta circa 4 metri. Lo stile della costruzione la fa risalire al periodo ellenistico.\nLa Biblioteca Neon.\nI resti della Biblioteca Neon, a nord del fontanile, sono stati riportati alla luce tra il 1990 e il 1992. L'edificio misura 11,80 metri per 9,90, la parte meglio preservata della costruzione \u00e8 il muro posteriore, costruito in mattoni e decorato con una facciata di pietra di circa 2,5 metri a sua volta decorata con nicchie contenenti piccole statue. La facciata \u00e8 sormontata da un'iscrizione dove sono menzionati gli esponenti delle famiglie pi\u00f9 importanti della citt\u00e0, compreso il fondatore della biblioteca stessa, Tito Flavio Severiano Neon, e permette di risalire alla costruzione della costruzione intorno al 120. La data di fondazione della biblioteca e il suo impianto generale testimoniano un probabile collegamento con la biblioteca di Celso ad Efeso.\nIntorno alla seconda met\u00e0 del IV secolo, molto probabilmente sotto il regno di Giuliano, la biblioteca venne decorata con una nuova pavimentazione a mosaico raffigurante la partenza di Achille per la guerra di Troia, purtroppo subito dopo l'intero edificio fu distrutto da un incendio, forse frutto di alcune sommosse urbane scoppiate in citt\u00e0 in quel periodo.\nL'Heroon nord-occidentale.\nL'Heroon nella parte nord occidentale della citt\u00e0 \u00e8 situato nella parte superiore della piazza monumentale; una base in bugna con una scalinata, alta circa metri, sorregge l'Heroon vero e proprio. L'Heroon \u00e8 stato restaurato e parzialmente ricostruito per anastilosi tra il 1998 e il 2009.\nIl teatro.\nUno degli edifici pi\u00f9 monumentali di Sagalassos \u00e8 il teatro, scavato parzialmente nella pendice rocciosa a nord-est dell'agor\u00e0, in posizione elevata. Le gradinate del teatro potevano accogliere fino a 9.000 spettatori. Fu completato fra il 180 e il 210, in stile ellenistico a ferro di cavallo e con la scena e la cavea non connesse tra loro. Sullo sfondo del teatro si staglia una collina dalla sommit\u00e0 appiattita, che \u00e8 il luogo dove Alessandro Magno sconfisse gli abitanti di Sagalassos nel 333 a.C.. Si tratta di uno degli edifici meglio preservati del sito, nonostante i crolli provocati da terremoti."}
{"id": "1939090", "revid": "2373", "url": "https://it.wikipedia.org/wiki?curid=1939090", "title": "Tachocline", "text": "Il termine tachocline (o tacoclina) designa la zona di transizione, all'interno del Sole, tra la zona radiativa e la zona convettiva. Situata nel terzo pi\u00f9 esterno della stella, la \"tachocline\" segna il passaggio tra la parte pi\u00f9 interna della stella, la cui rotazione \u00e8 paragonabile a quella di un corpo solido, e la porzione esterna, che ruota in maniera differenziale comportandosi come un fluido. Recenti studi condotti tramite l'indagine eliosismologica indicano che la \"tachocline\" abbia un raggio circa 0,70 volte quello del Sole. Gli astrofisici ritengono che tali dimensioni siano una delle cause dei campi magnetici che caratterizzano la stella: infatti le simmetrie e l'estensione della \"tachocline\" sembrano rivestire un ruolo di primo piano nella formazione della cosiddetta dinamo solare, poich\u00e9 rinforzano i deboli campi poloidali creando un pi\u00f9 intenso campo di forma toroidale."}
{"id": "1939094", "revid": "28592", "url": "https://it.wikipedia.org/wiki?curid=1939094", "title": "Fiume freddo", "text": ""}
{"id": "1939098", "revid": "167080", "url": "https://it.wikipedia.org/wiki?curid=1939098", "title": "Insule", "text": ""}
{"id": "1939102", "revid": "339392", "url": "https://it.wikipedia.org/wiki?curid=1939102", "title": "Razza piemontese", "text": ""}
{"id": "1939108", "revid": "299314", "url": "https://it.wikipedia.org/wiki?curid=1939108", "title": "Temperabilit\u00e0", "text": ""}
{"id": "1939111", "revid": "75435", "url": "https://it.wikipedia.org/wiki?curid=1939111", "title": "Docetiste", "text": ""}
{"id": "1939112", "revid": "75435", "url": "https://it.wikipedia.org/wiki?curid=1939112", "title": "Gnostiche", "text": ""}
{"id": "1939116", "revid": "80339", "url": "https://it.wikipedia.org/wiki?curid=1939116", "title": "Sacca di Demyansk", "text": ""}
{"id": "1939118", "revid": "181699", "url": "https://it.wikipedia.org/wiki?curid=1939118", "title": "Lex Iulia", "text": ""}
{"id": "1939120", "revid": "110157", "url": "https://it.wikipedia.org/wiki?curid=1939120", "title": "Defector", "text": "Defector \u00e8 un album musicale di Steve Hackett uscito nel 1980. Fu il quarto pubblicato come solista ed il terzo dopo l'uscita del chitarrista dai Genesis. L'album \u00e8 stato ripubblicato nel 2005 dalla Camino Records con cinque bonus track."}
{"id": "1939121", "revid": "181699", "url": "https://it.wikipedia.org/wiki?curid=1939121", "title": "Lex Julia", "text": ""}
{"id": "1939122", "revid": "181699", "url": "https://it.wikipedia.org/wiki?curid=1939122", "title": "Legge Giulia", "text": ""}
{"id": "1939128", "revid": "18429490", "url": "https://it.wikipedia.org/wiki?curid=1939128", "title": "Neo-avanguardia", "text": ""}
{"id": "1939131", "revid": "987147", "url": "https://it.wikipedia.org/wiki?curid=1939131", "title": "Dialetto messinese", "text": "Il dialetto messinese (\"parrata missinisa\" in ) \u00e8 una variante diatopica della lingua siciliana parlata nella citt\u00e0 di Messina e in quasi tutto il suo comprensorio.\nCaratteristiche.\nIl messinese \u00e8 una variante della lingua siciliana, e ha delle peculiarit\u00e0 specifiche che lo distinguono dagli altri dialetti dell'isola:\nFonetica.\nAnche nel dialetto messinese sono presenti alcune caratteristiche tipiche del siciliano, pi\u00f9 alcune peculiarit\u00e0 dialettali condivise con il dialetto reggino:\nLessico.\nAlcune parole tipiche del dialetto messinese (con indicata la forma pi\u00f9 comune in siciliano):\nVerbo Essere (Essiri/Jessiri).\nIndicativo\nCondizionale (in uso solo presso la provincia di Messina)"}
{"id": "1939132", "revid": "18429599", "url": "https://it.wikipedia.org/wiki?curid=1939132", "title": "Blue Panorama", "text": ""}
{"id": "1939133", "revid": "599013", "url": "https://it.wikipedia.org/wiki?curid=1939133", "title": "Condotta (scuola)", "text": "La condotta scolastica \u00e8 il comportamento dello studente in ambito didattico.\nStoria.\nIl r.d. n. 653 (del 4 maggio 1925) disponeva, al terzo capo, che la condotta dell'alunno fosse soggetta alla valutazione in maniera paritetica alle altre discipline: per l'ammissione al successivo anno scolastico, era necessario un voto minimo di 7/10. La valutazione verteva su: comportamento in classe, attenzione e partecipazione alle lezioni.\nCon l'approvazione di un nuovo statuto, valido dal 24 giugno 1998, la disposizione trattante il conseguimento di un voto minimo fu abrogata. Venne tuttavia ripristinata dal d.l. n. 137 del 1\u00ba settembre 2008, con il quale si \u00e8 stabilito che la condotta rientra nella medesima scala di valutazione adottata per le altre discipline: essendo espressa in forma di numero (con la sufficienza stabilita in 6/10) viene conteggiata nella media finale."}
{"id": "1939134", "revid": "61051", "url": "https://it.wikipedia.org/wiki?curid=1939134", "title": "Sicyonia carinata", "text": "Sicyonia carinata (), conosciuto comunemente come scorzone, \u00e8 un crostaceo decapode della famiglia Sicyoniidae.\nHabitat e distribuzione.\nReperibile attorno ai 7-10 metri di profondit\u00e0, nelle pianure di \"Posidonia oceanica\" o su fondali sabbiosi, talvolta in prossimit\u00e0 di lagune salmastre.\nDescrizione.\nCarapace duro, da cui il nome comune. Lunghezza fino a 80 millimetri.\nComportamento.\nDi abitudini tipicamente notturne, di giorno \u00e8 meno frequente.\nAlimentazione.\nDetritivoro.\nPesca.\nDi scarso valore commerciale."}
{"id": "1939144", "revid": "3831", "url": "https://it.wikipedia.org/wiki?curid=1939144", "title": "Statuto degli Studenti e delle Studentesse", "text": ""}
{"id": "1939155", "revid": "6923", "url": "https://it.wikipedia.org/wiki?curid=1939155", "title": "Assise", "text": "Le assise sono una seduta di particolari tribunali specialmente negli ordinamenti del diritto romano, medievale e italiano. Vengono definite assise anche le assemblee pubbliche che venivano convocate per formare le leggi e giudicare le liti.\nLe assise romane.\nOriginariamente, nell'antica Roma, le assise (latino: \"assisia\", da \"assidere\", \"sedere\") indicavano le sedute di giudici nei municipi.\nLe assise medievali.\nIn seguito, nel corso del Medioevo, il termine pass\u00f2 ad indicare le sedute delle corti feudali, cio\u00e8 le riunioni dei signori feudali e dei loro vassalli, aventi funzioni giurisdizionali. In tale contesto le assise rappresentavano non soltanto la seduta del tribunale, ma le decisioni stesse da questo assunte, con valenza sia giudiziaria che legislativa. In et\u00e0 normanna nacquero le Curiae generales.\nAlcune famose decisioni di simili assemblee sono le:\nLe assise possono inoltre essere riferite alle raccolte stesse delle decisioni emanate dalle corti feudali.\nLe assise nell'odierno ordinamento italiano.\nOggigiorno, nell'ordinamento giudiziario italiano, le assise indicano la seduta di un particolare tribunale, la Corte d'Assise, composta di giudici togati e popolari. Questo tribunale compare nei due gradi di:"}
{"id": "1939156", "revid": "256896", "url": "https://it.wikipedia.org/wiki?curid=1939156", "title": "Assise sur la ligeage", "text": ""}
{"id": "1939161", "revid": "104035254", "url": "https://it.wikipedia.org/wiki?curid=1939161", "title": "Mulio", "text": " Mulio \u00e8 il nome di tre guerrieri citati nell'Iliade:\nIl mito.\nMulio vittima di Achille.\nAchille, infuriato per la morte del suo caro amico Patroclo, rientr\u00f2 in battaglia ammazzando tantissimi guerrieri di Ettore, che gli aveva ucciso il caro compagno. Tra questi vi fu anche Mulio, un troiano, che, assalito da Achille, venne ucciso da una sua lancia che gli entr\u00f2 in un orecchio e, perforato il cervello, usc\u00ec per l'altro.\n&lt;poem&gt; \" \"Indi Mulio investendo, entro un'orecchia\"\n\"gli fisse il telo, e uscir per l'altra il fece\" \" &lt;/poem&gt;\n(Omero, Iliade, libro XX; traduzione di Vincenzo Monti)."}
{"id": "1939162", "revid": "767487", "url": "https://it.wikipedia.org/wiki?curid=1939162", "title": "Calcolo urinario", "text": "I calcoli urinari sono concrezioni cristalline che possono formarsi nell'apparato urinario in seguito alla precipitazione e successiva aggregazione di sostanze disciolte nelle urine. La condizione patologica legata alla formazione dei calcoli \u00e8 detta calcolosi urinaria o urolitiasi.\nTipologia.\nIn ordine di frequenza, i principali tipi di calcoli urinari sono formati da:\nCause.\nI calcoli si formano quando alcuni composti presenti nell'urina in soluzione precipitano, formando cristalli. Ci\u00f2 pu\u00f2 dipendere da variazioni del grado di saturazione dell'urina stessa (per aumento della concentrazione di determinati composti dovuta a aumentata escrezione o marcata conservazione idrica), da alterazioni del pH urinario o dalla riduzione di alcune sostanze che fisiologicamente inibiscono la cristallizzazione (in particolare citrato e magnesio).\nL'aumento dell'incidenza \u00e8 collegato a un basso volume urinario o aumentata concentrazione dei soluti nelle urine.\nIn particolare l'aumento dell'escrezione urinaria di calcio pu\u00f2 essere legato a diversi fattori, tra cui un alterato assorbimento intestinale di calcio o un eccessivo riassorbimento osseo.\nI fattori responsabili della formazione dei calcoli si possono suddividere in tre categorie:\nI principali sintomi sono:\nQuando il calcolo raggiunge la vescica si ha decompressione e il dolore sparisce."}
{"id": "1939166", "revid": "289247", "url": "https://it.wikipedia.org/wiki?curid=1939166", "title": "Comitati Olimpici Nazionali", "text": ""}
{"id": "1939168", "revid": "1573940", "url": "https://it.wikipedia.org/wiki?curid=1939168", "title": "Chiesa dei Santi Giuseppe e Orsola", "text": "La chiesa dei Santi Giuseppe e Orsola \u00e8 una chiesa sconsacrata di Roma, nel rione Campo Marzio, in via Vittoria.\nStoria.\nIl tempio e l'annesso monastero delle agostiniane furono edificati da Camilla Orsini Borghese e comprati con le offerte di Laura Maninozzi d'Este, duchessa di Modena, nel 1684, come conservatorio per ragazze. Clemente XIII fece restaurare ed abbellire la chiesa, Benedetto XIV la ampli\u00f2 su progetto di M. Fontana; fu ancora ampliata ed abbellita tra il 1760 e il 1779 ad opera di Pietro Camporese il Vecchio.\nCos\u00ec scrive l'Armellini:\nNel 1839 la chiesa venne affidata all'Accademia di Santa Cecilia, che la muto' in sala per concerti, poi in sede del teatro di prova dell'Accademia nazionale d'arte drammatica."}
{"id": "1939176", "revid": "81103", "url": "https://it.wikipedia.org/wiki?curid=1939176", "title": "Eccidio di Monte Sole", "text": ""}
{"id": "1939181", "revid": "73843", "url": "https://it.wikipedia.org/wiki?curid=1939181", "title": "Giambattista Fontana", "text": "Biografia.\nNato a Verona nel 1541, era fratello di Giulio Fontana, architetto e incisore specialmente da Tiziano.\nBen presto lasci\u00f2 la citt\u00e0 natale, ma solo dopo aver frequentato Battista Del Moro. Si trasfer\u00ec quindi a Venezia, grande centro artistico italiano e di l\u00ec pass\u00f2 a Vienna, alla corte imperiale.\nFu un autore molto fertile e ottenne un discreto successo in vita. I suoi lavori riguardavano per lo pi\u00f9 paesaggi di carattere monumentale. Da Vienna si spost\u00f2 poi ad Innsbruck, la citt\u00e0 principale del Tirolo, dove mor\u00ec, lasciando la sua importante collezione di stampe ad un arciduca."}
{"id": "1939191", "revid": "1573940", "url": "https://it.wikipedia.org/wiki?curid=1939191", "title": "Chiesa di San Celsino", "text": "La chiesa di San Celsino \u00e8 una chiesa sconsacrata di Roma, nel rione Ponte, nel vicolo omonimo.\nQuesta chiesa, che risale al 1561, si trova vicino alla chiesa dei Santi Celso e Giuliano. Vi officiava l'arciconfraternita del Santissimo Sacramento istituita nel 1560, alla quale si un\u00ec nel 1566 quella del Santissimo Nome di Dio.\nCos\u00ec scrive l'Armellini:\n\u00c8 stata sede di attivit\u00e0 della Caritas della diocesi di Roma."}
{"id": "1939193", "revid": "1924342", "url": "https://it.wikipedia.org/wiki?curid=1939193", "title": "Falling into You (singolo)", "text": "Falling into You \u00e8 una canzone della cantante canadese C\u00e9line Dion, registrata per il suo quarto album in lingua inglese, \"Falling into You\" (1996) e rilasciata come primo singolo promozionale in Europa e in Australia nel febbraio 1996. In America fu pubblicato \"Because You Loved Me\" come singolo apripista per la promozione dell'album. \"Falling into You\" \u00e8 stata scritta e prodotta da Billy Steinberg e Rick Nowels e registrata per la prima volta dalla cantante argentina Marie-Claire D'Ubaldo, co-autrice del brano, per il suo album omonimo pubblicato nel 1994.\nLa cantante americana Belinda Carlisle fece un provino per la cover di \"Falling into You\" per una possibile inclusione nel suo album del 1996 \"A Woman and a Man\", ma a malincuore rinunci\u00f2 alla canzone dopo un disaccordo con il suo produttore discografico Miles Copeland.\nAntefatti e contenuti.\nC\u00e9line Dion nella sua biografia autorizzata, \"Celine Dion: For Keeps\" rivel\u00f2 il processo di registrazione di questa canzone:\nVideoclip musicale e pubblicazioni.\nPer la promozione del singolo fu realizzato un videoclip musicale, diretto dal regista inglese Nigel Dick e girato tra il 18 e il 19 gennaio 1996 a Gorbio, in Francia, e pubblicato nel febbraio 1996. Il videoclip mostra questo borgo francese dove c'\u00e8 aria di feste e allegrai portate da un circo di cui ne fa parte anche C\u00e9line. Alla protagonista (in questo caso \u00e8 la Dion) vengono recapitati da un bambino un mazzo di fiori con una lettera su cui \u00e8 scritto \"Good luck C\u00e9line\" (Buona fortuna C\u00e9line). Altre scene mostrano C\u00e9line in camerino mentre si prepara per lo spettacolo e scene dove la cantante \u00e8 appoggiata ad un muro pensando a quella lettera e al messaggio che portava. Il videoclip termina con l'incontro tra C\u00e9line e un ragazzo.\nQuesta canzone \u00e8 stata inserita in molte raccolte pubblicate dalla Dion come l'edizione australiana di \"All The Way ... A Decade of Song\" (1999), 2000 \"The Collector's Series Volume One\" (2000) e nelle'edizione europea di \"\" (2008).\nRecensioni da parte della critica e successo commerciale.\nIl senior editor di \"AllMusic\", Stephen Thomas Erlewine, defin\u00ec questa canzone come una delle colonne portanti dell'album \"Falling into You.\"\nLa canzone raggiunse la prima posizione delle classifiche in Spagna. Il brano raggiunse anche la top ten in Norvegia e Regno Unito. In gran parte d'Europa il singolo raggiunse la top 20 ad eccezione di Germania e Svezia, dove raggiunse rispettivamente la posizione 71 e 44.\n\"Falling into You\" vendette 170.000 copie solo nel Regno Unito e 165.000 copie in Francia.\nInterpretazioni dal vivo.\nC\u00e9line Dion interpret\u00f2 \"Falling into You\" durante una delle cinque serate della 46\u00aa edizione del \"Festival di Sanremo\". Il brano \u00e8 stato interpretato anche durante il \"Falling into You: Around the World,\" il tour promozionale tenutosi nel 1996-97 e anche durante il tour \"Celine Dion Live 2018.\" Dopo quest'ultima tourn\u00e9e avvenuta in Asia e Australia, C\u00e9line pubblic\u00f2 una raccolta intitolata \"The Best So Far... 2018 Tour Edition,\" contenente tra i tanti successi anche il brano \"Falling into You.\"\nFormati e tracce.\nCD Singolo Promo (Australia) (Epic: SAMP 742)\nCD Singolo (Australia) (Epic: 662644 2)\nCD Singolo Promo (Europa; Spagna) (Columbia: SAMPCD 3213; CBS/Sony: COL 662877 2)\nCD Singolo (Europa; Spagna) (Columbia: COL 662877 1; CBS/Sony: 662877 1)\nCD Maxi Singolo (Europa; Spagna) (Columbia: COL 662877 2; CBS/Sony: 662877 2)\nCD Singolo (Francia) (Columbia: COL 662877 9)\nCD Singolo Promo (Regno Unito) (Epic: XPCD 3026)\nCD Singolo (Regno Unito) (Epic: 662979 2)\nCD Singolo (Regno Unito) (Epic: 662979 5)\nCD Maxi Singolo (Sud Africa) (Columbia: CDSIN 93 I)\nLP Singolo 7\" (Francia) (Columbia: 662877 7)\nLP Singolo 7\" (Europa) (Columbia: COL 662877 6)\nMC Singolo (Australia) (Epic: 662644 8)\nMC Singolo (Regno Unito) (Epic: 662979 4)\nCrediti e personale.\nRegistrazione\nPersonale"}
{"id": "1939197", "revid": "729019", "url": "https://it.wikipedia.org/wiki?curid=1939197", "title": "Dassault Falcon 10", "text": "Il Dassault Falcon 10 \u00e8 un business jet bimotore a getto ad ala bassa prodotto dall'azienda francese Dassault Aviation dal 1971 al 1989.\nOltre alla versione civile, un popolare aereo d'affari, ne venne prodotta anche una variante militare. Nonostante la numerazione presente nel nome, il Falcon 10 \u00e8 stato realizzato dopo il Falcon 20, ed \u00e8 praticamente solo una versione ridotta di quell'aereo."}
{"id": "1939208", "revid": "709565", "url": "https://it.wikipedia.org/wiki?curid=1939208", "title": "Demuco", "text": " Demuco \u00e8 un personaggio della mitologia greca.\nIl mito.\nLe origini.\nDemuco era un giovane ed eroico guerriero, uno dei figli del troiano Filetore. Omero lo celebr\u00f2 come tale nel libro XX dell\"Iliade\".\nLa morte.\nScoppiata la guerra di Troia, Demuco combatt\u00e9 valorosamente per la difesa della sua citt\u00e0: ma egli era destinato a non sopravvivere al padre Filetore. Al decimo anno del conflitto venne infatti assalito dall'eroe greco Achille che intendeva vendicare la morte dell'intimo amico Patroclo per mano dell'eroe troiano Ettore: colpito dapprima con la lancia al ginocchio fu poi finito con la spada (probabilmente alla gola).\n&lt;poem&gt; \" \"Scagliandosi a Dem\u00f9co, un grande e prode\"\n\"Di Fil\u00e8tore figlio, alle ginocchia\"\n\"Lo fer\u00ec, l'arrest\u00f2: poscia col brando\"\n\"L'alma gli tolse\" \" &lt;/poem&gt;"}
{"id": "1939217", "revid": "131011", "url": "https://it.wikipedia.org/wiki?curid=1939217", "title": "Suor Maria Giuseppa", "text": ""}
{"id": "1939219", "revid": "2730", "url": "https://it.wikipedia.org/wiki?curid=1939219", "title": "Surrealisti", "text": ""}
{"id": "1939225", "revid": "486946", "url": "https://it.wikipedia.org/wiki?curid=1939225", "title": "Personaggi del Libro della giungla", "text": ""}
{"id": "1939227", "revid": "729019", "url": "https://it.wikipedia.org/wiki?curid=1939227", "title": "Ilha de Paquet\u00e1", "text": "L'isola di Paquet\u00e1 (in portoghese \"Ilha de Paquet\u00e1\") \u00e8 una piccola isola della Baia di Guanabara, a Rio de Janeiro. In lingua tupi il nome dell'isola significa \"molte conchiglie\", data l'abbondanza di queste sull'isola.\nSull'isola non ci sono automobili ma ci si muove in bicicletta o a cavallo.\nSull'isola si trovano venti dei ventuno baobab presenti in Brasile, e uno di questi (\"Maria Gorda\", ovvero grassa) \u00e8 baciato come portafortuna dagli abitanti."}
{"id": "1939228", "revid": "61051", "url": "https://it.wikipedia.org/wiki?curid=1939228", "title": "Sicyonia", "text": "Sicyonia \u00e8 un genere di crostacei decapodi della famiglia Sicyoniidae."}
{"id": "1939235", "revid": "767487", "url": "https://it.wikipedia.org/wiki?curid=1939235", "title": "EMF (gruppo musicale)", "text": "Gli EMF sono stati un gruppo musicale dance indie, provenienti dal Regno Unito, popolare soprattutto fra la fine degli anni ottanta e l'inizio degli anni novanta.\nNel corso della loro carriera gli EMF hanno pubblicato tre album, e si sono sciolti per ben tre volte. La seconda volta, nel 2002, il gruppo si \u00e8 preso una pausa dopo la morte del bassista Zac Foley per overdose, ritornando a lavorare insieme fino al 2009.\nIl loro primo singolo \"Unbelievable\", ottenne un enorme successo in Europa e negli Stati Uniti, dove arriv\u00f2 in vetta alla \"Billboard Hot 100\", lanciando la carriera del gruppo. Il brano fa parte della colonna sonora de \"Le ragazze del Coyote Ugly\".\nIl nome \"EMF\" ufficialmente sta per \"Epsom Mad Funkers\", ma esistono numerose alternative non ufficiali fra cui \"Ecstasy Mother Fuckers\", citata dal gruppo durante una esibizione dal vivo del brano \"EMF\"."}
{"id": "1939236", "revid": "287204", "url": "https://it.wikipedia.org/wiki?curid=1939236", "title": "Corte feudale", "text": "La corte feudale o, pi\u00f9 semplicemente, corte era, nell'ordinamento del diritto feudale, in particolare franco, un'assemblea che riuniva un signore (un sovrano o un grande feudatario) e i suoi vassalli con funzioni giudiziarie e legislative in merito all'amministrazione del feudo.\nStoria.\nLa corte, che prendeva il nome dalla \"curtis\", cio\u00e8 dalla dimora feudale, poteva assumere poteri e funzioni diverse a seconda della natura del rapporto vassallatico intercorrente tra il signore e i vassalli e tra il signore e, se esisteva, colui che era a sua volta suo signore. Un esempio era, nell\"Outremer\" franco il diverso funzionamento dell'Alta Corte di Gerusalemme, dove il re eletto agiva come una sorta di \"primus inter pares\" coi propri vassalli, i quali potevano anche ricorrere contro il sovrano, e l'Alta Corte del Principato di Antiochia, dove invece la corte non aveva nessuna voce in capitolo nelle decisioni del principe.\nLe riunioni delle corti feudali, cos\u00ec come i loro pronunciamenti e le raccolte delle sentenze, prendevano il nome di assise. Sebbene le assise rappresentassero formalmente solo una esplicitazione della legge (cos\u00ec come concepita nel diritto medievale), in pratica, come gi\u00e0 anticipato, esse costituivano l'occasione per la definizione di una legge nuova, o meglio, di una nuova interpretazione della stessa.\nMetonimia.\nPer estensione, l'evoluzione delle assemblee medievali dotate di poteri giurisdizionali ha assunto il nome di \"Corte\", che negli ordinamenti giuridici moderni (soprattutto quelle di \"Common law\") \u00e8 grosso modo sinonimo di tribunale."}
{"id": "1939237", "revid": "29244", "url": "https://it.wikipedia.org/wiki?curid=1939237", "title": "Sicyoniidae", "text": ""}
{"id": "1939240", "revid": "125393658", "url": "https://it.wikipedia.org/wiki?curid=1939240", "title": "Guerra austro-turca (1683-1699)", "text": "La guerra austro-turca del 1683\u20131699, detta anche grande guerra turca di Leopoldo I o quinta guerra austro-turca, dur\u00f2 sedici anni: dal 1683 al 1699. Il conflitto, gi\u00e0 parte della lunga contesa tra gli Asburgo e l'Impero ottomano, s'inquadr\u00f2 nel pi\u00f9 ampio contesto della grande guerra turca mossa dal colosso ottomano contro le potenze occidentali.\nIl sultano Mehmet IV affid\u00f2 la guida del suo esercito a Kara Mustafa con l'obiettivo di occupare Vienna e penetrare in Europa. Per la seconda volta (dopo l'assedio di Vienna del 1529) i turchi tentarono di conquistare la capitale austriaca e per la seconda volta vennero sconfitti. Il fallimento dell'assedio condusse alla controffensiva asburgica nel corso della quale i turchi furono cacciati dal regno d'Ungheria e la tripartizione della medesima fin\u00ec a favore dell'Austria.\nAntefatti.\nNel 1529 i turchi dovettero interrompere dinnanzi a Vienna il loro primo tentativo di occupare la citt\u00e0 a causa del maltempo e della conseguente carenza di rifornimenti. In quella occasione l'esercito ottomano era forte di uomini, che furono fermati da difensori austriaci, tra i quali c'erano anche mercenari tedeschi, boemi e spagnoli.\nNella guerra austro-turca del 1663-1664 gli ottomani si spinsero nuovamente fino a Vienna ma il 1\u00ba agosto 1664 furono fermati sul fiume R\u00e1ba dall'esercito imperiale al comando del Montecuccoli nella battaglia di Mogersdorf. Nove giorni dopo la battaglia fu siglata la pace di Eisenburg (Vasv\u00e1r) con una validit\u00e0 di 20 anni. Un anno dopo la scadenza di questo trattato di pace il Gran Visir Kara Mustafa si mise in marcia verso Vienna alla testa di un esercito forte di uomini. L'occasione pareva favorevole poich\u00e9 i Kuruc, al comando di Emmerich Th\u00f6k\u00f6ly, avevano portato sotto il loro dominio vasti territori dell'Ungheria.\nSvolgimento della guerra.\nLa paura a Vienna nel 1683.\nQuando, il 7 settembre 1683, alle truppe imperiali al comando del duca Carlo V di Lorena si un\u00ec presso Tulln an der Donau, circa 30 chilometri dinnanzi a Vienna, un esercito di soccorso condotto del re di Polonia Giovanni III Sobieski, l'assedio durava gi\u00e0 dal 15 luglio.\nSotto la guida del re polacco le truppe alleate sorpresero l'esercito ottomano e lo annientarono il 12 settembre 1683 nella battaglia di Kahlenberg.\nLa presa di Buda.\nGrazie alla sconfitta turca del 1683 l'imperatore Leopoldo I vide finalmente l'opportunit\u00e0 di un contrattacco. Con l'aiuto di Papa Innocenzo XI il 5 marzo 1684 fu stipulato il patto della Lega Santa contro gli ottomani. Il re di Polonia Sobieski, l'imperatore Leopoldo I e la Repubblica di Venezia stipularono cos\u00ec un patto il cui scopo esclusivo era la lotta contro i turchi.\nIl primo obiettivo fu la liberazione di Ofen. Nell'ottobre 1684 doveva essere concluso l'assedio poich\u00e9 il morale era basso e l'esercito di soccorso turco minacciava le truppe assedianti, ma ci\u00f2 non avvenne. Dopo due anni dal primo assedio di Buda, fu intrapresa una nuova campagna militare per la riconquista delle principali citt\u00e0 ungheresi, che inizi\u00f2 a met\u00e0 del 1686. Un esercito turco si present\u00f2 a met\u00e0 agosto di fronte agli assedianti ma il comandante rinunci\u00f2 all'attacco e il 2 settembre 1686 le truppe imperiali conquistarono la fortezza (secondo assedio di Buda).\nLa seconda battaglia di Moh\u00e1cs.\n161 anni dopo che l'indipendente Ungheria, a seguito della battaglia di Moh\u00e1cs del 1526, aveva cessato di esistere, essendo stata incorporata nell'Impero ottomano, sulla medesima pianura ebbe luogo il 12 agosto 1687 nuovamente una battaglia. L'esercito imperiale guidato dal duca Carlo V di Lorena e forte di circa uomini si scontr\u00f2 con un esercito turco di circa . Il primo resse all'attacco turco; il contrattacco degli imperiali, condotto dal giovane principe Eugenio di Savoia, sconvolse le linee turche giungendo fino alle tende del Gran Visir. Mentre da parte imperiale si lamentarono non pi\u00f9 di 600 caduti, le perdite turche assommarono fino a morti. Gli impressionanti successi, se si deve prestar fede alle cifre, furono ampi e gravidi di conseguenze: a seguito degli eventi citati il duca di Lorena pot\u00e9 liberare Osijek e la Slavonia, mentre la Transilvania fu nuovamente annessa all'Ungheria. Sotto l'impressione di questi risultati il parlamento ungherese attribu\u00ec agli Asburgo il diritto successorio alla corona di Santo Stefano e il novenne primo figlio dell'imperatore Leopoldo I, Giuseppe divenne re d'Ungheria. Il principe Eugenio di Savoia, che aveva condotto personalmente il contrattacco determinante a Moh\u00e1cs, fu generosamente premiato: nel gennaio 1688 ricevette il titolo di luogotenente-feldmaresciallo ed accolto nell'Ordine del Toson d'oro.\nIntanto sul trono della Sublime Porta al sultano Mehmet IV era succeduto in quell'anno (1687) Solimano II.\nL'occupazione di Belgrado e la sua perdita.\nDopo la vittoriosa seconda battaglia di Moh\u00e1cs del 1687, l'obiettivo divenne Belgrado, la citt\u00e0 fortificata alla confluenza della Sava con il Danubio, che era occupata dai turchi fin dal 1521. L'assedio ebbe inizio nell'agosto del 1688 a opera di un esercito imperiale comandato dal principe Massimiliano II Emanuele di Baviera e il 6 settembre la citt\u00e0 fu presa dopo che entrambe le parti avevano subito enormi perdite.\nGi\u00e0 venti giorni dopo l'occupazione di Belgrado le truppe del re di Francia Luigi XIV marciavano nella valle del Reno iniziando la guerra di successione del Palatinato. Nonostante questi sfavorevoli sviluppi strategici, alla corte imperiale fu deciso di sospendere le trattative per un armistizio con i turchi e nel contempo di spostare gran parte dell'esercito imperiale sul fronte occidentale. Risultato di ci\u00f2 fu il mutamento della sorte a favore degli ottomani, che nel 1690 poterono rioccupare Belgrado.\nLa battaglia di Zenta.\nUn anno dopo (1691) il sultano Solimano II decedeva e il suo posto quale capo dell'impero ottomano veniva preso da Ahmed II. L'esercito ottomano, al comando del Gran Visir Faz\u0131l Mustafa K\u00f6pr\u00fcl\u00fc, sub\u00ec per\u00f2 una devastante sconfitta nella battaglia di Slankamen (19 agosto 1691) contro gli Austriaci guidati dal margravio del Baden-Baden Ludwig Wilhelm (nella quale per\u00ec lo stesso Gran Visir), e dovette ritirarsi dall'Ungheria. Nel 1695 il sultano Ahmed II mor\u00ec e sal\u00ec al trono Mustafa II.\nDopo la fine della guerra di successione del Palatinato del 1697, il principe Eugenio fu nominato comandante in capo dell'esercito nella campagna contro i turchi. La situazione dell'armata era pessima: essa era composta prevalentemente da mercenari, molti dei quali arruolati contro la loro volont\u00e0 o addirittura scelti fra delinquenti comuni. Inoltre le paghe previste erano in cronico ritardo di mesi e mesi e quindi l'entusiasmo o lo spirito di obbedienza e sacrificio erano ridotti al lumicino. Dell'organico previsto per l'armata, ottantamila uomini, erano disponibili solo poco pi\u00f9 di trentamila, la cassa dell'armata vuota, il sistema di vettovagliamento penoso. Cos\u00ec il principe Eugenio, per poter almeno iniziare la campagna, dovette anticipare di tasca propria gran parte delle spese necessarie al sostentamento logistico delle sue truppe.\nEgli raccolse truppe dall'Ungheria e dalla Transilvania presso Petrovaradino per arrestare l'avanzata ottomana. Dopo il ricongiungimento l'armata imperiale contava da a effettivi. Il mese di agosto trascorse per\u00f2 solo in manovre e scaramucce dei due eserciti nella zona di Petervaradino. All'inizio di settembre l'esercito turco, comandato dal sultano stesso Mustafa II, interruppe le scaramucce tattiche e si spost\u00f2 verso nord lungo il Tibisco per impadronirsi della fortezza di Seghedino. Il feldmaresciallo imperiale segu\u00ec i movimenti del nemico quasi alla stessa altezza. L'esercito del sultano perci\u00f2 rinunci\u00f2 ai suoi piani di attaccare Segedino e volle solo attraversare il Tibisco presso Zenta per rientrare nei suoi acquartieramenti invernali di Temesv\u00e1r. Quando Eugenio di Savoia venne a conoscenza delle intenzioni del sultano decise di attaccarlo e sorprese l'esercito turco l'11 settembre 1697 mentre attraversava il fiume infliggendogli una devastante sconfitta: il sultano perse uomini, contro le perdite imperiali di 401 soldati e 28 ufficiali e una simile sconfitta dell'esercito ottomano sul continente Europeo non si era mai verificata. Il nome del vincitore divenne famoso in tutta Europa.\nL'assalto a Sarajevo.\nLa vittoria di Zenta tuttavia non pot\u00e9 essere sfruttata strategicamente appieno dagli imperiali, poich\u00e9 la stagione era troppo avanzata per porre l'assedio alla fortezza di Temesv\u00e1r. Tuttavia, prima del ritiro nei quartieri invernali, l'esercito turco doveva subire un'altra sconfitta. Il principe Eugenio decise di condurre con una parte della sua armata un'incursione in Bosnia, con lo scopo di conquistare la citt\u00e0 di Sarajevo. La spedizione ebbe inizio il 13 ottobre 1697 da Esseg. Gi\u00e0 dieci giorni dopo, nonostante le impervie strade che attraversavano la zona montagnosa della Bosnia, i 250 chilometri per raggiungere Sarajevo erano stati percorsi. I parlamentari austriaci, che dovevano portare al principe le disposizioni per il passaggio delle consegne, furono presi a mitragliate prima ancora di raggiungere la citt\u00e0, e cos\u00ec l'ordine di attacco alla citt\u00e0 fu impartito\nLa pace di Carlowitz.\nIl 1698 trascorse senza grosse battaglie, dato che le casse dell'impero erano nuovamente esauste: nell'estate di quell'anno venne a mancare il soldo per l'armata e due reggimenti di dragoni si ammutinarono prendendo in ostaggio i loro ufficiali. Il principe Eugenio non ebbe piet\u00e0 per i rivoltosi: 12 di essi furono fucilati, 20 impiccati e gli altri, il cui numero non \u00e8 noto, subirono la pena della \"Spie\u00dfgasse\". A causa dell'ammutinamento, della cattiva situazione finanziaria e del fatto che sia l'imperatore che la Sublime Porta cercavano la pace, si giunse, con la mediazione inglese, alla pace di Karlowitz. Questa stava fra la fortezza di Petervaradino, in mano agli imperiali, e la fortezza ottomana di Belgrado. Una costruzione rotonda in legno con diversi ingressi fu eretta su un'altura. In questo modo le quattro delegazioni potevano accedere contemporaneamente al tavolo delle trattative. Il 26 gennaio 1699 si giunse a una conclusione, l'Impero asburgico, la Polonia e la Repubblica di Venezia da una parte, l'Impero ottomano dall'altra. La Transilvania fu riunita all'Ungheria e questa all'Austria (cio\u00e8 all'Impero asburgico), Venezia ricevette il Peloponneso. Fino al Banato tutti i territori occupati dai turchi nel XVI secolo furono da questi perduti.\nConseguenze.\nLa prima conseguenza della pace di Karlowitz fu che l'Austria divenne una grande potenza europea. Per la prima volta inoltre l'Impero ottomano si trov\u00f2 a dover subire le condizioni di pace impostegli da una potenza cristiana. La tripartizione dell'Ungheria, conseguenza della vittoria turca nella battaglia di Moh\u00e1cs del 1526, termin\u00f2 a favore dell'Impero asburgico. Solo il Banato rimase ancora sotto la sovranit\u00e0 turca ma vent'anni dopo, con la guerra austro-veneto-turca dal 1714 al 1718 anche questo entrer\u00e0 a far parte dei territori dell'Impero asburgico.\nBibliografia.\nin tedesco:\nin italiano:"}
{"id": "1939243", "revid": "1543377", "url": "https://it.wikipedia.org/wiki?curid=1939243", "title": "Bagnarola (Budrio)", "text": "Bagnarola (\"Bagnar\u00f4la\" in dialetto bolognese orientale) \u00e8 una frazione del comune italiano di Budrio.\nStoria.\nBagnarola \u00e8 una localit\u00e0 molto antica, abitata in passato da popolazioni etrusche, galliche e romane. Durante il medioevo e nei secoli XVI e XVIII, Bagnarola diventa un centro molto ricco. Le ville che vengono costruite a cavallo del 1700 e del 1800, su iniziativa dei nobili del luogo, sono tuttora considerate dei simboli del paese. All'epoca della loro costruzione, Bagnarola fu considerata la Versailles del Bolognese.\nArte.\nLa chiesa dei santi Giacomo e Biagio ospita un'opera di Elisabetta Sirani, una tela raffigurante la \"Madonna della Cintura\".\nLe ville.\nSono molto importanti le ville di Bagnarola, costruite tra il Cinquecento e il Settecento: il Castello dei Bentivoglio, Villa Ranuzzi Cospi. Furono costruiti anche un casino, risalente al 1623 (di Aurelio Malvezzi), e il teatro dei Bibiena, distrutto da un incendio nel XIX secolo; invece sono presenti i resti della Cappella di Sant'Anna e della \"ghiacciaia\". Il complesso neoclassico pi\u00f9 importante \u00e8 il \"Floriano\" del 1737; da ricordare anche nei dintorni: villa Giulia, Palazzo Odorici e Villa Ranuzzi.\nToponimo.\nLa frazione deve il suo nome alla sua ricchezza di specchi d'acqua (era denominata infatti \"Balnearola\"). Spesso, l'abbondanza d'acqua generava terreni paludosi."}
{"id": "1939249", "revid": "107831", "url": "https://it.wikipedia.org/wiki?curid=1939249", "title": "Giochi Olimpici antichi", "text": ""}
{"id": "1939252", "revid": "1573940", "url": "https://it.wikipedia.org/wiki?curid=1939252", "title": "Michail Vasil'ev", "text": "Carriera.\nEsord\u00ec con la maglia del CSKA Mosca non ancora ventenne, nella stagione 1981-82, ritagliandosi subito un posto da titolare. Con la squadra dell'Armata Rossa gioc\u00f2 fino a tutta la stagione 1987-88, dunque per sette stagioni, vincendo 7 volte il campionato ed altrettante volte la Coppe dei campioni. A questi successi va aggiunta anche una Coppa sovietica (1988).\nIn quegli anni gioc\u00f2 anche con la nazionale sovietica. Vinse un oro alle olimpiadi di , e disput\u00f2 tre mondiali, vincendo un oro (1983), un argento (1987) ed un bronzo (1985). In tutte e tre le edizioni i sovietici si laurearono comunque campioni d'Europa: dal 1983 al 1991, infatti, la squadra europea che si fosse classificata meglio in una particolare classifica che teneva conto esclusivamente degli incontri disputati tra squadre europee nei gironi preliminari dell'edizione di quell'anno del campionato del mondo, diveniva campione d'Europa.\nDopo una stagione al Lokomotiv Yaroslavl (che all'epoca si chiamava ancora \"Torpedo\"), nel 1990 Vassilev approd\u00f2 nel campionato italiano, al Selva HC in serie A2. Coi gardenesi disput\u00f2 due campionati, prima di esser messo sotto contratto da una squadra della massima serie, l'AS Mastini Varese Hockey. Coi bosini viene eliminato nei quarti di finale per lo scudetto nel 1992-93, mentre in semifinale la stagione successiva (la squadra perder\u00e0 poi anche la finalina per il terzo posto contro il Courmaosta).\nDal 1994 Vassilev si trasfer\u00ec stabilmente, ad eccezione di due brevi parentesi in Russia e Danimarca, a Bolzano: dapprima (1994-95 e 1995-96) con l'EV Bozen 84, di cui fu allenatore-giocatore, in serie A2; poi all'Hockey Club Bolzano per le successive cinque stagioni. Coi biancorossi vinse tre scudetti (1997, 1998 e 2000, anche se in quest'ultima stagione disput\u00f2 solo due incontri), prima di ritirarsi definitivamente nel 2001.\nHa poi intrapreso la carriera di allenatore."}
{"id": "1939256", "revid": "131358", "url": "https://it.wikipedia.org/wiki?curid=1939256", "title": "Mikhail Vassilijev", "text": ""}
{"id": "1939259", "revid": "886680", "url": "https://it.wikipedia.org/wiki?curid=1939259", "title": "Fustuarium", "text": "Il fustuarium (dal latino \"fustis\", un mazzo di bastoni) era una forma di esecuzione capitale praticata presso i militi dell'antica Roma mediante bastoni, che fu ripresa successivamente anche da altri eserciti, in forme analoghe.\nPoich\u00e9 il lassismo nel servizio di guardia o la diserzione potevano compromettere un intero corpo militare e magari anche lo stato romano, un milite negligente in un servizio cruciale era passibile di venir considerato indegno dell'uniforme, denudato e battuto con bastoni e sassi fino alla sua morte dai propri commilitoni, dei quali aveva tradito la fiducia (vedi punizioni militari romane). La bastonatura era, inoltre, inflitta anche a chi avesse rubato qualcosa nell'accampamento, a chi avesse testimoniato il falso, a quei giovani che fossero stati sorpresi ad abusare del proprio corpo e a chi fosse gi\u00e0 stato punito tre volte per le stesse ragioni.\nSi trattava dell'esercizio collettivo di un provvedimento estremo di imposizione della disciplina contro ci\u00f2 che veniva considerata una forma passiva di tradimento.\nQuesto tipo di esecuzione venne anche utilizzata per porre in atto provvedimenti di decimazione (esecuzione di un milite ogni dieci), utilizzando per\u00f2 le spade al posto delle mazze.\nSuccessivamente il tipo di punizione fu ripreso da altri eserciti nei secoli a venire (vedi: passare sotto le forche caudine)."}
{"id": "1939261", "revid": "365417", "url": "https://it.wikipedia.org/wiki?curid=1939261", "title": "Lello Gurrado", "text": "Biografia.\nNato a Bari, ma residente a Cernusco sul Naviglio (MI), \u00e8 giornalista professionista dal 1965. Ha fatto numerose esperienze di inviato speciale e caporedattore nelle pi\u00f9 importanti case editrici nazionali.Nel 1979, quando era redattore capo al \"Corriere d'Informazione\", il quotidiano del pomeriggio del \"Corriere della Sera\", ha pubblicato il suo primo libro: \"Il mestieraccio\" (Erre Edizioni), una satira proprio sul giornalismo.\nSono seguiti \"Gli sdrogati\" (Bompiani), \"Mamma eroina\" (Bompiani), \"Khomeini e la questione iraniana\" (Sugarco), \"San Siro, la Scala del calcio\" (Rizzoli), \"Don Mazzi, un prete da marciapiede\" (Sperling e Kupfer), \"Se ho smesso io\" (Edizioni San Paolo), \"Nomination\" (Fanucci), \"Assassinio in libreria\" (Marcos y Marcos), \"La scommessa\" (Marcos y Marcos), \"Invertendo l'ordine dei fattori\" (Marcos y Marcos). Nel 2014 ha pubblicato \"Fulmine\" (Marcos y Marcos), la storia di un eroe dei nostri tempi, un ragazzo coraggioso che si batte contro l'ipocrisia, il razzismo e le discriminazioni della nostra societ\u00e0. \"Fulmine\" ha vinto la quinta edizione del prestigioso Premio \"Legenda giovani\" di Ciri\u00e8. Nel 2016 \u00e8 uscita una raccolta di racconti grotteschi sul tema del razzismo, intitolata \"Nel gommone\" (Edizioni del Gattaccio).\nNel 2015, anno del centenario dello scoppio della Prima Guerra Mondiale, ha scritto \"Come d'autunno\", un'opera teatrale che racconta la Grande Guerra partendo dalla cerimonia della scelta del Milite Ignoto.\nHa fatto seguito \"Lampa Lampa\", un reading che parla delle migrazioni dall'Africa all'Europa. Il reading \u00e8 tratto dal romanzo \"Lampa Lampa\" uscito nel 2017. Ha scritto poi l'imprevedibile giallo psicologico \"Non doveva finire cos\u00ec\" (Edizioni del Gattaccio). Ma poi ha ripreso il tema della guerra con \"La Grande Guerra di Elmo e Sauro\", edito da Radici Future. Questo libro si \u00e8 classificato al secondo posto nel Premio Cassino-Letterature dal fronte 2019. Nel febbraio del 2020 \u00e8 arrivato in libreria \"Quattro bravi ragazzi\" (Baldini + Castoldi editore) un giallo sul tema del bullismo scolastico. \nIl suo ultimo libro \u00e8 uscito nel mese di settembre del 2021: una raccolta di racconti intitolata \"Brevi racconti di amore e follia\". \nAll'attivit\u00e0 di scrittore e drammaturgo, Lello Gurrado affianca da alcuni anni quella di docente di corsi di scrittura creativa.\n\u00c8 il padre della scrittrice Clizia Gurrado e del musicista e regista teatrale Gipo Gurrado."}
{"id": "1939262", "revid": "1573940", "url": "https://it.wikipedia.org/wiki?curid=1939262", "title": "Pieve di Santa Maria in Acquedotto", "text": "La pieve di Santa Maria in Acquedotto \u00e8 un'antica pieve che sorge nelle campagne di Forl\u00ec sulla via che conduce a Ravenna.\nSi trova a circa 4\u00a0km dal centro cittadino, nelle vicinanze del casello autostradale e sorge sul luogo dove, secondo la tradizione, passava l'acquedotto di Traiano, da cui il nome della pieve e della frazione, Pieve Acquedotto sebbene, secondo altre tesi, in questo luogo sarebbe da identificare l'antico corso del fiume Ronco.\nLa chiesa attuale \u00e8 stata edificata nel XIII secolo sui resti di una pi\u00f9 antica chiesa bizantina. L'aspetto attuale della pieve riprende i motivi dello stile romanico lombardo ricordando, in alcune parti, l'abbazia di San Mercuriale nel centro della citt\u00e0. L'aspetto della chiesa esternamente \u00e8 alleggerito da 6 lesene mentre, lungo tutto il perimetro della chiesa si trovano piccoli archetti pensili che decorano ed slanciano la struttura della chiesetta. Al centro della facciata si trova una bifora la cui colonna poggia su un capitello invertito, probabilmente derivante dalla chiesa precedente.\nStruttura.\nIn generale la struttura della pieve \u00e8 riconducibile allo stile romanico lombardo sebbene, osservando nell'insieme la struttura dell'edificio, si possano scorgere vari elementi non sempre coerenti tra loro. Ci\u00f2 \u00e8 il risultato di numerosi interventi svolti nel corso dei secoli e culminati con l'interpretazione novecentesca di alcuni particolari, come l'apertura di piccole finestre laterali che, presenti sui muri della navata centrale, non esistevano nella chiesa antica.\nL'esterno.\nLa facciata presenta un grande portale con lunetta cieca sormontato da una bifora e due lesene che indicano la divisione fra le navate laterali. Le due finestrelle romaniche sono state aggiunte tra Ottocento e Novecento e in generale tutta la facciata risulta rimaneggiata, nel tentativo di conferire all'edificio una qualche parvenza medievale. La facciata stessa comunque presenta numerose tracce di epoca sicuramente romanica e quindi risalenti al tempo dell'edificazione della chiesa.\nSempre originali sono, nei fianchi meridionale e settentrionale della navata centrale, alcune mensolette romaniche con sembianze umane. Tali figure compaiono anche nel cornicione dell'abside. Tutto il cornicione presenta una fascia continua in cotto con elementi romboidali accostati per gli angoli secondo uno schema detto a diamante.\nLa parte posteriore della pieve mostra un'abside, che corrisponde alla navata centrale, di forma semicircolare; accanto a questa abside centrale, sono presenti altre due piccole absidi che, di dimensione minore rispetto a quella centrale, corrispondono alle due navate laterali. La struttura dell'edificio si presenta, in complesso, alquanto inclinata. La navata centrale \u00e8 leggermente svasata e si apre maggiormente verso la propria abside. Di conseguenza le restanti due navate laterali si allineano alle rispettive pareti divisionali, sostenute ciascuna da quattro pilastri a forma di T. Da alcune rilevazioni metriche effettuate, risulta che l'abside a destra \u00e8 leggermente pi\u00f9 grande di quella laterale sinistra.\nL'interno.\nL'interno della pieve \u00e8 semplice e sostanzialmente spoglio. La chiesa, a seguito dei diversi lavori di manutenzione e rifacimento, ha perso le primigenie opere che ricoprivano le pareti dell'edificio. Le pareti delle navate sono semplicemente intonacate e, in alcuni punti, l'intonaco, dopo essersi distaccato, lascia scoperta la muratura in laterizio. \u00c8 comunque reperibile la presenza di alcune tracce di affreschi: notevolmente usurata dal tempo \u00e8 la \"Madonna dall'aureola\", con un'aureola incisa, che \u00e8 presente nella contro facciata a sinistra dell'ingresso ed \u00e8 databile al XIV secolo. In altri punti dell'edificio si possono rintracciare anche le figure di una Sant'Agata e di un San Giovanni Evangelista, opere di un pittore locale della fine del XVI secolo.\nInteressante \u00e8 un bassorilievo quattrocentesco in stucco policromo che, conservato entro una teca di metallo e vetro, raffigura la \"Madonna col Bambino\", probabile replica di un marmo di Antonio Rosellino.\nNella parete della navata, a destra dell'entrata, sono conservati alcuni reperti di varia origine (in particolare romani): tra questi il pilastrino frammentario di recinzione in pietra grigia, lungo circa 90 centimetri, che reca un motivo decorativo e un'antica colonna romana, ora conservata fuori dalla chiesa, sul sagrato.\nStoria.\nPochi sono i documenti pervenutici che attestano la storia antica di questo edificio di culto. Le prime attestazioni che parlano della pieve riportano la data del 963. Nella seconda met\u00e0 del Trecento si ha notizia dell'esistenza nei suoi pressi di un villaggio rurale non fortificato, \"Villa Plebis Acqueductus\".\nLe vicende della pieve sono intimamente connesse con la sua vicinanza alle acque del fiume Ronco e a quelle del demolito acquedotto. Posta a circa venti metri sul livello del mare, in piena pianura e ben al di fuori dalle conoidi di deiezione che hanno invece protetto meglio dalle piene dei fiumi il centro di Forl\u00ec, la pieve ha dovuto subire l'innalzamento del piano di calpestio della campagna circostante, con conseguente progressivo interramento. Il primitivo piano di calpestio \u00e8 evidenziabile 2,80 metri pi\u00f9 in basso. All'epoca della costruzione della prima pieve, databile alla seconda met\u00e0 del VI secolo, la chiesa doveva gi\u00e0 presentare quelle che sono le tre navate che attualmente sono visibili. Osservando le colonne a T delle navate si possono scorgere i pochi indizi rimasti del lavoro di sopraelevazione, che deve essere stato operato nel corso di vari secoli e in varie fasi. Il primo tratto che spicca dall'attuale pavimento \u00e8 stato privato dell'intonaco, in modo da mostrare gli abbozzi di arco che molti secoli addietro sostenevano le murature divisionali delle navate. Se ci si immagina di chiudere quegli archi e contemporaneamente si osserva la parte interna della facciata che reca il segno del vertice ove si chiudevano i due spioventi del tetto, ci si rende conto delle originarie dimensioni in verticale dell'edificio, che era pi\u00f9 basso dell'attuale. Osservando l'insieme della pieve dall'esterno, si notano molte tracce degli interventi praticati alla muratura nel corso dei secoli: i mattoni cambiano colore e formano chiazze, strati sovrapposti che indicano sopraelevazioni e rifacimenti. In alcuni casi sono stati adoperati i mattoni recuperati dal vicino, demolito, acquedotto romano.\nDagli studi effettuati sul laterizio e dagli indizi archeologici, si ritiene che la pieve abbia subito almeno tre fasi romaniche. Durante una di queste, il pavimento sarebbe stato sopraelevato una prima volta per far fronte all'interramento in corso. Secondo gli studiosi, la fase romanica si \u00e8 avuta attorno al Mille. La seconda, probabilmente attorno ai primi decenni del XII secolo, ha comportato la riedificazione del campanile, l'aggiunta della cripta (della quale oggi restano soltanto le chiuse finestre nell'abside) e vari interventi, sia alla facciata, sia alle restanti murature. La terza fase romanica potrebbe essere datata attorno alla met\u00e0 o ai tre quarti del XII secolo.\nDocumenti del 1573 ci fanno conoscere le precarie condizioni del pavimento, non pi\u00f9 agibile per la presenza costante di infiltrazioni di acqua che hanno sicuramente gi\u00e0 allagato la cripta. La decisione di sopraelevare il pavimento con un piano di assi in legno non piace al vescovo per la rumorosit\u00e0 provocata dalle tavole quando vengono calpestate. Per questo motivo intorno a quell'anno si cominciano grandi lavori che portano alla sopraelevazione del pavimento, realizzato in sasso. Di conseguenza si rialza il tetto delle due piccole navate laterali, chiudendo le finestrelle romaniche presenti sui muri laterali della navata centrale, muri sui quali si ritagliano, pi\u00f9 in alto, gli archi che poggiano sulle colonne a T, anch'esse modificate nella sezione a colpi di scalpello per adeguarle alle misure dei moduli costruttivi adottati nel Cinquecento. Con questa operazione gli affreschi che decoravano le navate e l'abside vengono distrutti, mentre altri, successivi ai lavori del 1573, vengono ricoperti in epoche successive, specie durante i pesanti restauri tra Ottocento e Novecento. Oggi se ne possono osservare i resti in molti punti delle murature.\nNel settecento, a causa di forti scosse di terremoto che hanno gravemente colpito l'inetera citt\u00e0 di Forl\u00ec, la pieve \u00e8 stata fortemente lesionata e parte della navata destra \u00e8 crollata per essere per\u00f2 subito ricostruita.\nL'avvento della seconda guerra mondiale, che ha pesantemente colpito la citt\u00e0 ha invece risparmiato la piccola chiesa che ha subito pochi danni alle strutture del tetto. Pochi sono i danni causati dal passaggio della linea gotica: il campanile della pieve, al contrario della torre civica e del campanile del duomo, \u00e8 stato risparmiato. Unica traccia ancora visibile dei pochi danni di allora sono alcuni fori provocati da sventagliate di mitragliatrice d'aereo che sono rimasti come cicatrici sulla facciata della canonica, ubicata a sinistra della pieve. Durante gli anni della guerra sulla cima della torre campanaria era stata posta la bandiera della croce rossa e nella canonica erano stati ricoverati alcuni preziosi quadri dei musei forlivesi, in attesa di tempi migliori.\nIl campanile.\nIl campanile \u00e8 poderoso, tozzo ed alto circa 15 metri. La base \u00e8 quadrata e sembra possa essere databile attorno all'anno mille. Dall'analisi delle strutture del campanile \u00e8 possibile intuire che questo negli ultimi secoli non ha subito rilevanti opere di rifacimento. Dalle linee generali si pu\u00f2 pensare che risalga all'anno 1000, sebbene sembra che sia stato modificato intorno al XIII secolo. La parte basilare del campanile, fino ad un metro, o al massimo un metro e mezzo, risale al campanile primigenio, mentre le strutture superiori \u00e8 probabile che risalgano alla fine del Duecento.\nIl campanile presenta delle lesene laterali che incorniciano gli spigoli dello stesso, slanciandolo ed addolcendone la struttura. Alcune delle finestre originarie sono tuttora presenti, mentre altre sono state murate con il trascorre dei secoli e sono rintracciabili osservando le pareti interne del campanile.\nA circa met\u00e0 del campanile \u00e8 presente una bifora che, al contrario delle altre, non si trova lungo l'asse mediano del campanile, ma \u00e8 un poco pi\u00f9 spostata verso sinistra (e un po' pi\u00f9 in alto rispetto alla bifora della pieve) in direzione della chiesa come ad accompagnare il passo. La bifora del campanile presenta elementi singolari: si tratta di una doppia colonna, in marmo greco, di cui una intrecciata intorno all'altra.\nColonna romana.\nAll'esterno, sul sagrato della chiesa, si trova una colonna di marmo grigio con scure venature, di epoca romana, databile circa al IV secolo d.C. Non se ne conosce esattamente la funzione, ma sembra possa essere un segnale militare o pi\u00f9 semplicemente una pietra miliare che sorgeva sul corso della via Emilia. Spostata dalla sede originaria, venne capovolta ed utilizzata per incidervi un'iscrizione che ancora oggi \u00e8 possibile vedere, capovolta, nella parte bassa della colonna. Questa iscrizione fa riferimento a Costanzo II, in un periodo databile tra il 328 ed il 332 e riporta la seguente epigrafe:\nSuccessivamente, fra il 351 ed il 352, la colonna fu utilizzata per una nuova iscrizione. Vi si nota una riga cancellata che, probabilmente, doveva riportare la dicitura: MAGNENTIO INVICTO PRINCIPI; mentre le righe successive riportano: LIBERATORI ORBIS-ROMANI RESTITUTORI- LIBERTATIS ET-REIPVBLICAE CONSERVATORI-MILITVM ET-PROVINCIALIVM DOMINO-NOSTRO VICTORI-ET-TRIVMPHATORI SEMPER-AVGVSTO. Si tratta, con tutta probabilit\u00e0, di una sorta di propaganda a favore di Magnenzio nella lotta per il potere. Non \u00e8 per\u00f2 l'iscrizione originaria, ma una reincisione avvenuta in tempi successivi all'avvenimento descritto, voluta dall'arciprete della pieve, nel XVII secolo.\nSpostata ancora una volta, la colonna fu posizionata all'interno della chiesa ed utilizzata come basamento per una croce. Poco dopo per\u00f2, non ritenuta consona per la sacralit\u00e0 del luogo, fu nuovamente spostata all'esterno per ordine di un vescovo. E da quel momento non \u00e8 stata pi\u00f9 rimossa ed \u00e8 ancora presente sul sagrato della pieve."}
{"id": "1939264", "revid": "1573940", "url": "https://it.wikipedia.org/wiki?curid=1939264", "title": "Penaeoidea", "text": "Penaeoidea \u00e8 una superfamiglia di crostacei decapodi.\nTassonomia.\nLa superfamiglia Penaeoidea \u00e8 composta da 8 famiglie, di cui tre estinte:"}
{"id": "1939267", "revid": "729019", "url": "https://it.wikipedia.org/wiki?curid=1939267", "title": "Strada statale 670 dei Piani d'Aspromonte", "text": "La ex strada statale 670 dei Piani d'Aspromonte (SS 670), ora \"strada provinciale 6 Inn. SS 18 (Villa San Giovanni) - Inn. ex SS 183 (Bivio per Gambarie) (SP 6)\", \u00e8 stata una strada statale italiana a una corsia per senso di marcia che collega Villa San Giovanni a Gambarie d'Aspromonte passando per i centri di Campo Calabro, San Roberto, Melia (in Localit\u00e0 Sant'Angelo) e Fiumara.\nStoria.\nVenne classificata come strada statale con il decreto del Ministro dei lavori pubblici n. 49 del 6 febbraio 1992 con il seguente itinerario: \"Innesto con la s.s. n. 18 a Villa S. Giovanni - S. Roberto - Innesto con la s.s. n. 183 presso Gambarie\".\nIn seguito al decreto legislativo n. 112 del 1998, dal 2002 la gestione \u00e8 passata dall'ANAS alla Regione Calabria, che ha provveduto al trasferimento dell'infrastruttura al demanio della Provincia di Reggio Calabria.\nPercorso.\nQuesta strada si snoda su un percorso montuoso e tortuoso, infatti la strada raramente \u00e8 in rettilineo: l'unica parte dove \u00e8 retta \u00e8 la parte Villa-Campo.\nLa strada inizia nel centro della citt\u00e0 di Villa San Giovanni e in salita passa per la zona periferica e la zona industriale di Campo fino al centro abitato di quest'ultimo. Da qui la strada inizia a torreggiare passando per San Roberto, Fiumara, Melia.\nUscendo da Melia si passa per un bivio e poi si sale fino ad arrivare all'innesto con la ex strada statale 183 Aspromonte-Jonio nei pressi di Gambarie.\nL'arteria \u00e8 molto usata, perch\u00e9 \u00e8 l'unica che consente un collegamento tra queste localit\u00e0.\nNelle feste invernali (Natale, Epifania) l'arteria \u00e8 molto affollata per le tante persone che vanno a Gambarie per praticare sport invernali."}
{"id": "1939269", "revid": "6923", "url": "https://it.wikipedia.org/wiki?curid=1939269", "title": "Dendrobranchiata", "text": "Dendrobranchiata \u00e8 un sottordine di crostacei decapodi, le cui specie sono volgarmente chiamate \"gamberi\" o \"gamberetti\". Ci sono circa 540 specie esistenti, divise in sette famiglie, e fossili che risalgono al Devoniano. Essi differiscono da animali affini, come Caridea e Stenopodidea, dalla forma della ramificazione delle branchie e dal fatto che non covano le uova, ma le rilasciano direttamente in acqua. Essi possono raggiungere una lunghezza di oltre 330 millimetri e un peso di 450 g. Sono ampiamente pescati e allevati per il consumo alimentare umano.\nGamberi e gamberetti.\nAnche se Dendrobranchiata e Caridea appartengono a diversi sottordini di Decapodi, sono molto simili in apparenza e in molti contesti \u2013 come l'agricoltura e la pesca commerciale \u2013 sono entrambi spesso indicati come \"gamberi\" e \"gamberetti\" in modo intercambiabile. Il termine \"gambero\" \u00e8 anche liberamente utilizzato per descrivere qualsiasi grande gamberetto, anche se tecnicamente si riferisce alla specie \"Aristaeomorpha foliacea\".\nTassonomia.\nI Dendrobranchiata sono stati tradizionalmente raggruppati, assieme ai Caridea, come \"Natantia\" (il decapodi che nuotano), in contrapposizione ai \"Reptantia\" (i decapodi con piedi). Nel 1888, Charles Spence Bate ha riconosciuto le differenze nella morfologia delle branchie e separato Natantia in Dendrobranchiata, Phyllobranchiata e Trichobranchiata. Analisi molecolari sulla cladistica e la filogenesi riconoscono Dendrobranchiata come il gruppo fratello a tutti gli altri Decapodi, collettivamente chiamati Pleocyemata.\nPrima del 2010, i primi gamberi fossili provenivano da rocce in Madagascar del Permiano/Triassico, datate a 250 milioni di anni fa. Nel 2010, per\u00f2, la scoperta degli Aciculopoda in rocce del Famenniano in Oklahoma ha esteso la presenza di fossili del gruppo fino a 360 milioni di anni fa. Di contro, i gamberi fossili pi\u00f9 noti provengono dai calcari giurassici di Solnhofen in Germania."}
{"id": "1939270", "revid": "122183447", "url": "https://it.wikipedia.org/wiki?curid=1939270", "title": "Episodi di Doctor Who (decima stagione)", "text": "Questa voce contiene l'elenco dei 26 episodi della decima stagione della serie TV Doctor Who, con Jon Pertwee nel ruolo del Terzo Dottore e Katy Manning, che interpreta Jo Grant. Questi episodi sono andati in onda nel Regno Unito dal 30 dicembre 1972 al 23 giugno 1973 e sono invece del tutto inediti in Italia.\nCome per tutte le stagioni della serie classica, gli episodi vengono suddivisi in \"macrostorie\" (in inglese, \"serial\") con una propria continuit\u00e0 narrativa e un proprio titolo, qui indicato nella colonna \"Titolo serial\" della tabella.\nThe Three Doctors.\nTrama.\nGallifrey, pianeta natale dei Signori del Tempo, \u00e8 sotto assedio da parte di una forza sconosciuta... L'unica persona che pu\u00f2 aiutarlo \u00e8 il Dottore, che chiede aiuto nondimeno che alle sue precedenti incarnazioni. Sfortunatamente, il Primo Dottore non riesce a materializzarsi, potendo quindi solo comunicare via schermo. Il Secondo invece raggiunge il Terzo ed entrambi si mettono ad indagare. Il Primo capisce che il buco nero che minaccia Gallifrey \u00e8 in realt\u00e0 un ponte tra due universi e ne viene risucchiato, assieme a tutti gli altri. Il gruppo si risveglia nell'altro universo, costituito da antimateria, creato dal leggendario Signore del Tempo Omega. Omega era uno scienziato gallifreyano, autore di grandi innovazioni, creduto morto in un'esplosione. Tale esplosione l'aveva per\u00f2 condotto in quell'universo, in cui era stato privato di un corpo fisico. Impazzito a causa della permanenza in quell'universo, ora Omega sta cercando vendetta contro i Signori del Tempo, che ritiene responsabili di ci\u00f2 che \u00e8 successo. Alla fine, il Secondo ed il Terzo Dottore riescono a ricacciare Omega nell'universo di antimateria, che si autodistrugge. \nI Signori del Tempo, riconoscenti per l'aiuto, \"sbloccano\" il TARDIS del Dottore, liberandolo dal suo esilio.\nCarnival of Monsters.\nTrama.\nIl TARDIS atterra sulla \"SS Bernice\", una nave scomparsa misteriosamente mentre attraversava l'Oceano Indiano.\nFrontier in Space.\nTrama.\nMaterializzato su un cargo spaziale in rotta verso la Terra, il Dottore si ritrova nel mezzo delle tensioni tra la Terra e l'Impero Draconiano.\nPlanet of the Daleks.\nTrama.\nI Signori del Tempo fanno atterrare il TARDIS sul pianeta Spiridon, dove i Dalek stanno risvegliando la pi\u00f9 grande arma Dalek che la galassia abbia mai visto.\nThe Green Death.\nTrama.\nDelle larve giganti mutanti stanno comparendo in tutto il Galles, dietro a tutto questo potrebbero esserci le aziende \"Global Chemicals\"?"}
{"id": "1939280", "revid": "253269", "url": "https://it.wikipedia.org/wiki?curid=1939280", "title": "Tricia O'Neil", "text": "Biografia.\nNata a Shreveport in Louisiana, la O'Neil inizia la sua carriera come modella prima di diventare attrice. Fa le sue prime apparizioni in pubblicit\u00e0 televisive, prima di entrare a far parte del cast di popolari serie televisive. Nel 1983 ottiene la parte della dottoressa Maggie \"Mo\" Sullivan nell'episodio \"Giornata infernale a Bad Rock\", nella prima stagione della serie \"A-Team\" della NBC, ed \u00e8 tra i pochi interpreti che ritornarono come ospiti in un episodio successivo, \"Manovre letali\" (1983). \nAltre sue apparizioni includono le serie \"Colombo\" nell'episodio \"Un delitto pilotato\" (1978), \"Cuore e batticuore\" (1979), come stuntman in un episodio della prima stagione di \"Professione pericolo\" (1981), \"Remington Steele\" (1982). Appare nel ruolo di un'aggressiva giornalista nell'episodio \"Catch Of The Day\" della seconda stagione di \"Riptide\" (1984), e nel ruolo di proprietaria di un Wild West Rodeo show itinerante nella terza stagione di \"Airwolf\" (episodio \"Annie Oakley\", 1985). Partecipa all'episodio pilota de \"La signora in giallo\", \"Chi ha ucciso Sherlock Holmes?\" (1984), e appare successivamente in altri quattro episodi della serie.\n\u00c8 l'interprete della prima (ed unica, fino ad oggi) comandante donna di una Enterprise (NCC-1701-C) in ' (1987) e appare come Presidente dell'Alleanza Terrestre nel film tv ' (1998). \nSul grande schermo partecipa ai film \"Pira\u00f1a paura\" (1982) e \"Titanic\" (1997). Ha ricevuto il premio Theatre World Award per la sua apparizione nel musical \"Two by Two\" con Danny Kaye."}
{"id": "1939281", "revid": "1782831", "url": "https://it.wikipedia.org/wiki?curid=1939281", "title": "Gli eletti di Mut", "text": "Gli eletti di Mut \u00e8 un romanzo fantasy storico del 1985 scritto da Jean M. Auel, terzo libro della serie comunemente nota come \"I figli della Terra\".\nTrama.\nAyla e Giondalar, in un giro esplorativo nel territorio attorno alla valle di Ayla, incontrano una trib\u00f9 di Mamutoi, i Cacciatori di Mammut, che li invitano a visitare il loro accampamento, il Campo del Leone.\nQui, Ayla impara per la prima volta a confrontarsi con persone della sua stessa specie, ma i presupposti non sono subito positivi per la giovane donna.\nAbituata al silenzio ed alla discrezione apprese nel Clan dell'Orso delle Caverne, rimane per un attimo scossa dall'atteggiamento irruento e confusionario che sembra regnare tra gli \"Altri\", che si affollano attorno a lei, incuriositi dai cavalli e dalle sue capacit\u00e0.\nTurbata, la ragazza si apparta con gli animali, ed il capotrib\u00f9, Talut, chiede che sia lasciato spazio a lei ed a Giondalar per sistemarsi e riposarsi, e per evitare di agitare i cavalli, dai quali lui stesso \u00e8 incuriosito ed affascinato.\nPoco dopo, Ayla fa una scoperta per lei sconvolgente. Infatti, nel Campo del Leone vive Rideg, un bambino frutto dell'unione tra il Clan dell'Orso delle Caverne e gli Altri, definito di \"Spiriti Misti\", poich\u00e9 generato dall'unione di uno spirito degli Altri ed uno dei Testapiatta, come vengono chiamati i membri del Clan.\nSbalordita e commossa, perch\u00e9 il bambino le ricorda il proprio figlio, Durc, rimasto con il Clan e mai pi\u00f9 visto dalla sua fuga a seguito della Maledizione di Morte di Brud, Ayla lo prende da subito in grande simpatia, e gli permette di cavalcare Hinni, attirandosi lo stupore di tutti i presenti, e guadagnandosi l'affetto del bambino e la stima di Nezzie, moglie del capotrib\u00f9, che ha cresciuto Rideg come un figlio suo, dopo averlo adottato alla nascita.\nAccolti quindi nella dimora dei loro nuovi amici, Ayla e Giondalar conoscono anche altri membri della trib\u00f9...Tulie, sorella di Talut e con lui capotrib\u00f9...Vimez, fratello di Nezzie, un abile artigiano della selce, come Giondalar...e Ranec, figlio di Vimez, un ragazzo affascinante e dalla pelle molto scura che da subito manifesta interesse per Ayla, e verso il quale Giondalar prova una gelosia immediata.\nI due giovani incontrano anche Mamut, l'anziano sciamano del Campo del Leone, il pi\u00f9 vecchio di tutti gli sciamani Mamutoi...quando lo vede, la sua aria venerabile spinge Ayla a comportarsi con lui come una donna del Clan, manifestando rispetto e sottomissione, scambiandolo per un attimo per Creb, e malgrado l'imbarazzo di Giondalar, la cosa mette la ragazza in buona luce con gli altri membri dell'accampamento.\nMa nessuno \u00e8 pi\u00f9 sorpreso di Ayla, quando Mamut la accoglie e la esorta ad accomodarsi dopo averle dato un colpetto sulla spalla, il segno del Clan che consente alle donne di essere accettate ed ascoltate.\nMentre la ragazza si chiede come possa un uomo degli Altri conoscere le usanze del Clan, nella prima sera con i Mamutoi lei e Giondalar scoprono la storia di Rideg...il bambino \u00e8 figlio di una donna del Clan che, incinta e molto debole, si era messa a seguire i membri del Campo del Leone...quando era stata avvicinata, aveva fatto capire che stava per partorire, e che aveva bisogno di aiuto.\nNezzie l'aveva aiutata nel parto, assai difficile come era accaduto ad Ayla, e le aveva mostrato il piccolo poco prima che lei morisse...da l\u00ec la donna, materna e di gran cuore, aveva deciso di tenere con s\u00e9 il piccino e di crescerlo con i suoi figli. \nAyla \u00e8 commossa dalla storia, perch\u00e9 le sembra di risentire la propria, quando Iza la accolse come se fosse stata una figlia sua...quando Nezzie abbraccia Rideg, spiegando che per lei non \u00e8 un animale, ma un bambino ed un figlio, anche se non pu\u00f2 parlare, Ayla le spiega, senza accennare a Durc, che Rideg comprende e capisce tutto, ma che non parla perch\u00e9 \u00e8 in parte del Clan - al contrario di Durc infatti, Rideg ha ereditato le corde vocali del Clan, impossibilitate a produrre suoni complessi - e che il suo linguaggio \u00e8 gestuale.\nQuando Nezzie chiede spiegazioni, Ayla confessa di essere stata allevata dal Clan, sollevando un grande subbuglio...calmati gli animi grazie a Mamut, la giovane donna racconta di essere stata raccolta dal Clan quando era molto piccola, e di aver vissuto a lungo con loro. \nSubito dopo, insegna a Rideg il gesto per la prima parola che, a suo tempo, lei impar\u00f2 da sola...gi\u00e0 all'arrivo di Ayla al campo infatti, Rideg le aveva visto compiere un gesto di saluto del Clan, ed aveva reagito con un moto di consapevolezza, Ayla \u00e8 quindi certa che il ragazzino abbia le \"memorie\" del Clan, ed infatti, non appena gli mostra il gesto, Rideg lo comprende e lo ripete correttamente, utilizzandolo poi per rivolgersi a Nezzie, tra lo stupore generale e la commozione della donna, chiamandola \"madre\". \nNei giorni successivi, la giovane donna comincia ad insegnare a Rideg il linguaggio del Clan, e gli altri bambini del Campo, cresciuti con lui e non ancora avvezzi al pregiudizio degli adulti, si mostrano impazienti di impararlo a propria volta, per riuscire per la prima volta a comunicare con lui, rendendolo felice come mai in vita sua. \nNezzie ed Ayla parlano, la ragazza ha gi\u00e0 compreso che il bambino soffre di cuore, e confessa a Nezzie di avere un figlio come lui, sebbene Durc sia sano ed addirittura in grado di parlare. \nPassano i giorni, ed Ayla e Giondalar rimangono al Campo del Leone, partecipando ad una caccia al bisonte dove Ranec rimane ulteriormente affascinato da Ayla e non ne fa mistero, sollecitando di pi\u00f9 la gelosia di Giondalar. \nNelle sere seguenti, Ayla interverr\u00e0 per salvare da soffocamento la piccola Nuvie, e successivamente, sar\u00e0 determinante in un attacco cardiaco di Rideg, in cui riuscir\u00e0 a salvare il bambino...in questa occasione, Mamut chieder\u00e0 ad Ayla di poter esaminare da vicino la sua borsa della medicina, fatta con una pelle di lontra intera, come da tradizione del Clan, e la ragazza gli parler\u00e0 della madre e della sorella adottive. \nQuando Ayla fa il nome della sorella, Uba, Mamut le chiede, emozionato, se sia un nome comune...Ayla, sorpresa, gli risponde che era il nome della nonna di Iza, quindi della bisnonna di Uba...lo sciamano chiede ancora, alla ragazza sempre pi\u00f9 sorpresa, di due giovani che corrispondono alla descrizione di Creb e Brun, giovani...alle sue risposte affermative, Mamut rivela ad Ayla quanto gi\u00e0 sospettava da tempo. \nDa giovane, Mamut aveva fatto un viaggio da solo, perch\u00e9 il ragazzo che doveva fare il Viaggio con lui si era ammalato prima della partenza, ed aveva deciso di attraversare, per fare prima, quello che sapeva essere il territorio dei \"Testapiatta\". \nUn giorno aveva fatto una brutta caduta, perdendo le proprie cose e ritrovandosi con un trauma cranico ed una grave frattura al braccio, in cui l'osso era fuoriuscito dalla pelle...sconvolto dal dolore, dalla ferita alla testa e febbricitante, una sera aveva visto un chiarore, e pensando che fosse un campo di qualche trib\u00f9 vi si era diretto, ma non appena raggiunto il fuoco era svenuto. \nAl suo risveglio, aveva scoperto di trovarsi in un accampamento del Clan, dove la loro Donna Medicina lo aveva curato, rimettendogli a posto il braccio...il campo lo aveva poi ospitato per un po', fino a che, rimessosi in salute, l'uomo era ripartito qualche tempo dopo. \nPer Ayla \u00e8 una grande emozione, poich\u00e9 Mamut \u00e8 proprio \"l'uomo con il braccio rotto\" di cui Iza le parlava spesso, e grazie al quale lei era stata accolta perch\u00e9 solo conoscendolo, Brun aveva capito che anche gli Altri erano esseri umani. \nInoltre, Mamut le chiede di una donna, alla quale si era affezionato e che aveva quasi pensato di prendere come compagna, una donna senza figli...anche di lei Ayla ha notizie, sebbene non l'abbia conosciuta perch\u00e9 morta nel terremoto che aveva ucciso anche i suoi genitori...la donna, senza un compagno e senza figli, era rimasta nel Clan, ed aveva sempre avuto qualcuno che si occupasse di lei, pur avendo la posizione gerarchica pi\u00f9 bassa di tutte...Iza aveva deciso di insegnare alla figlia adottiva l'arte medica proprio perch\u00e9 non finisse come lei, senza un focolare e senza un compagno, sempre sulle spalle di tutti e senza prestigio. \nMamut \u00e8 felice di sapere che quella donna, che poi non aveva portato con s\u00e9 perch\u00e9 sarebbe stata infelice in mezzo al suo popolo, non \u00e8 morta sola...l'anziano Mamutoi e la giovane donna scoprono quindi un passato in comune che li lega. \nA seguito dell'intervento risolutivo su Rideg, Nezzie propone a Talut di adottare Ayla, per fare di lei una Mamutoi...l'uomo accetta, proponendo alla ragazza di entrare a far parte della loro trib\u00f9. \nAyla, dopo un iniziale diverbio con Frebec, un uomo del campo che la guarda con diffidenza e sospetto, accetta e viene a sua volta accettata, e la sua decisione \u00e8 avallata da Giondalar, sebbene il giovane sia in preda a sentimenti contrastanti. \nDa una parte \u00e8 contento che Ayla abbia un popolo da chiamare come proprio, ma teme che se viene adottata poi voglia rimanere per sempre con i Mamutoi, mentre lui vorrebbe tornare agli Zelandoni...dall'altra, spera che avendo un popolo da rivendicare, una volta tra la sua gente Ayla eviti di parlare del Clan, passato verso il quale Giondalar prova ancora vergogna e repulsione, pur amando la compagna. \nAlla vigilia dell'adozione, Ayla si reca nella sua valle con Giondalar, malgrado le proteste della capotrib\u00f9 Tulie...infatti, sebbene abbia promesso ad ogni focolare del Campo del Leone una \"Pietra del Fuoco\", le \u00e8 stato detto che diventando Mamutoi deve dar prova del proprio prestigio, per poter avere un giorno un elevato \"Prezzo della Sposa\"...durante l'adozione dovr\u00e0 quindi esserci uno scambio di doni, per il quale Tulie, Talut e Nezzie si mostrano disponibili a darle degli oggetti da scambiare. \nAyla rifiuta decisamente, poich\u00e9 la sua vecchia grotta trabocca di oggetti fabbricati negli anni trascorsi in solitudine, e perch\u00e9 in fondo la giovane donna vuole rivedere la valle un'ultima volta, ben sapendo che poi non vi torner\u00e0 pi\u00f9. \nI due ragazzi approfittano dell'insperata vacanza per rinsaldare il loro legame, e nel corso dei giorni in cui Ayla decide cosa portare con s\u00e9 e cosa lasciare per sempre, Giondalar le racconta qualcosa in pi\u00f9 del proprio passato. \nRivela cos\u00ec ad Ayla un segreto che lo angoscia da anni, e che pensa che gli abbia impedito da sempre di provare il piacere supremo, e di innamorarsi di una donna...l'uomo infatti ha imparato a dare piacere alle donne da Zolena, la Donna-Donai che lo aveva iniziato ritualmente ai piaceri del sesso...frustrato per non essere riuscito ad avere la donna di cui si era innamorato perdutamente - sebbene la sapesse votata allo sciamanesimo ed al suo popolo - lui aveva lasciato la sua gente, dopo aver picchiato l'uomo che aveva reso pubblica la loro relazione \"proibita\" quando era proseguita, spezzandogli i denti, e chiedendo asilo alla trib\u00f9 fondata dall'uomo del suo Focolare dopo la separazione da sua madre, i Lanzadoni. \nSua madre infatti, messa in difficolt\u00e0 dalla famiglia del ragazzo picchiato, era stata costretta a pagare un risarcimento e ad allontanarlo, mandandolo a vivere con il padre per soffocare lo scandalo. \nQui aveva imparato l'arte di lavorare la selce, ma si era accorto di non provare pi\u00f9 \"l'Incanto\" con le donne, se non con il \"Primo Rito\", per il quale veniva scelto spesso, anche da altre trib\u00f9 - ne celebra uno anche con il popolo degli Adumai, nella prima parte del viaggio con il fratello - per la sua bellezza e prestanza.\nConvinto di aver compiuto sacrilegio per aver sfruttato per i propri fini e la propria gratificazione il Dono del Piacere, si era quindi persuaso che la Madre volesse punirlo, negandogli la possibilit\u00e0 di trovare una donna da amare e con la quale provare l'Incanto, anche perch\u00e9 spesso si accorgeva che le ragazze con le quali celebrava i Primi Riti si innamoravano di lui, per il Piacere che lui riusciva a far provare loro.\nAyla per\u00f2 lo conforta, spiegandogli che una ragazza presa con la forza soffre molto, in quanto l'abuso e la paura sono traumi profondi da superare, e che lui, trattando quelle ragazze con dolcezza e tenerezza, ha dato loro invece dei bei ricordi da portare con s\u00e9 per tutta la vita, indipendentemente da un'eventuale infatuazione successiva.\nGiondalar riesce quindi finalmente a perdonare s\u00e9 stesso, ma sebbene si renda conto una volta di pi\u00f9 di amare davvero Ayla, non riesce ancora ad accettare del tutto il passato della sua compagna.\nPrima di tornare tra i Mamutoi, Ayla dona a Giondalar un amuleto del Clan, sostenendo che il Leone delle Caverne sia anche il suo Totem, perch\u00e9 lo ha segnato attraverso Piccolo...sulla via del ritorno, i due giovani visitano il sepolcro di Tonolan, e qui Ayla consiglia a Giondalar di portare con s\u00e9, nell'amuleto, una pietra della sua tomba.\nGiondalar, sebbene scettico nei confronti dei rituali del Clan, accetta con gioia, pensando che tramite quella pietra Zelandonai potr\u00e0 rintracciare il luogo e condurre lo Spirito di suo fratello nel mondo degli Spiriti, al quale forse ancora non \u00e8 approdato a causa della morte drammatica ed improvvisa.\nCome per confermare la tesi di Ayla ed il pensiero di Giondalar, poco prima di lasciare la tomba di Tonolan un sasso rotola gi\u00f9 dalla scarpata poco distante, atterrando ai piedi di Giondalar...il giovane, sorpreso e commosso, raccoglie il piccolo opale per portarlo alla sua gente.\nRientrati tra i Mamutoi, \u00e8 il momento della Cerimonia d'Adozione, nella quale Ayla diventa parte del popolo di Cacciatori di Mammut...sebbene inizialmente dovesse essere adottata dal Focolare del Leone per\u00f2, all'improvviso \u00e8 l'anziano Mamut che dichiara la sua volont\u00e0 di adottarla, sostenendo che la ragazza appartenga al Focolare del Mammut - il cuore spirituale dei Mamutoi, in cui solo i \"chiamati\" vengono inseriti, ma mai tramite adozione - per diritto di nascita, in quanto prediletta dalla Madre Terra.\nLa cosa viene accettata, malgrado non sia usanza, ed Ayla diventa Mamutoi, Figlia del Focolare del Mammut...durante lo scambio rituale dei doni, la giovane donna dimostra di avere ottime doti e molte altre capacit\u00e0, ed i suoi doni sono apprezzati, graditi e bene accetti, accrescendone cos\u00ec il prestigio ed il valore.\nTerminata la cerimonia ed i festeggiamenti per\u00f2, Ranec si fa avanti e la seduce...Ayla, in parte per via dei riflessi rallentati dall'assunzione di alcune bevande alcoliche a cui non \u00e8 abituata ed in parte perch\u00e9 in lei sopravvive ancora il vecchio dovere del Clan per il quale la donna \u00e8 tenuta ad obbedire all'uomo e soddisfare i suoi desideri, scambia le parole di Ranec come un ordine ed accetta di passare la notte con lui, ferendo cos\u00ec profondamente Giondalar.\nIl mattino dopo, Ayla non comprende l'atteggiamento di Giondalar, che non le spiega il perch\u00e9 della propria rabbia...Ayla \u00e8 infatti ancora convinta di aver agito bene, di non potersi sottrarre ad un ordine oppure ad un segnale diretto - siccome Giondalar le aveva detto che il bacio era il \"suo segnale\", Ayla pensa che il bacio di Ranec sia stato un ordine, rinforzato dalla sua richiesta esplicita di passare la notte con lui - e non comprende la sua gelosia.\nParimenti, il giovane Zelandoni ritiene che Ayla abbia fatto una scelta - non rendendosi conto che il concetto di \"scelta\" per la ragazza sia ancora molto problematico da comprendere, cresciuta in un mondo dove le donne erano assoggettate all'obbedienza pi\u00f9 assoluta - e non d\u00e0 voce al proprio scontento, convinto che lei sappia perfettamente ci\u00f2 che fa.\nIn realt\u00e0, intimamente Giondalar teme di portarla con s\u00e9 dalla sua gente, e se lei scegliesse un altro, sa che gli darebbe la scusa per separarsi da lei, senza per\u00f2 abbandonarla da sola come sarebbe accaduto se si fossero separati nella valle dei cavalli.\nPassano i giorni, e l'atmosfera tra i due giovani si fa sempre pi\u00f9 tesa, con grande soddisfazione di Ranec che, avendo sviluppato per la ragazza una fortissima infatuazione, vorrebbe convincerla a diventare la sua compagna.\nFrattanto, Ayla comprende il proprio sbaglio, poich\u00e9 Mamut le spiega che a differenza del Clan, le donne degli Altri hanno il diritto di dividere il Piacere con chi desiderano, di rifiutarsi quando lo considerano necessario, e che nessuno pu\u00f2 darle ordini in quel senso...Ayla, sebbene non sia pentita di aver diviso le pellicce con Ranec, \u00e8 dispiaciuta e vorrebbe spiegarsi con Giondalar, ma lui la tiene a distanza, e lei inizia a convincersi che lui non la ami pi\u00f9.\nI rapporti si fanno ancora pi\u00f9 complessi dopo alcune occasioni in cui Ayla, assieme a Degie - la figlia della capotrib\u00f9 con la quale ha fatto amicizia, in quanto sua coetanea - sta fuori per alcune battute di caccia, rientrando molto tardi...scambiando la preoccupazione di Giondalar per prepotenza, la giovane donna risponde con rabbia alle sue domande, e l'uomo decide quindi di abbandonare il Focolare del Mammut, che fino a quel momento li aveva ospitati entrambi, per alloggiare in quello del Leone, appartenente a Talut, dove potr\u00e0 evitare di stare troppo in contatto con lei...per Ayla, \u00e8 una nuova prova che l'uomo probabilmente non la ama pi\u00f9.\nNel frattempo, Ayla adotta, come era accaduto con Piccolo, un cucciolo di lupo al quale uccide la madre, una lupa solitaria che le aveva rubato delle prede da alcune trappole per cercare di sfamare il solo cucciolo sopravvissuto della cucciolata...accortasi che la bestia ancora allattava, la ragazza aveva cercato la tana e qui aveva trovato il piccolo, che aveva deciso di prendere con s\u00e9 per non condannarlo a morire.\nLupo - questo il nome - entra quindi a far parte del Campo del Leone, gettando con Ayla le basi inconsapevoli di quello che sarebbe diventato un binomio inscindibile per le ere successive, fino ai giorni nostri.\nAbbandonata da Giondalar, Ayla riversa il suo affetto su Lupo, e si sfoga con Mamut, che ormai la considera una figlia...malgrado la ragazza sia evidentemente molto scossa ed affranta per i problemi con Giondalar, Ranec continua ad assillarla con le proprie offerte, arrivando una sera a convincerla a dividere nuovamente il letto con lui, chiedendole poi per l'ennesima volta di diventare la sua compagna.\nA nulla valgono gli avvertimenti di Mamut...il ragazzo ormai si \u00e8 fissato con l'idea ossessiva di volerla come compagna, ma Mamut lo avvisa che lui non pu\u00f2 pensare di decidere...Ayla \u00e8 una prescelta della Madre Terra, quindi il suo destino segue un corso preciso, sebbene ancora ignoto, e lui non pu\u00f2 pensare di opporvisi per soddisfare i propri desideri.\nPassano altri mesi, e Giondalar pi\u00f9 di una volta pensa di partire per evitare di vedere Ayla e Ranec sempre pi\u00f9 vicini...la giovane donna infatti trova consolazione nelle attenzioni dello scultore, e gli \u00e8 sinceramente affezionata...Giondalar arriva addirittura a pensare - pur sapendo benissimo di essere stato lui, inizialmente, ad impedirle di riavvicinarsi e poi ad evitarla - che i due non aspettassero altro che lui si togliesse di mezzo.\nOvviamente, se la cosa poteva essere assolutamente sensata per Ranec, non lo \u00e8 affatto per Ayla, che segretamente ancora soffre...convinta ormai per\u00f2 della fine del sentimento del biondo Zelandoni per lei, accetta la proposta di Ranec, pensando che se restasse con i Mamutoi, che sono riusciti ad accettare Rideg, potrebbe un giorno andare a prendere suo figlio Durc e portarlo a vivere con loro.\nSi avvicina il Raduno d'Estate, un grande raduno che i Mamutoi, con la bella stagione, fanno ogni anno per commerciare e ritrovare gli amici degli altri Campi.\nIl Raduno \u00e8 anche l'occasione per le feste dei Primi Riti, dei Riti dei Matrimoni - in cui Ayla e Ranec si legheranno - e delle Cerimonie, e Mamut chiede ad Ayla di poter utilizzare assieme al lei la Radice Sacra del Clan, per sperimentarne gli effetti, che lo hanno assai incuriosito da quando Ayla gli ha raccontato l'esperienza telepatica avuta con Creb al Raduno dei Clan.\nGiondalar, nuovamente deciso a partire, viene fermato da Mamut...lo sciamano gli rivela infatti che durante la cerimonia con la radice Ayla potrebbe essere in pericolo, e che potrebbe rivelarsi necessaria la sua presenza.\nIl ragazzo, pur se a malincuore all'idea di vedere Ayla e l'ormai odiato rivale sempre pi\u00f9 prossimi all'unione definitiva, accetta di restare, anche perch\u00e9 \u00e8 consapevole di dover chiedere abiti ed attrezzature per il viaggio ai Mamutoi, dato che a differenza di Ayla, che ha portato con s\u00e9 molte cose dalla sua vita nella valle, non ha nulla di proprio con cui poter partire, e Talut desidera che il giovane rimanga per la prima caccia al Mammut della stagione.\nPoco prima della partenza, entra in travaglio Fralie, la moglie di Frebec, colui che aveva osteggiato Ayla in quanto disgustato dal suo passato con il Clan e dalla sua affinit\u00e0 con gli animali, che lui trova innaturale.\nFrebec non \u00e8 una cattiva persona, ma \u00e8 un uomo dalle scarse qualit\u00e0, con poco prestigio personale, che \u00e8 riuscito ad innalzare sposando Fralie, una donna con un elevato prestigio che, per varie vicissitudini, aveva bisogno di trovare un nuovo compagno che accettasse anche la sua anziana madre, Crozie, una ex capotrib\u00f9 dal carattere lamentoso e prepotente. \nL'uomo, che cerca in ogni modo di mettersi in luce, \u00e8 costretto a mettere da parte l'animosit\u00e0 per chiedere aiuto per la compagna, poich\u00e9 il parto \u00e8 prematuro...Ayla si occupa della donna e, tra la gioia generale, la bimba, sebbene molto piccola, sopravvive al parto.\nPrima di andare al Raduno, durante i festeggiamenti per la primavera, quando Ayla e Ranec si scambiano la promessa di matrimonio, Ayla e Mamut assumono la Radice del Clan...per la seconda volta, Ayla si trova proiettata nel futuro, osservando un mondo tecnologico e pieno di luci accecanti...lei e Mamut rischiano di perdersi, ma Giondalar, messo in allarme da Lupo ed Hinni, che sentono la padrona in pericolo, interviene, supplicando la Madre di non prendersi Ayla, e chiamando disperatamente il nome della donna che ama.\nAyla, sentendo la voce dell'uomo che non ha mai smesso di amare, torna in s\u00e9...tuttavia, al suo risveglio Giondalar si allontana ancora, consapevole del fatto che ora sia promessa ad un altro uomo.\nIl Campo del Leone parte per il Raduno d'Estate, qui Ayla, per le sue doti, viene notata ed apprezzata sin dai primi giorni, ed il suo Prezzo della Sposa, sebbene sia promessa ad un uomo del suo Campo, quindi il Campo stesso dovr\u00e0 contribuire alle sue nozze con Ranec per la parte dello sposo, sale subito in modo sbalorditivo...Tulie, abile nel commercio e nel trattare economicamente, vede in Ayla un notevole aumento di prestigio per il Campo del Leone, soprattutto quando alcuni Campi privi di figlie femmine - nei Mamutoi, i capitrib\u00f9 devono essere fratello e sorella - si propongono di adottarla simbolicamente, ed un capotrib\u00f9 stesso, Vincavec, dai poteri sciamanici basati in particolare sull'ipnosi, le chiede di diventare suo compagno, a costo di dividerla con Ranec.\nLa ragazza \u00e8 sconcertata da tanta attenzione, e Vincavec - approfittando del fatto che il Campo del Leone ha aiutato il suo Campo, il Campo del Mammut, a costruire la loro nuova dimora - cerca addirittura di corrompere Tulie, donandole due enormi pezzi d'ambra, un materiale di grande valore usato per fabbricare gioielli, sperando che lei metta una buona parola con la ragazza.\nTuttavia, l'alto prestigio di Ayla viene temporaneamente compromesso da un incidente.\nDurante una passeggiata con Rideg, il ragazzino viene deriso per le sue origini miste, come purtroppo accade spesso al Raduno da quando il piccolo \u00e8 stato adottato...Ayla si ribella, urlando con orgoglio di avere un figlio come lui, cosa fino a quel momento nota a pochi nel Campo stesso, perch\u00e9 la ragazza aveva preferito tenerlo per s\u00e9.\nTutto il Campo, incluso Frebec, si schiera con la giovane donna e difende il ragazzino, poich\u00e9 da quando hanno scoperto che Rideg sa parlare e capire, seppure a modo suo, tutti lo hanno finalmente accettato...il Raduno per\u00f2 entra in subbuglio, e per alcuni giorni pare che il Campo del Leone possa essere messo al bando, per aver portato con loro una donna che ha dato alla luce un \"abominio\", secondo l'idea dominante.\nIl destino tuttavia mischia di nuovo le carte...un pomeriggio, si avvertono le urla di una donna che, disperata, chiede aiuto perch\u00e9 la figlia \u00e8 stata aggredita da un Leone delle Caverne...Ayla, che gi\u00e0 da giorni sentiva parlare di un leone dalla criniera rossiccia che si aggirava nei paraggi, intuisce cosa pu\u00f2 essere successo e, montata velocemente su Hinni, mette al sicuro Vento e Lupo, e corre a salvare la ragazza.\nGiunta sul posto, i fatti le danno ragione...il leone \u00e8 solamente Piccolo, che avendo rintracciato la sua usta e quella di Hinni, ha raggiunto il Raduno con l'intento di salutarla, ed ha scambiato la ragazza - alta, magra e con lunghi capelli biondi - per lei...infatti, si \u00e8 semplicemente limitato a saltarle addosso ed a leccarle la faccia.\nAyla si precipita incontro all'amato animane, che non vede da tempo, e Piccolo, riconoscendola, le corre incontro, salutandola come suo solito...Ayla lo abbraccia, piangendo di gioia...lui ricambia avvolgendola nelle zampe enormi e leccandole il viso, facendola ridere...quando lui, come d'abitudine, si gira sulla schiena per la sua dose di coccole, Ayla consente alla ragazza di allontanarsi, in modo che il leone non sia indotto ad attaccarla, vedendola magari scappare.\nLa ragazza viene riportata alla famiglia, Ayla si prende ancora qualche minuto per coccolare Piccolo, poi gli dice di andare...prima per\u00f2, lo cavalca ancora una volta, consapevole che sar\u00e0 l'ultima.\nDopo la corsa in groppa al leone, a cui tutti gli astanti assistono sconvolti, Ayla gli dice di andare via, ed il leone si allontana...poco dopo, un ruggito scuote la terra, il saluto di Piccolo alla donna che lo ha allevato ed amato.\nOvviamente, l'avvenimento \u00e8 per tutti una manifestazione di potere enorme, ed Ayla viene di nuovo considerata di altissimo prestigio...il suo Prezzo della Sposa sale ulteriormente, anche perch\u00e9 adesso il fatto che abbia avuto un figlio, seppure di Spiriti Misti, viene visto come positivo perch\u00e9 dimostra che \u00e8 una donna in grado di procreare...Vincavec rinnova l'offerta, cercando pure di circuirla quando partecipano insieme alla Cerimonia Propiziatoria per la caccia al Mammut, ma fallisce poich\u00e9 Ayla riesce a resistere ai suoi poteri.\nAyla \u00e8 confusa, Giondalar - sebbene l'abbia aiutata ad addestrare Vento - sempre pi\u00f9 distante, Ranec sempre pi\u00f9 ossessivo perch\u00e9 stanno per sposarsi, e la giovane non sa spiegare perch\u00e9 non si senta felice come le altre ragazze che stanno per unirsi ai loro compagni, come Degie, a sua volta pronta ad unirsi al suo promesso sposo Branag ed in procinto di fondare un nuovo Campo con il fratello Tarneg, al quale \u00e8 legatissima.\nSono molti infatti a notare che Ayla non \u00e8 felice come dovrebbe essere, e che non guarda nemmeno i doni che riceve per la sua unione...nel frattempo, Giondalar si \u00e8 procurato quanto gli occorre - abiti ed attrezzature - tramite Tulie, che doveva pagargli una scommessa fatta tempo addietro, e che \u00e8 stata ben felice di sdebitarsi senza troppo impegno.\nUn nuovo dispiacere colpisce la ragazza...un attacco di cuore infatti si porta via Rideg, che Ayla ormai vedeva come il surrogato del proprio figlio, l'amico che Durc avrebbe avuto se fosse andato a vivere con lei ed i Mamutoi.\nPrima di morire, il ragazzino le dice di invidiare Durc, che ha un posto nel Clan che nessuno pu\u00f2 togliergli, mentre lui non si \u00e8 mai sentito davvero accettato dai Mamutoi che pure lo hanno cresciuto...in ultimo, le chiede di poter essere sepolto con una cerimonia del Clan.\nAyla accetta, straziata, e mentre seppellisce Rideg, accompagnata nel dolore da Nezzie e Talut che gli hanno fatto da genitori, seppellisce in fondo anche il ricordo di Durc, perch\u00e9 comprende che non potrebbe mai portarlo via dalla sua dimensione, il Clan, nel quale lei per lui \u00e8 il ricordo di una madre che \u00e8 morta per tutti, per portarlo in una realt\u00e0 dove non sarebbe mai felice.\nPoco dopo, sapendo imminente la cerimonia del matrimonio, Giondalar parte, salutando solo poche persone e cercando di mettere pi\u00f9 strada che pu\u00f2 tra lui e la donna che ama, e che ora sa di aver perduto per sempre, sebbene Mamut abbia provato a fargli capire che \"non si decide da soli, se si \u00e8 coinvolto qualcun altro\".\nQuando scopre la partenza di Giondalar, Ayla \u00e8 sconvolta, e si confida con Nezzie...la donna prova a proteggere Ranec, che ha cresciuto assieme ai suoi figli maggiori, ma comprende che il sentimento tra Giondalar ed Ayla non ha mai cessato di esistere, sebbene sepolto sotto mesi di incomprensioni.\nNon ha nemmeno la forza di arrabbiarsi per Ranec...\u00e8 consapevole infatti che sia stato lui ad intestardirsi, e che Ayla, sola e vulnerabile, ha ceduto alle sue richieste insistenti ed ha provato ad amarlo, ma senza riuscire ad andare oltre l'affetto e l'attrazione...ma \u00e8 Giondalar che ama.\nNezzie esorta quindi Ayla a seguire Giondalar per rivelargli i suoi sentimenti, e la giovane donna sprona Lupo, che \u00e8 affezionato a Giondalar quasi quanto a lei, a cercarlo per raggiungerlo.\nGiondalar, muovendosi a piedi, ovviamente \u00e8 pi\u00f9 lento e sebbene vada di buon passo, non ha fatto molta strada...mentre cammina, si sta chiedendo se davvero ha dato ad Ayla la possibilit\u00e0 di scegliere, o se piuttosto non sia stato lui, per il senso di disagio che gli davano le sue origini, ad allontanarla gradualmente, spianando cos\u00ec la strada ad un rivale al quale, ad un certo punto, ha lasciato campo libero in tutto e per tutto.\nProprio in quel momento, Ayla arriva a cavallo, chiedendo di essere ascoltata e dichiarandogli il suo amore...Giondalar, incredulo, comprende di essere stato lui, in molti casi, a mettere distanza tra di loro, a non volerla ascoltare...pentito, le confessa che in molti casi le sue origini lo hanno messo in imbarazzo, perch\u00e9 pur amandola si chiedeva come avrebbero reagito i suoi famigliari, conoscendola...riconosce per\u00f2 che il periodo con i Mamutoi, la conoscenza con Mamut, con Rideg, con Nezzie e con tutti gli altri lo hanno cambiato profondamente, e che ora \u00e8 fiero di lei, e che non importa come verr\u00e0 accolta...a costo di tornare un giorno tra i Mamutoi - Tarneg gli ha offerto pi\u00f9 volte di andare a vivere nel nuovo Campo che fonder\u00e0 con la sorella Degie - vuole stare con lei, ovunque lei sia.\nInfine, le chiede formalmente di andare con lui, con il suo popolo, e di diventare la sua compagna...Ayla accetta, felice, e gli spiega che il periodo con i Mamutoi \u00e8 stato un periodo importante per entrambi...avendo entrambi il Leone delle Caverne come Totem, sono stati sottoposti ad una prova dura e difficile, ma entrambi ne sono usciti migliori...lei ha imparato a non temere quella che ormai sa essere la sua gente, e Giondalar ha fatto pace con il passato di entrambi, desiderando ora insegnare ad altri quello che ha iniziato ad accettare ed a comprendere.\nI due giovani sono quindi di nuovo sereni, insieme...ma il ritorno al Raduno non \u00e8 facile, poich\u00e9 Ayla deve rompere la promessa fatta a Ranec...l'uomo reagisce con rabbia e disperazione, provando a convincerla come era riuscito a fare altre volte...ma capisce che Ayla, ora forte e sicura dell'amore dell'uomo a cui lui si era convinto di averla sottratta, \u00e8 irremovibile, e si rassegna.\nGiondalar ed Ayla quindi, tra i saluti commossi di tutto il Campo del Leone, e seguiti dalle raccomandazioni di Mamut, riprendono il loro viaggio, diretti ora verso le terre degli Zelandoni.\nI Mamutoi.\nI Mamutoi sono una delle poche trib\u00f9 degli \"Altri\" approfondite nella saga sotto tutti i punti di vista, in virt\u00f9 del fatto che una parte considerevole della trama si svolge a contatto con la loro cultura, della quale la protagonista entrer\u00e0 a far parte attraverso l'adozione di Mamut, sciamano del Campo del Leone, come figlia del Focolare del Mammut.\nIl loro nome significa, letteralmente, Cacciatori di Mammut."}
{"id": "1939287", "revid": "73322", "url": "https://it.wikipedia.org/wiki?curid=1939287", "title": "Isola di Paquet\u00e1", "text": ""}
{"id": "1939293", "revid": "124164808", "url": "https://it.wikipedia.org/wiki?curid=1939293", "title": "Lupin III - Viaggio nel pericolo", "text": " \u00e8 il quinto special televisivo giapponese di Lupin III, ladro creato da Monkey Punch, diretto da Masaaki \u014csumi (il quale aveva gi\u00e0 collaborato a Lupin dirigendo la prima serie e il \"\"), andato in onda per la prima volta in Giappone su Nippon Television il 23 luglio 1993. Trasmesso in Italia il 4 maggio 1999 col titolo Lupin - Il pericolo \u00e8 il mio mestiere alle 20:45 su Italia 1 (\u00e8 stato il primo anime ad essere trasmesso in prima serata in Italia).\nIl film \u00e8 ispirato all'episodio \"Distruggete il sottomarino atomico Ivanov\" della terza serie.\nTrama.\nAll'ispettore Zenigata \u00e8 stato tolto il caso Lupin III a causa della sua incapacit\u00e0 nell'arrestarlo, ed \u00e8 stato sostituito con un agente di nome Keith, al quale \u00e8 stato dato l'ordine di catturare Lupin e i membri della sua banda, vivi o morti. Lupin non \u00e8 contento della cosa, cos\u00ec cerca di far tornare Zenigata alla sua mansione sfruttando il nuovo caso dato all'ispettore: investigare sulla Shot Shell, un'organizzazione di trafficanti d'armi. \nPer far questo, Lupin e Jigen rubano il sottomarino russo Ivanov per venderlo alla Shot Shell, mentre Goemon e Fujiko rapiscono Karen, una giovane fisico nucleare russa, per farle pilotare il sottomarino da lei stessa progettato.\nLa ragazza si rivela essere la figlia di un uomo d'affari che Jigen aveva ucciso anni fa, ma nonostante Karen avesse sempre cercato vendetta, abbandoner\u00e0 questo proposito durante il corso degli eventi e svilupper\u00e0 un legame con Jigen, il quale le riveler\u00e0 di aver ucciso suo padre per evitare di essere a sua volta ucciso da questi.\nLupin fa rifugiare Zenigata, Goemon e Karen a Maui per poi recarsi su un'isola segreta dove riesce a incontrare John Cloths, il capo della Shot Shell, e finger\u00e0 di lavorare per lui intanto che progetta segretamente di sottrargli tutto il suo denaro. Ma si rivela una messa in scena orchestrata dallo stesso Cloths, il quale intende di far uccidere Lupin subito dopo che avr\u00e0 portato a termine gli incarichi da lui richiesti, puntando al furto di vecchi sottomarini, coi quali ha intenzione di creare una flotta nucleare.\nCloths si rivela essere anche il vero capo di Keith, al quale ordina di rapire Karen, le cui conoscenze saranno utili per il suo obiettivo. Keith si reca a Maui, rapisce la ragazza e uccide apparentemente Goemon, mentre Lupin e Jigen sono costretti a fuggire dall'isola dopo essere stati scoperti a rubare il denaro di Cloths che viene depositato all'interno del sottomarino Ivanov. Fujiko viene fatta prigioniera da Cloths, il quale non \u00e8 intenzionato a ucciderla dato che prova per lei una forte attrazione.\nDopo che anche Jigen viene apparentemente ucciso da Keith con una granata e Cloths si riprende l'Ivanov, Lupin \u00e8 deciso a vendicarsi e torna sull'isola insieme a Zenigata e Goemon. Karen e Fujiko riescono a liberarsi dalla prigione mentre Lupin arriva a bordo di un grande aereo dal quale getta barili esplosivi, distruggendo gran parte dell'armamento della Shot Shell. Viste le ingenti perdite, Cloths si dirige coi suoi uomini verso l'Ivanov, intenzionato a fuggire con il sottomarino e con i soldi ancora al suo interno. La banda si ritrova al porto dove avviene lo scontro decisivo. Keith trova la morte per mano di Lupin ma Karen che era stata precedentemente ferita durante la sparatoria, spira tra le braccia di Jigen, non prima di avergli consegnato un detonatore con il quale distruggere il sottomarino per evitarne un uso malvagio.\nFujiko facendo leva sul proprio ascendente su Cloths, riesce a farlo battere in ritirata sull'Ivanov, nel frattempo armato nuovamente con armi nucleari, e una volta che questo si \u00e8 allontanato, Jigen aziona il detonatore facendolo esplodere e mettendo fine a Cloths e i suoi uomini, distruggendo apparentemente anche i soldi rubati.\nA Zenigata viene riassegnato il caso di Lupin, mentre Fujiko rivela di aver appreso da un documento precedentemente rubato a Cloths che i soldi sono contenuti in un satellite di telecomunicazioni in orbita terrestre. Lupin e la sua banda partono cos\u00ec per lo spazio, dove un'avida Fujiko riesce infine a recuperare il denaro.\nColonna sonora.\n\"Lupin The Third Lupin ansatsu keikaku Original Soundtrack\" (VAP 21/10/00 VPCG-84713)\nLa colonna sonora dello special \u00e8 stata composta da Y\u016bji \u014cno.\nLa canzone d'apertura \u00e8 \"Rupan Sansei no Theme '89 (THEME FROM LUPIN III '89)\" e quella di chiusura \u00e8 \"Destiny Love\".\nEdizioni home video.\nVHS.\nLa VHS del film, edita da Medusa Video, presenta un'edizione integrale del film, con un parziale cambio delle immagini originali delle sigle.\nDVD.\nIl DVD dello special \u00e8 stato pubblicato nel 2005 dalla Yamato Video e ristampato per le edicole varie volte in collaborazione con De Agostini e il 10 febbraio 2012 con \"La Gazzetta dello Sport\".\nBlu-ray Disc.\nIn Giappone il film \u00e8 stato rimasterizzato in alta definizione e venduto in formato Blu-ray Disc all'interno della raccolta ."}
{"id": "1939294", "revid": "1603714", "url": "https://it.wikipedia.org/wiki?curid=1939294", "title": "Chiesa di Sant'Antonio (Venezia, Lido)", "text": "La chiesa di Sant'Antonio \u00e8 un edificio religioso della citt\u00e0 di Venezia, situato nell'isola del Lido.\nStoria.\nNel 1920 una piccola chiesetta in legno dedicata a sant'Antonio di Padova venne ricavata con il riutilizzo di alcune baracche militari da parte degli abitanti del nuovo quartiere di Citt\u00e0 Giardino edificato al Lido di Venezia a partire dal 1914.\nCon tempo nacque l'esigenza di un luogo di culto che accogliesse la crescente popolazione del quartiere e nel giugno del 1933 ebbe inizio la costruzione di una nuova chiesa in muratura, su progetto dell'ing. Giovanni Sicher e dell'arch. Virgilio Vallot, sull'area di quella precedente. La chiesa venne consacrata il 7 giugno 1936 dal patriarca Adeodato Piazza ma all'epoca dipendeva ancora dalla parrocchia di Santa Maria Elisabetta.\nI lavori vennero ripresi e completati al termine della seconda guerra mondiale quando vennero eretti gli altari laterali.\nLa parrocchia di Sant'Antonio del Lido venne costituita il 13 ottobre 1948 dal cardinal Piazza.\nL'edificio venne consacrato il 30 ottobre 1986 dal patriarca Marco C\u00e9 con la dedicazione del nuovo altar maggiore, fatto costruire dal parroco don Carlo Massari (1929-2021).\nLa posa della prima pietra per la costruzione del patronato avvenne il 4 novembre 1951 alla presenza del cardinale Carlo Agostini e i lavori terminarono nel gennaio del 1956. Successivamente venne aperto il cinema parrocchiale \"Excelsior\".\nNel 1974 la parrocchia di Sant'Antonio contava seimila abitanti e duemila famiglie.\nDescrizione.\nLa chiesa presenta una struttura neoromanica, in mattoni a vista, con tre absidi semicircolari sporgenti, una cupola cilindrica e un portico con tre arcate antistante l'ingresso. L'interno \u00e8 a pianta centrale cruciforme, formato da due navate che si intersecano tra loro, coronate dalla cupola e da capriate scoperte alternate ad arconi in muratura. Alle testate dei transetti sono posti gi altari della Madonna del Rosario, con statua lignea di \"Madonna con Bambino\" dello scultore Angelo Franco, e quello di Sant'Antonio con statua in marmo opera di Napoleone Martinuzzi.\nCampane.\nIl campaniletto a vela di questa chiesa ospita un concerto di 3 campane in Re4 che eseguono:"}
{"id": "1939296", "revid": "1573940", "url": "https://it.wikipedia.org/wiki?curid=1939296", "title": "Eriphia", "text": "Eriphia \u00e8 un genere di crostacei decapodi della famiglia Eriphiidae."}
{"id": "1939298", "revid": "63727", "url": "https://it.wikipedia.org/wiki?curid=1939298", "title": "Motore Opel Ecotec 2 litri", "text": ""}
{"id": "1939302", "revid": "1573940", "url": "https://it.wikipedia.org/wiki?curid=1939302", "title": "Menippidae", "text": "Menippidae \u00e8 una famiglia di crostacei decapodi appartenenti alla superfamiglia Eriphioidea."}
{"id": "1939306", "revid": "1573940", "url": "https://it.wikipedia.org/wiki?curid=1939306", "title": "Xanthoidea", "text": "Xanthoidea \u00e8 una superfamiglia di crostacei decapodi.\nTassonomia.\nIn questa superfamiglia sono riconosciute 3 famiglie:"}
{"id": "1939308", "revid": "3831", "url": "https://it.wikipedia.org/wiki?curid=1939308", "title": "Scavi di Ostia Antica", "text": ""}
{"id": "1939310", "revid": "810736", "url": "https://it.wikipedia.org/wiki?curid=1939310", "title": "Le pianure del passaggio", "text": "Le pianure del passaggio \u00e8 un romanzo fantasy storico del 1990 scritto da Jean M. Auel, quarto libro della serie comunemente nota come \"I figli della Terra\".\nTrama.\nAyla e Giondalar, lasciato il Raduno d'Estate dei Mamutoi, da cui Ayla \u00e8 stata adottata e dove hanno stretto molti legami di affetto ed amicizia, si addentrano nelle steppe e nelle praterie dell'Europa Glaciale, con l'intento di raggiungere le terre degli Zelandoni, popolo di Giondalar.\nI due ragazzi viaggiano con Hinni e Vento, i loro fidati cavalli, ed il giovane Lupo, che Ayla ha allevato sin da cucciolo durante la sua permanenza con i Mamutoi.\nProprio il loro incontro con un Campo Mamutoi, il Campo del Falcone - definito Campo dell'Erba Piumosa dai suoi abitanti, poich\u00e9 si tratta di un campo estivo - porta Ayla a riflettere sul fatto di far avvicinare con circospezione gli animali alle persone, e ci\u00f2 le suggerisce di essere prudente per ci\u00f2 che riguarda le tappe successive del lungo viaggio che aspetta lei ed il suo compagno.\nAl Campo del Leone infatti, i Mamutoi si erano abituati progressivamente alla presenza dei cavalli, ed avevano conosciuto Lupo sin da quando, piccolissimo, Ayla lo aveva portato tra loro...ma l'incontro con i Mamutoi del Campo del Falcone - che Ayla insiste per andare a visitare, in quanto probabilmente saranno gli ultimi esponenti del suo popolo adottivo che avr\u00e0 modo di incontrare - le fa comprendere che a prima vista gli animali incutono timore alle persone, poich\u00e9 l'idea che si possano addomesticare \u00e8 ancora talmente rivoluzionaria da essere scambiata per vera e propria magia.\nLasciando quindi i Mamutoi per sempre, Ayla comincia a chiedersi quale sar\u00e0 l'accoglienza che la attende tra gli Zelandoni, e non ultimo, si trova ad affrontare il problema di dover addestrare seriamente Lupo, ancora irruente e maldestro a causa della giovane et\u00e0, a non spaventare le persone, a non intromettersi nella caccia, ed a non rosicchiare i loro averi.\nAnche Giondalar ha molte preoccupazioni, specialmente legate al lungo cammino che li attende, prima tra tutte quella della strada da percorrere.\nTalut infatti, il capo del Campo del Leone, gli ha suggerito di passare a settentrione, per abbreviare il viaggio che Giondalar sa che durer\u00e0 almeno un anno, ma ci\u00f2 significherebbe non poter mai pi\u00f9 rivedere gli Sciaramudoi, il popolo al quale si un\u00ec suo fratello Tonolan e presso il quale lui stesso aveva pensato di rimanere per unirsi a Serenio, la donna con cui aveva avuto una lunga relazione...parlandone con Ayla, lei gli suggerisce di passare dalla stessa strada che fece a suo tempo con il fratello, in modo da poterli rivedere ancora una volta, poich\u00e9 tramite Tonolan \u00e8 come se anche loro fossero la sua famiglia.\nGiondalar, rasserenato, le d\u00e0 ragione, e decide quindi di continuare a seguire il corso del Fiume della Grande Madre - il Danubio - per poter far visita ai suoi parenti, per informarli della sorte di Tonolan, ed anche per una ragione che non si sente di rivelare ad Ayla.\nQuando lasci\u00f2 gli Sciaramudoi infatti, Giondalar aveva il sospetto - avallato da Serenio stessa, malgrado lei per prima lo avesse spinto a partire - che Serenio fosse incinta...e poich\u00e9 l'uomo inizia a chiedersi come mai, malgrado abbia avuto gi\u00e0 un figlio in passato, Ayla non sia mai rimasta incinta, comincia a dubitare della forza del suo Spirito, o delle intenzioni della Madre Terra nell'usarlo per benedire Ayla con una gravidanza.\nIl giovane infatti non sa che Ayla, grazie alle nozioni trasmessele dalla madre adottiva Iza, Donna Medicina di alto lignaggio e dalle immense conoscenze, utilizza degli infusi adatti ad impedire una gravidanza, poich\u00e9 la ragazza non gliene ha mai parlato, in quanto le conoscenze di una Donna Medicina in merito ai preparati che utilizza riguardano lei soltanto, ed Iza le aveva insegnato che gli uomini potevano adirarsi moltissimo - quantomeno quelli del Clan, ma lei non ha idea di come la pensino gli \"Altri\" a riguardo - se avessero saputo che una donna era in grado di impedire l'arrivo di uno o pi\u00f9 figli al Focolare di un uomo, pertanto, sin da giovanissima, Ayla aveva osservato scrupolosamente il riserbo legato alla sua particolare \"professione\", e non aveva fatto eccezione per il suo compagno, in quanto maschio e non versato nelle arti di guarigione.\nDi conseguenza, sebbene sia consapevole che una gravidanza con davanti un viaggio cos\u00ec lungo sarebbe pi\u00f9 un problema che una gioia, e che Ayla avr\u00e0 bisogno di avere intorno delle donne al momento di un eventuale parto, per non parlare delle esigenze che avrebbe un neonato, inizia a chiedersi se il suo Spirito sia idoneo a generare figli, e se una o pi\u00f9 delle donne con le quali si era accoppiato nel suo viaggio precedente abbia avuto almeno un figlio del suo Spirito.\nI due giovani piegano quindi verso meridione, seguendo il corso del Donau, e costeggiano il Mare di Beran, dove Ayla prova la tentazione di cercare la nuova caverna del Clan dell'Orso delle Caverne, sapendo che non sar\u00e0 mai pi\u00f9 tanto vicina al territorio della gente che l'ha salvata ed allevata nella prima parte della sua vita, e consapevole che la gente di Giondalar vive talmente lontano da rendere impossibile, un giorno, il suo ritorno in quelle terre.\nTuttavia, \u00e8 anche consapevole del fatto che Durc, il suo bambino rimasto con il Clan, ora abbia la sua vita della quale ormai far\u00e0 parte anche la bambina che gli era stata promessa, Ura, di Spiriti Misti come lui...Ayla, a causa della Maledizione di Morte che Brud aveva fatto lanciare su di lei, sa che se lui la vedesse penserebbe al ritorno di uno Spirito, magari intenzionato a condurlo nell'altro mondo, e che per lui non sarebbe una gioia rivederla, ma un enorme spavento.\nAyla, addolorata, si rassegna quindi all'idea di non poter mai pi\u00f9 vedere suo figlio e le persone che ha amato, nemmeno per un'ultima volta, e si avvia con il compagno in direzione dell'occidente, pur sapendo che porter\u00e0 per sempre quel rimpianto nel cuore.\nDopo varie peripezie, tra cui il fatto di scampare ad un'alluvione ed il ritrovamento fortuito di un campo abbandonato dove riescono a recuperare le forze ed a riparare l'attrezzatura danneggiata, rimpiazzando anche quella perduta, Ayla e Giondalar giungono presso gli Sciaramudoi, il \"Popolo del Fiume\", grandi cacciatori e costruttori di barche, oltre che abilissimi conciatori di pelli di camoscio, che si rivelano felicissimi di rivedere il loro congiunto.\nTra di loro, la compagna del capotrib\u00f9, Roshario, ha urgente necessit\u00e0 di assistenza medica, perch\u00e9 qualche luna prima, cadendo da una grande altezza, si \u00e8 fratturata gravemente un braccio, e poich\u00e9 lo Sciamud - che Giondalar aveva conosciuto quando aveva curato suo fratello Tonolan - all'epoca era gi\u00e0 morto, la frattura - peraltro scomposta - si \u00e8 saldata male, facendo soffrire molto la donna e rendendo inutilizzabile il braccio ferito.\nAyla si propone subito di aiutarla, e con un delicato intervento di frattura e riallineamento delle ossa, riesce a normalizzare la linea del braccio, rendendo possibile il completo recupero dell'arto...la gioia del Campo nei confronti dei visitatori, per\u00f2, \u00e8 guastata dalla reazione del loro capo, Dolando, quando scopre che Ayla \u00e8 stata allevata dal Clan dell'Orso delle Caverne, i cosiddetti \"Testapiatta\".\nIl giovane figlio di Dolando e Roshario infatti, Doraldo, fu ucciso proprio dagli uomini del Clan, e l'uomo - sebbene lui e Roshario abbiano poi adottato la piccola Getamio, divenuta compagna di Tonolan e drammaticamente morta di parto - non ha mai superato l'odio verso la loro razza, che ha cercato di sterminare nei territori circostanti a seguito dell'uccisione del figlio...Ayla apprende della cosa con dolore, ma poich\u00e9 sa per esperienza che il Clan preferisce evitare \"gli Altri\", parla della madre della bambina promessa a suo figlio, Oda, e racconta di come gli uomini degli Altri, oltre a violentarla, furono i responsabili - sebbene involontari - della morte della sua prima figlia.\nCi\u00f2 pone l'attenzione sulla riprovevole abitudine di alcuni uomini degli Altri, specialmente i pi\u00f9 giovani e turbolenti, di sfogare i propri istinti sulle donne del Clan, abusandone e trattandole come se fossero davvero degli esseri inferiori, e Dolando capisce perci\u00f2 che suo figlio \u00e8 morto probabilmente per questo motivo, e che forse chi l'ha ucciso l'ha fatto per difendere le donne del Clan, magari una figlia, una sorella o addirittura una compagna, quindi per legittima difesa, non per un irrazionale ed animalesco istinto omicida.\nNel periodo con gli Sciaramudoi, Ayla fa poi amicizia con Tolie, una donna di origini Mamutoi, imparentata sia con il Campo del Leone che con quello del Falcone, ed originaria del Campo del Cervo Rosso, che ha sposato uno Sciaramudoi, e che stringe con lei un forte legame di affetto, incrementato dal fatto che Tonolan e Getamio erano parte della sua famiglia assieme a Markeno, il suo compagno...pertanto, con il passare del tempo, il mitigarsi della rabbia di Dolando ed il procedere positivo della convalescenza di Roshario, ad Ayla e Giondalar viene proposto di restare con loro, di unirsi agli Sciaramudoi e di fermare il loro peregrinare.\nPersino Lupo \u00e8 stato accolto volentieri dal popolo dei Cacciatori di Storioni, e Giondalar ha ritrovato tra loro il giovane Darvalo - figlio di Serenio, che si \u00e8 trasferita altrove con il nuovo compagno Mamutoi, parente di Tolie, impedendogli quindi cos\u00ec di scoprire se ha poi avuto un figlio \"con i suoi occhi\" - che gi\u00e0 dal loro primo incontro gli si era molto affezionato...la proposta \u00e8 fatta quindi con grande affetto e generosit\u00e0, ed \u00e8 avallata dal fatto che Dolando stesso, compresa ora la verit\u00e0 sulla morte di suo figlio, ha superato l'odio ed ha capito i propri errori...Ayla sarebbe felice di accettare, perch\u00e9 in poco tempo ha imparato a voler bene agli Sciaramudoi, e Tolie \u00e8 una Mamutoi come lei...ma sa che la decisione deve essere di Giondalar, e lui vuole tornare agli Zelandoni.\n\u00c8 tempo quindi di un nuovo addio, e dopo aver salutato tutti, ed aver ricevuto dagli Sciaramudoi una bellissima tunica decorata per Ayla, e due oggetti appartenuti a Tonolan e Getamio, che Giondalar promette di consegnare a sua madre, i due giovani riprendono il loro cammino verso il Tramonto.\nSempre seguendo il Fiume della Grande Madre, Giondalar ed Ayla si trovano ad incontrare delle vecchie conoscenze dell'uomo, gli Adumai, il cui villaggio per\u00f2 rimane pi\u00f9 a nord...sebbene Giondalar sia estremamente curioso di scoprire se la ragazza con la quale aveva celebrato i Primi Riti, Noria, abbia avuto un bambino dal suo Spirito, il tempo che occorrerebbe per far loro visita sarebbe troppo, e poich\u00e9 il giovane non parla correttamente la lingua Adumai, non pu\u00f2 chiedere nulla di preciso, rimanendo quindi con il dubbio nel cuore.\nPoco dopo, malgrado l'uso dei cavalli consenta loro di procedere a velocit\u00e0 assai maggiore dell'andatura a piedi tenuta da Giondalar e Tonolan al tempo del loro Viaggio, due disavventure attendono i giovani viaggiatori.\nIl primo, \u00e8 l'attraversamento del Fiume della Sorella, pericoloso e turbolento affluente del Fiume della Grande Madre, nel quale entrambi rischiano di affogare e dove per poco non perdono Lupo...inoltre Hinni, nuovamente vicina al calore stagionale, viene portata via da un branco di cavalli selvatici piuttosto numeroso, che non ne rende facile il recupero.\nAyla e Giondalar, pronti a tutto pur di recuperare la loro amica, seguono la mandria, che ad un certo punto viene intercettata anche da un gruppo di cacciatori e fatta precipitare in un dirupo poco distante...Ayla riesce a recuperare Hinni ad un soffio dal baratro, assieme a Vento, ma quando tutto si calma, si accorge che Giondalar \u00e8 scomparso, e con Lupo si muove per andarlo a cercare, poich\u00e9 \u00e8 evidente che \u00e8 stato qualcuno a portarlo via, di proposito.\nGiondalar infatti si risveglia, dolorante per una botta in testa, in un accampamento sconosciuto, in un recinto lercio e maleodorante, ove si accorge di essere prigioniero con molti altri uomini...poco dopo, scopre che quello \u00e8 un Campo del popolo Sarmuni, un tempo chiamato il \"\"Campo delle Tre Sorelle\" - per via di alcune rocce bianche, visibili a grande distanza, che sembrano tre donne abbracciate - dove una donna, Attaroa, pare comandare alle donne e tenere gli uomini in prigionia, come animali.\nNel giro di pochi giorni, incontra la sciamana del Campo, Sarmuna - come tutti gli sciamani infatti, ella ha rinunciato al proprio nome per assumere quello del suo popolo - che, su ordine di Attaroa - cosa insolita - lo cura, e gli rivela di essere una vecchia amica di sua madre, Martona, e di conoscere molto bene la lingua Zelandoni, poich\u00e9 ha vissuto a lungo con il suo popolo, prima che lui nascesse.\nA lei, Giondalar racconta di Ayla, spiegandogli che teme che la ragazza sia morta, travolta dai cavalli in fuga...la sciamana gli dice che non sono stati trovati cadaveri di donne, ma non gli rivela che la Capo cacciatrice, Epadoa, responsabile del suo rapimento, nella confusione della mandria che fuggiva le ha confessato di aver avuto la visione di una \"donna a cavallo\"...Sarmuna \u00e8 molto sconcertata dai due racconti, ma decide di attendere l'evolversi degli eventi.\nPassano alcuni giorni, e Giondalar, mentre con della selce recuperata per caso e delle ossa avanzate dal poco cibo che gli viene concesso, inizia ad insegnare agli uomini prigionieri come fabbricare qualche rudimentale coltello, scopre parte della storia del Campo...un tempo, gli uomini si erano comportati molto male con le donne, sobillati da un capo violento e crudele...quando Attaroa prese il comando, fece ribellare le donne ed imprigionare gli uomini, ma quella che pareva inizialmente un'innocente rivalsa si era rivelata l'inizio di un piano folle in cui Attaroa, progressivamente, era riuscita a diffondere il terrore tra tutti i componenti del Campo, uccidendo gli uomini, invalidando i ragazzini di sesso maschile, tenendo i superstiti in gabbia come bestie, ed uccidendo i suoi stessi figli, sia quello naturale - Omel - che quello adottivo - Doban - in realt\u00e0 poi solo gravemente storpiato.\nNella sua folle mente infatti, la donna \u00e8 convinta che uccidendo o rendendo inoffensivi tutti gli uomini - ha addirittura una squadra di cacciatrici esclusivamente donne, abbigliate con pelli e denti di lupo, che lei chiama \"i miei lupi\"\" - la Madre smetter\u00e0 di utilizzare i loro Spiriti per ingravidare le donne, ed user\u00e0 gli Spiriti delle altre donne, facendo cos\u00ec nascere solo bambine.\nOvviamente \u00e8 una pazzia, ma Attaroa, aiutata da Sarmuna, ha ormai preso una via di demenza impossibile da correggere, e persegue sempre di pi\u00f9 nei suoi piani...un pomeriggio, fa attaccare Giondalar al palo della tortura, invitandolo a dividere con lei i \"Piaceri\" per salvarsi la vita - in realt\u00e0 desidera solo umiliarlo, in quanto lei gode solamente della sofferenza altrui - ed infuriandosi quando lui la rifiuta, malgrado la donna sia molto bella, poich\u00e9 consapevole che usare i \"Piaceri\" per tentare di salvarsi - sebbene in molti, prima di lui, ci abbiano provato - sarebbe un sacrilegio verso la Madre stessa.\nQuando tuttavia Attaroa d\u00e0 ordine di ucciderlo, ormai fuori di s\u00e9, una lancia spezza le corde del giovane, che si accorge con gioia che si tratta proprio di Ayla, giunta in groppa ad Hinni, armata di propulsore e pronta ad uccidere chiunque minacci il suo compagno.\nL'arrivo della donna \u00e8 una sorpresa per tutti, poich\u00e9 Giondalar aveva parlato di lei, ma nessuno gli aveva creduto...per Attaroa e Sarmuna, in particolare, la sorpresa \u00e8 enorme perch\u00e9 Ayla parla correttamente la lingua Sarmuni, ma con un accento che ad entrambe ricorda qualcosa del loro passato...Ayla fa liberare Giondalar e gli fa restituire armi e vestiti - che Attaroa e le sue cacciatrici si erano gi\u00e0 spartite - per poi rimproverare alla capotrib\u00f9 - come gi\u00e0 aveva fatto Giondalar - la sua mancanza di ospitalit\u00e0.\nTra i popoli infatti, vige la regola di ospitare i viaggiatori, che ovviamente sono tenuti a ricambiare tramite lavoro - ad esempio partecipando alla caccia - o compensando con doni, di conseguenza, la prima accusa di Attaroa, che sostiene di aver fatto catturare Giondalar perch\u00e9 colpevole di aver cacciato le loro stesse prede - mentre in realt\u00e0 cercava di recuperare Hinni e Vento assieme a lei - ovviamente per Ayla non regge, inoltre, la ragazza gli fa notare che un Campo ha bisogno di contare sulla collaborazione di tutti, e che quindi agli uomini viene impedito di fare la loro parte, di conseguenza, se il Campo - come lei asserisce - soffre la fame, la colpa \u00e8 solo sua.\nI rimproveri di Ayla, che pongono l'evidenza sulla sua \"scortesia\", fanno infuriare Attaroa, che si sente sminuita. tuttavia, astutamente la donna invita entrambi a rimanere per un banchetto in loro onore, apparentemente per scusarsi della cattiva impressione che pu\u00f2 aver fatto loro. Giondalar se ne vorrebbe andare, ma Ayla accetta, poich\u00e9 non pu\u00f2 tollerare che uomini e bambini siano tenuti peggio che le bestie, umiliati, uccisi, derubati e derisi...inoltre, osservando a lungo il Campo nei giorni precedenti - inizialmente per capire come liberarlo - ha notato che molte donne cercano di recare sollievo ai loro figli e compagni, e che le gravidanze attualmente presenti - che Attaroa attribuisce alla Madre, che mescola tra loro gli Spiriti delle donne - sono certamente da imputare al fatto che alcune ragazze, rischiando la vita, riescono a congiungersi con i loro compagni prigionieri.\nQuando Giondalar viene condotto da Ayla nel punto ove lei \u00e8 accampata, scopre con gioia che i cavalli si sono salvati, e che anche Lupo \u00e8 l\u00ec con loro, ma che ora sa rimanere nascosto perch\u00e9 Ayla, che ha scoperto che le cacciatrici di Attaroa mangiano carne di lupo a scopo rituale - in realt\u00e0, come fece Ayla nell'infanzia, imparerebbero di pi\u00f9 osservandoli, dato che sono rumorose ed assai poco simili ai lupi che vorrebbero imitare - per assorbirne forza ed abilit\u00e0 nella caccia, gli ha insegnato a farsi vedere tramite un fischio di comando, ovviamente per proteggerlo...insieme, i due giovani preparano il loro contributo per il banchetto, e nel frattempo Giondalar rivela alla compagna che Sarmuna era amica di sua madre, e che probabilmente lei per prima \u00e8 esasperata dal comportamento della capotrib\u00f9.\nAyla, che ha imparato velocemente il Sarmuni perch\u00e9 assai simile al Mamutoi, gli spiega che anche molte donne probabilmente si ribellerebbero, se sapessero come fare, ma che non agiscono per paura di ci\u00f2 che verrebbe fatto agli uomini...tornati quindi all'accampamento, vengono infatti ospitati dalla sciamana, che gli parla della storia di Attaroa, e di conseguenza della storia del \"Campo delle Tre Sorelle\".\nAttaroa, di umilissime origini, aveva vissuto con un parente che aveva abusato di lei sin da ragazzina...successivamente, le era stata combinata un'unione con il loro nuovo capotrib\u00f9, un uomo affascinante ma violento e malvagio, che oltre a trattarla crudelmente, aveva ridotto le donne a dover chiedere il permesso di parlare, a non poter cacciare, a non poter toccare armi, autorizzando persino gli uomini a picchiarle.\nMalgrado la storia sia tremenda, Ayla intuisce che quest'uomo, chiamato Brugar o Brug, doveva essere un sanguemisto con il Clan, poich\u00e9 le usanze narrate da Sarmuna corrispondono a quelle del Clan, e spiega di conoscerle perch\u00e9 lei, da bambina, era stata allevata da loro...Sarmuna glielo conferma, riconoscendo cos\u00ec nel suo modo di parlare lo stesso accento di Brugar, e spiegando poi che Attaroa, alla fine, quasi impazzita per la rabbia e l'umiliazione, aveva avvelenato lui e drogato gli uomini, facendoli imprigionare dalle donne.\nSarmuna, che condivideva la sua rabbia poich\u00e9 furiosa dopo il periodo trascorso con gli Zelandoni - avrebbe voluto unirsi a Gioconan, primo marito della madre di Giondalar, assieme a Martona...ma poich\u00e9 lei presso gli Zelandoni doveva fare solo l'apprendistato come sciamana, le era stato imposto di tornare alla sua gente, anche se lei inizialmente aveva pensato di essere stata rifiutata a causa di una sua deformit\u00e0 al viso - ed ugualmente risentita verso gli uomini - sebbene Brugar versi di lei non avesse mai ecceduto, in quanto la riteneva la Donna Medicina - per il loro atteggiamento verso le donne, l'aveva aiutata, ma poi si era resa conto che quella di Attaroa era pazzia autentica, ed era discesa sempre pi\u00f9 nell'aberrazione del suo compito di guida spirituale, accettandone i crimini.\nNel corso degli anni, la nomea del Campo, assieme ai racconti dei pochi visitatori fuggiti dalla crudelt\u00e0 di Attaroa, unitamente a quelli che erano addirittura scomparsi - uno di loro, Ardemun, \u00e8 tuttora prigioniero - e all'atteggiamento della donna verso gli altri campi Sarmuni, dei quali avevano sempre pi\u00f9 disertato i Raduni, avevano fatto s\u00ec che il Campo rimanesse isolato dal mondo.\nPentita ed addolorata, promette quindi a Giondalar e ad Ayla di aiutarli, se decideranno di affrontarla, ma durante il banchetto accade l'imprevedibile, ed Attaroa attacca Ayla a tradimento, persuasa nella sua follia di poter consolidare il proprio potere uccidendo quella straniera dai poteri inspiegabili, mentre Giondalar viene immobilizzato dalle cacciatrici armate di lancia...quando tutto sembra perduto per\u00f2, all'improvviso nel Campo irrompe Lupo, che assale Attaroa azzannandola al collo, e che in pochissimi secondi la uccide senza lasciarle scampo, rimediando solo una ferita di striscio.\nIl bellissimo animale infatti, ormai pienamente sviluppato sebbene ancora adolescente - come era successo con Piccolo, Ayla aveva sempre dato modo a Lupo di mangiare ed allenarsi alla caccia senza le limitazioni tipiche della vita di branco, e come accaduto al suo predecessore, il canide aveva potuto cos\u00ec sviluppare completamente la propria potenza fisica - era rimasto, su ordine di Ayla, nascosto ad osservare...ma vista l'adorata padrona in pericolo, aveva contravvenuto al comando e si era lanciato all'attacco, ovviamente manifestando subito dopo pentimento per la disobbedienza.\nAyla naturalmente non lo rimprovera, anzi lo abbraccia con le lacrime agli occhi e lo stesso fa Giondalar, confessando alla compagna di aver pi\u00f9 volte tollerato a stento la presenza dell'animale per la sua esuberanza ed i ritardi che talvolta aveva causato, senza capire quanto Lupo amasse entrambi...promette quindi alla bestiola di non dubitare mai pi\u00f9 di lui, e Lupo, che considera Giondalar ed Ayla il solo branco che conosce, dopo la partenza dai Mamutoi, si gode felice le carezze e la gratitudine dei suoi amici umani.\nOvviamente, per i Sarmuni la presenza di Lupo \u00e8 una manifestazione di potere al di l\u00e0 di qualsiasi spiegazione razionale, e Sarmuna, ormai convinta che Ayla e Giondalar siano stati mandati l\u00ec da forze assai pi\u00f9 grandi di quello che pensino, si dichiara pronta a riparare gli errori del passato...Attaroa viene quindi sepolta, gli uomini liberati, Epadoa - suo braccio destro - viene resa responsabile di Doban per assisterlo nella sua invalidit\u00e0 - cosa che la salva dal linciaggio - e tutto il Campo si lascia alle spalle il passato, mentre con il passare dei giorni Ayla e Giondalar aiutano uomini e donne ad immagazzinare il cibo per l'inverno, a fabbricare attrezzi, a recuperare gli affetti perduti, e ad iniziare a dimenticare ci\u00f2 che \u00e8 accaduto...alla vigilia della partenza dei due visitatori, la nascita di due gemelli, maschio e femmina, pare annunciare la benevolenza della Madre ed il ritorno alla vita del Campo delle Tre Sorelle.\nAyla e Giondalar riprendono il loro viaggio, ma con l'avvicinarsi ai ghiacciai, Giondalar \u00e8 nuovamente preoccupato...infatti, non sa come faranno, una volta sul ghiacciaio, a trovare acqua e cibo sufficienti per entrambi e per i loro animali, inoltre, nella permanenza con i Sarmuni hanno lasciato al Campo del cibo, per aiutarne i suoi membri a superare l'inverno...lo rassicura per\u00f2 il fatto di dover passare nel territorio dei Losaduni, suoi buoni amici e lontani parenti degli Zelandoni, presso i quali aveva soggiornato con suo fratello e verso il cui capo ha una \"rivendicazione futura\", ovvero una sorta di debito da riscuotere, che spera di poter tradurre in provviste ed attrezzature da usare nell'ultima parte del viaggio.\nGiunti dai Losaduni, i due giovani sono infatti accolti con calore ed amicizia, ma il loro arrivo \u00e8 funestato dagli ultimi avvenimenti che hanno colpito il villaggio...una ragazzina di circa dodici anni, Madenia, \u00e8 stata aggredita da un gruppo di giovani delinquenti, dei quali Giondalar aveva gi\u00e0 sentito parlare nel suo viaggio precedente...ma mentre in passato i giovani, aizzati da un certo Karolai, si erano limitati ad infastidire le femmine dei Testapiatta - le donne del Clan - ed a rubacchiare qua e l\u00e0, ora divenuti numerosi e scacciati per le loro bravate da tutte le caverne, si sono fatti sempre pi\u00f9 sfacciati nei furti ed inoltre, essendo ormai a corto di donne - anche gli uomini del Clan hanno iniziato a scortare le loro femmine - hanno assalito la giovane, poco pi\u00f9 che bambina, violentandola ripetutamente.\nOvviamente Madenia \u00e8 gravemente traumatizzata, la madre Verdegia furiosa per ci\u00f2 che le \u00e8 accaduto, al punto che invoca una vendetta di sangue verso i colpevoli, ed il capo dei Losaduni, Ladunai, ha mandato corrieri a tutti i villaggi circostanti, nella speranza di prendere una decisione senza rischiare una faida con le altre caverne.\nGiondalar ed Ayla, che comunque hanno bisogno di fermarsi per riposare prima dell'ultima e pi\u00f9 difficile parte del loro viaggio, si offrono di aiutare come possono...Ayla viene quindi coinvolta nella cerimonia di purificazione di Madenia, nella quale le spiega di essere stata a sua volta violentata da ragazzina, e di aver potuto superare la paura e la sofferenza grazie all'amore di Giondalar...la incoraggia quindi ad affrontare con serenit\u00e0 i Primi Riti - che la ragazzina non aveva ancora celebrato, in quanto appena sviluppata - e ad attendere l'arrivo di una persona speciale, come \u00e8 accaduto a lei, che le faccia scoprire le gioie dell'amore...Madenia accetta, iniziando cos\u00ec a superare il trauma.\nNel frattempo, si prepara una Festa della Madre, e poco prima Giondalar si ritira con lo sciamano, Losaduna, per esprimere una preghiera alla Madre...la prega infatti di benedire Ayla con un figlio, e di fargli capire, qualora sia possibile, se il figlio sia o meno del suo Spirito.\nNel villaggio dei Losaduni infatti, Giondalar ha ritrovato Filonia, una giovane e graziosa donna con la quale Tonolan aveva avuto una breve relazione - in realt\u00e0 una sola notte - nella loro precedente visita...la giovane ha una bambina, Tonolia, palesemente figlia di Tonolan, poich\u00e9 assai simile a lui ed alla loro sorella minore da piccola, Folara...Giondalar ovviamente \u00e8 lieto che una parte dello Spirito di suo fratello cammini per il mondo, ma nel contempo ci\u00f2 lo porta a chiedersi se ci sia anche qualche figlio del suo Spirito, nei villaggi da lui visitati, o se la Madre, risentita con lui per i suoi errori passati, non voglia usare il suo Spirito per punirlo.\nLa festa ha inizio, e molti uomini corteggiano Ayla...Giondalar, non interessato alle altre donne, tiene compagnia a Madenia, ma alla fine Ayla sceglie proprio lui, ed i due giovani trascorrono una bellissima notte di passione...al loro risveglio, mentre Losaduna e Ladunai aiutano Giondalar a preparare l'attrezzatura per affrontare il ghiacciaio, e gli donano le \"pietre che bruciano\" - in realt\u00e0 lignite, o carbone fossile, i cui giacimenti si trovano nel territorio Losaduni - in cambio di una \"pietra del fuoco\" - le piriti scoperte da Ayla, delle quali i due giovani hanno lasciato un campione in ogni villaggio visitato, cos\u00ec che possano essere riconosciute e trovate, condividendone la conoscenza - per poter sciogliere il ghiaccio e ricavare l'acqua necessaria, Ayla si apparta con Madenia per scegliere la roba da portare con s\u00e9, dovendo ridurre il carico per motivi di spazio e di peso...la giovane donna, che si rende conto che la ragazzina la ammira e sta superando il trauma, decide quindi di donarle la tunica che le aveva dato Roshario, assai voluminosa, per ricordarsi di lei.\nAyla e Giondalar lasciano cos\u00ec i Losaduni, anche se Madenia aveva sperato che Giondalar potesse celebrare i suoi Primi Riti, e si apprestano ad affrontare il ghiacciaio, ma un nuovo incontro, assolutamente imprevisto, li attende alle sue pendici...incontrano infatti la banda di Karolai, intenta ad infastidire una coppia del Clan, ed affrontano i giovani balordi, picchiandoli e spaventandoli a morte, spiegando poi loro - notando soprattutto che non sembrano felici, e che sono palesemente sporchi, denutriti e malconci, senza le loro famiglie e dopo anni di vita randagia - che li stanno cercando per punirli delle loro azioni sconsiderate - il corridore di Ladunai aveva riferito che per rubare cibo e vestiti avevano ridotto in fin di vita una donna di un villaggio poco distante - e che se faranno ammenda potranno tornare alle loro caverne.\nI ragazzi se ne vanno, portandosi via Karolai al quale Giondalar, per vendicare Madenia, ha assestato un micidiale pugno in faccia...Ayla si rivolge poi all'uomo del Clan, in quanto ha notato che la sua gamba, quando lui si \u00e8 gettato da uno sperone di roccia per soccorrere la sua compagna, si \u00e8 spezzata malamente, probabilmente una frattura gravemente scomposta del femore.\nL'uomo, di nome Guban, soffre terribilmente, ma ovviamente cerca di non farlo capire - gli uomini del Clan sono estremamente orgogliosi - ed \u00e8 assai sconcertato nel vedere due esponenti degli \"Altri\" che si battono con i loro simili per difenderli, inoltre lo lascia molto scosso il fatto che Ayla, palesemente una donna, maneggi una fionda simile a quelle usate nel Clan, anche perch\u00e9 il fatto di dovere la vita ad una donna che usa un'arma, per un uomo del Clan, \u00e8 terribilmente umiliante...ma nulla lo sconvolge pi\u00f9 del fatto di vedere Ayla, che nulla ha del Clan, rivolgersi a lui nel modo corretto, raccolta in terra in attesa che le sia permesso di parlare.\nL'uomo, incuriosito suo malgrado, accetta di comunicare con lei, e sebbene i loro due Clan abbiano ovviamente linguaggi diversi - la distanza che li separa \u00e8 immensa - possono comunicare con l'antico linguaggio rituale comune a tutti i Clan dell'Orso delle Caverne...Ayla spiega la sua storia, racconta del Clan che l'ha allevata, rivela di essere una Donna Medicina, e spiega a lui ed alla donna - di nome Iorga - di aver lasciato il Clan per trovare i propri simili, omettendo ovviamente la Maledizione di Morte, poich\u00e9 se lo sapessero i due smetterebbero immediatamente di considerarla e la riterrebbero uno Spirito giunto dall'altro mondo per portarli con s\u00e9.\nGuban \u00e8 scettico, sebbene sia consapevole che la donna dica la verit\u00e0 - il Clan non sa mentire, le posture e l'atteggiamento rivelerebbero la menzogna - e si senta sollevato dal fatto che Giondalar, aiutato da Ayla, ne confermi il racconto utilizzando il linguaggio del Clan...tuttavia, si convince della sua sincerit\u00e0 e buonafede, quando Ayla quasi per caso, raccontando di come il Leone delle Caverne, suo Totem, l'abbia marchiata e condotta al suo Clan, accenna alla storia di Creb, il Mog-Ur.\nGuban, sconvolto, le rivela che Creb \u00e8 famoso in tutti i Clan, per il fatto che fu scelto personalmente dal Grande Orso delle Caverne...scoperto quindi che \u00e8 stato lui, ad allevarla, assieme alla sua rispettata sorella, anch'essa famosa per il suo lignaggio secolare come Donna Medicina, riconosce il suo ruolo e le consente di curarlo, raddrizzandogli la gamba.\nIl giorno dopo, Guban decide di parlare a Giondalar, ed Ayla sa perch\u00e9...con il loro aiuto, l'uomo ha contratto un debito enorme con gli Altri, che purtroppo fino a quel momento lui ed il suo Clan conoscevano solo per le malefatte di Karolai e dei suoi seguaci...teme quindi di dover cedere una parte dello Spirito ad entrambi, cosa assai pesante per le superstizioni del Clan.\nLa giovane donna suggerisce a Giondalar, in quanto uomo, di dire che risponde lui dei debiti di Ayla, poich\u00e9 \u00e8 la sua compagna, e sa che Guban preferirebbe scambiare una parte dello Spirito con un uomo, anzich\u00e9 con una donna, per quanto Donna Medicina, e che per di pi\u00f9 usa un'arma...Giondalar per\u00f2 la sorprende, raccontando a Guban di quando Ayla lo salv\u00f2, grazie alle conoscenze mediche imparate nel Clan, e sostenendo di dovere la vita al Clan stesso...si offre quindi di scambiare il suo debito con quello di Guban, in modo da trasformarlo in una sorta di \"parentela\", e suggellando l'amicizia con uno scambio simbolico di doni.\nGuban, lieto di aver risolto cos\u00ec il problema e felice di poter raccontare al suo Clan di aver scoperto che esistono esponenti degli Altri disposti ad instaurare rapporti cordiali con il Clan, oltre al fatto che alcuni di loro parlano persino \"nel modo giusto\", spiega l'ubicazione del loro territorio, e nel frattempo anche Iorga ed Ayla fanno amicizia, confessandosi a vicenda le proprie storie...Ayla infatti le spiega di essere in viaggio per conoscere la famiglia del suo compagno, e Iorga le racconta di essere arrivata da un altro Clan come seconda compagna di Guban, dal quale aspetta gi\u00e0 un figlio, e di fare molta fatica ad integrarsi nel nuovo Clan.\nLe due coppie si salutano quindi in amicizia, pronte a riferire l'esperienza ai rispettivi popoli...per Giondalar in particolare questi giorni sono stati determinanti, per convincersi definitivamente del fatto che i membri del Clan sono indiscutibilmente esseri umani, poich\u00e9 in questo breve incontro ha potuto valutare la grande forza d'animo, il coraggio e la caparbiet\u00e0 dei suoi esponenti, imparando a stimarli attraverso Guban.\n\u00c8 ora per\u00f2 di affrontare il ghiacciaio, e la cosa pare inizialmente tramutarsi in tragedia...i cavalli infatti, feriti agli zoccoli dal ghiaccio tagliente, zoppicano, al punto che Giondalar suggerisce di ucciderli per non farli soffrire...Ayla si rifiuta, decidendo di fermarsi per curarli, e poco dopo trova la soluzione...usando una vecchia pelle di mammut, crea delle protezioni per le zampe dei cavalli e per quelle di Lupo, riuscendo a salvare i loro cari amici animali, e dopo molte peripezie, e l'aver utilizzato la loro vecchia barca a forma di ciotola come slitta per scendere dall'ultimo versante del ghiacciaio, i due ragazzi arrivano dall'altra parte, finalmente al sicuro.\nLi accoglie il disgelo primaverile, e Giondalar ed Ayla arrivano in breve alle terre dei Lanzadoni, popolo fondato da Dalanar, l'uomo del Focolare di Giondalar...qui, Ayla fa conoscenza con Dalanar stesso, rendendosi conto dell'incredibile somiglianza con il suo compagno, con Gerica, la sua attuale compagna, che giunse in quelle terre da un lunghissimo viaggio iniziato ad Oriente, e con sua figlia, Gioplaia - cugina stretta di Giondalar, in realt\u00e0 sorella da parte di padre - che si rivela intelligente e bellissima.\nIncontrano anche Eciozar, un uomo adottato dai Lanzadoni che scoprono essere di Spiriti Misti, in grado di parlare come lo sarebbe Durc...l'uomo racconta che sua madre - probabilmente violentata dagli Altri - era stata maledetta dal suo Clan, perch\u00e9 nell'aggressione il suo compagno era rimasto ucciso ed in seguito aveva avuto lui, considerato deforme...la donna, anzich\u00e9 arrendersi, aveva vagato con lui fino a che un uomo degli Altri, un Sarmuni in fuga dalla follia omicida di Brugar e di Attaroa, l'aveva raccolta ed aiutata ad allevarlo...alla morte dell'uomo, sua madre aveva perso la voglia di vivere e si era lasciata morire, lasciandolo solo in un mondo ove sia il Clan che gli Altri lo trattavano come un appestato.\nDeciso a farla finita, aveva cercato di uccidersi, gettandosi in un fiume, ma Dalanar lo aveva salvato e con grande umanit\u00e0 lo aveva accolto nel suo popolo...dopo aver ascoltato la sua storia, Ayla parla delle proprie origini, spiegandogli che anche lei sa cosa voglia dire essere soli al mondo, e che proprio come lui \u00e8 stata adottata dai Mamutoi.\nAyla si guadagna cos\u00ec la stima di Dalanar e dei Lanzadoni, e Gioplaia le offre la sua amicizia, capendo perch\u00e9 Giondalar si sia innamorato di lei, e dandole la certezza, pur senza parole, di ci\u00f2 che Ayla aveva gi\u00e0 intuito...Gioplaia infatti, cresciuta con Giondalar negli anni dell'adolescenza, \u00e8 innamorata di lui, ed ha sempre sperato che lui ricambiasse il suo sentimento, ben sapendo che i cugini stretti - ovvero i figli dello stesso Focolare, poco meno che fratelli veri e propri - non si uniscono in matrimonio.\nIllusa che se fosse tornato, Giondalar avrebbe compreso di amarla, ha visto crollare le sue speranze all'arrivo di Ayla, ma ha anche capito che lei \u00e8 altrettanto innamorata di lui...quindi, le fa capire di accettarla come sua compagna, senza rancore, e poco dopo decide a propria volta di accettare la proposta di matrimonio di Eciozar, che la ama in modo totale ed appassionato.\nLei e l'uomo dall'aspetto insolito infatti, quando si erano conosciuti, erano entrati subito in grande confidenza, sia per l'aspetto inconsueto di entrambi - Gioplaia, pur essendo bellissima, fonde infatti tratti somatici europei ed orientali - che per il fatto di avere ambedue un carattere riservato e solitario...Eciozar si era quindi innamorato subito di lei, cos\u00ec gentile nei suoi confronti, e Gioplaia, non potendo sperare di avere per s\u00e9 l'uomo che ama, decide di unirsi ad un uomo che la ami sinceramente e per il quale lei senta affetto profondo, stima e rispetto.\nGiondalar ed Ayla, prima di ripartire, assistono alla promessa matrimoniale di Gioplaia ed Eciozar, che Ayla guarda con le lacrime agli occhi poich\u00e9 le ricorda quando venne infelicemente promessa a Ranec, e sa che per Gioplaia, innamorata di quello che \u00e8 a tutti gli effetti un fratello, non potr\u00e0 esserci un lieto fine...quindi, con un certo sollievo, saluta i Lanzadoni, apprestandosi a compiere con Giondalar l'ultimo tratto del suo viaggio.\nPoco prima di entrare nelle terre degli Zelandoni, un contrattempo li trattiene poich\u00e9 Hinni, ormai in calore, si allontana con una mandria per accoppiarsi... Ayla, consapevole che non sar\u00e0 difficile ormai recuperarla, avendo superato la parte pi\u00f9 pericolosa del loro percorso, \u00e8 felice perch\u00e9 stavolta affronteranno la gravidanza insieme, e rivela cos\u00ec a Giondalar di essere incinta.\nNelle ultime settimane infatti, per razionare l'acqua, la giovane donna non aveva preparato l'infuso contraccettivo, e quando erano scesi dal ghiacciaio, avevano concepito un bambino...Ayla \u00e8 quindi sicura di essere incinta, e poich\u00e9 \u00e8 convinta che i Piaceri abbiano un ruolo nel concepimento, \u00e8 certa che il figlio possa essere solo di Giondalar, che accoglie con immensa gioia la notizia.\nGiondalar le rivela anche la sua felicit\u00e0 di essere finalmente alla fine del percorso, e le confessa di non avere pi\u00f9 timori nei confronti del suo passato...ha imparato infatti tante cose sul Clan, che spera di insegnare alla sua gente, ed ha capito che le persone possono cambiare, perch\u00e9 molti popoli si sono offerti di dar loro una casa...\u00e8 quindi consapevole che ad entrambi non mancher\u00e0 un posto dove vivere, e che anche se gli Zelandoni non dovessero accoglierli, una volta spiegato di Tonolan, sar\u00e0 disposto a lasciarli, a costo di tornare dagli Sciaramudoi o addirittura dai Mamutoi, pur di stare con lei.\nNel frattempo, Giondalar riconosce il territorio attorno a s\u00e9, e mostra ad Ayla, in lontananza, la Nona Caverna, casa sua...proprio sopra la cengia rocciosa, Ayla vede una pietra che ricorda nella visione che ebbe con Creb, durante il Raduno dei Clan, e che ha pi\u00f9 volte visto nei suoi sogni durante il viaggio, sogni nei quali spesso le \u00e8 apparso anche Creb, come a volerla guidare...Giondalar la chiama \"Pietra che Cade\", ed Ayla comprende che quello \u00e8 il luogo, originario del Clan dell'Orso delle Caverne stesso, a cui Creb ed il suo Totem volevano portarla, poich\u00e9 l\u00ec il suo Totem sar\u00e0 felice.\nLa casa di Giondalar, quindi, \u00e8 anche casa sua...il loro lungo viaggio \u00e8 finito.\nPercorso.\nLe pianure del passaggio \u00e8 senz'altro il capitolo della saga in cui viene percorsa la distanza maggiore, assieme a \"La valle dei cavalli\", dove si descriveva il Viaggio di Giondalar e Tonolan, che tuttavia non veniva specificato ugualmente nel dettaglio.\nScopo del romanzo \u00e8 infatti, quantomeno dal punto di vista antropologico, focalizzare l'attenzione sulle caratteristiche dei vari popoli, situati in una Terra ancora assai poco popolata, scoprendone similarit\u00e0 e differenze e valutandone - ovviamente in questo caso da un punto di vista invece prettamente immaginario, sebbene la storia crei collegamenti anche con reperti realmente esistenti e ritrovati nelle zone indicate - l'influenza sull'evoluzione umana.\nNel corso del loro viaggio, Ayla e Giondalar, partendo dall'Ucraina (territorio Mamutoi) e costeggiando il Danubio fino ad arrivare, indicativamente, nella Francia Meridionale (territorio degli Zelandoni) percorreranno quindi tra steppa, pianura, foresta e ghiacciai, una distanza approssimativa di circa 3000 chilometri."}
{"id": "1939315", "revid": "28592", "url": "https://it.wikipedia.org/wiki?curid=1939315", "title": "Et\u00e0 romantica", "text": ""}
{"id": "1939319", "revid": "292162", "url": "https://it.wikipedia.org/wiki?curid=1939319", "title": "Colle Salario", "text": "Colle Salario \u00e8 una frazione di Roma Capitale, situata in zona Z. II Castel Giubileo, nel territorio della zona urbanistica 4E Serpentara del Municipio Roma III (ex Municipio Roma IV).\nSorge nella zona nord di Roma, nell'angolo delimitato dalla via Salaria a ovest e dal Grande Raccordo Anulare a nord.\nStoria.\nColle Salario sorge a met\u00e0 degli anni ottanta, secondo il Piano Regolatore autorizzato dal Comune di Roma, in diretta prossimit\u00e0 del Grande Raccordo Anulare (Uscita 7-8-9), con servizi, parcheggi e negozi, a nord della zona di Fidene, con la quale condivide una fermata delle (allora) Ferrovie dello Stato lungo le tratte Orte - Fiumicino Aeroporto e Viterbo - Monterotondo (FL1 e FL3)\nMonumenti e luoghi d'interesse.\nSiti archeologici.\nNella zona dove adesso sorge Colle Salario, si trovano i resti di diverse \"villae\".\nOdonimia.\nLe strade di Colle Salario sono dedicate a comuni delle Marche:\nLa frazione \u00e8 collegata a Fidene tramite la via Incisa in Val d'Arno, comune della Toscana in provincia di Firenze.\nIn seguito alla realizzazione, nel 2007, del progetto residenziale Porta di Roma, si sono aggiunte due strade per collegare Colle Salario al nuovo centro commerciale, dedicate a Carmelo Bene e Vittorio Caprioli. Il largo dove si trova la stazione di Fidene \u00e8 intitolato a Don Antonio Penazzi.\nInfine troviamo il viadotto intitolato a Sandro Pertini, facente parte del complesso dei \"viadotti dei presidenti\"."}
{"id": "1939323", "revid": "729019", "url": "https://it.wikipedia.org/wiki?curid=1939323", "title": "Leucemia linfatica cronica", "text": "Per leucemia linfatica cronica o leucemia linfocitica cronica (LLC) si intende una forma di leucemia, dove linfociti B CD5+ si espandono e si accumulano in varie parti del corpo, tra cui il sangue, i linfonodi e il midollo osseo.\nEpidemiologia.\nLa leucemia linfatica cronica \u00e8 la forma di leucemia pi\u00f9 diffusa, soprattutto nei Paesi occidentali, con maggiore diffusione nel sesso maschile. L'incidenza \u00e8 calcolata di 5-15 casi su 100.000 persone. Per quanto riguarda l'et\u00e0 si diffonde maggiormente a partire dalla quinta decade, toccando l'incidenza massima nell'ottava decade. \u00c8 infatti definita \"leucemia dell'anziano\".\nEziologia.\nLa leucemogenesi \u00e8 un processo in cui eventi trasformanti successivi portano ad una capacit\u00e0 della popolazione clonale che deriva da cellule progenitori ematopoietiche a proliferare, differenziarsi e sopravvivere. Clinicamente e patologicamente, la leucemia \u00e8 suddivisa in 4 principali categorie: leucemia linfatica cronica, leucemia mieloide cronica, leucemia linfatica acuta e leucemia mieloide acuta. La leucemia, nel passato, \u00e8 stata considerata solo una malattia genetica. Comunque, in questi anni recenti, significative scoperte sono state svolte per la elucidazione dei processi leucemogeni-associati. Dunque, si \u00e8 capito che alterazioni epigenetiche, che includono la metilazione del DNA, modificazioni degli istoni e miRNA, sono coinvolte in cambiamenti permanenti dell'espressione genica che controllano il fenotipo della leucemia.\nL'esatta causa rimane sconosciuta anche se vi sono diverse ipotesi, specialmente nel campo della genetica, al riguardo. Una di esse, in particolare, pone l'accento sulla mutazione che riguarda il recettore delle cellule B (BCR) e la via di segnalazione ZAP-70, dal momento che la presenza o meno di questa d\u00e0 il via a forme leucemiche di diversa aggressivit\u00e0 e diversa prognosi. BCR \u00e8 un recettore proprio dei linfociti B, che, in seguito a stimolazione antigenica, determina l'attivazione linfocitaria tramite la cascata segnalatoria promossa dall'enzima ZAP-70.\nA causa di una stimolazione antigenica tuttora non del tutto chiarita, i linfociti B pre-centro germinativo sono stimolati a proliferare, dando vita ad una forma leucemica aggressiva. Se nella patologia in questione sono invece coinvolti linfociti B post-centro germinativo, la malattia sar\u00e0 meno aggressiva in quanto queste cellule, pur essendo immortalizzate, non sono stimolate alla proliferazione, avendo BCR e la via ZAP-70 non funzionanti, a causa dei riarrangiamenti somatici subiti in corso di maturazione.\nSintomatologia.\nNel 25% dei casi non sono presenti segni o sintomi. Un aumento volumetrico dei linfonodi di tutte le stazioni linfoghiandolari superficiali che per\u00f2 sono: indolenti, di consistenza non dura, mobili su piani superficiali e profondi e senza tendenza a confluire in pacchetti o a fistolizzare. Pure frequenti sono l'epatomegalia e/o la splenomegalia. In un numero ridotto, ma non trascurabile di casi, la malattia esordisce con i sintomi e i segni dello scompenso mieloide. Da ricordare, infine, il verificarsi di manifestazioni infettive ricorrenti, pi\u00f9 frequentemente di tipo batterico, facilitate dalla immunodeficienza e, in minor misura, dalla neutropenia. \nQuindi manifestazioni come anemia, trombocitopenia, emorragie, linfoadenomegalia sono da prendere in seria considerazione. Anemia e piastrinopenia sono provocati dalla infiltrazione midollare da parte dei linfociti leucemici o da fenomeni autoimmuni.\nDiagnosi.\nAttraverso un esame dello striscio di sangue periferico \u00e8 possibile valutare la tipologia, la percentuale e le fattezze di piastrine, globuli rossi e globuli bianchi. In particolare i linfociti ammalati si romperanno apparendo come ombre, un effetto questo dovuto alla fragilit\u00e0 intrinseca dei linfociti degenerati. Questi linfociti sono cos\u00ec stati definiti le ombre di Gumprecht e sono manifestazione della leucemica linfatica cronica.\nPatologie associate.\nA differenza della leucemia mieloide cronica, quella linfatica cronica non termina in una fase blastica (leucemica acuta). Tutt'al pi\u00f9 si pu\u00f2 assistere ad una trasformazione in una leucemia a prolinfociti o prolinfocitoide e in un linfoma a grandi cellule e ad alto grado di aggressivit\u00e0 (sindrome di Richter) che si ritrova in circa il 5% delle persone, che presentano un quadro clinico contrassegnato da febbre elevata, perdita di peso e presenza di voluminose masse linfoghiandolari.\nAltre complicanze sono:\nStadiazione.\nNel corso degli ultimi decenni si sono sviluppate diverse classificazioni. La prima, ideata da Kanti R. Rai e collaboratori nel 1975, prevedeva 5 fasi di stadiazione; successivamente, nel 1981, altri studiosi, Jacques-Louis Binet e collaboratori, hanno voluto raggruppare in maniera differente la classificazione precedente formando soltanto 3 fasi:\nIn seguito si \u00e8 espresso il National Cancer Institute che ha voluto differenziare il concetto di \"malattia attiva\" da quella \"in progressione\".\nTerapia.\nIl trattamento non eradica la patologia, ma la contiene, e cambia a seconda del rischio che corre la persona:\nSi sono provate diverse combinazioni durante gli studi clinici, ma come nel caso della ciclofosfamide e dei corticosteroidi non si sono mostrati segni di remissione stabile.\nTerapia della leucemia linfatica cronica a cellule B (B-CLL).\nNel paziente giovane (&lt; 65 anni) l'opzione comune \u00e8 che il miglior trattamento sia una immunochemioterapia che sfrutti l'associazione di rituximab e chemioterapia. \nLa chemioterapia prevalentemente utilizzata in Italia \u00e8 lo schema R-FC (rituximab, fludarabina e ciclofosfamide).\nNel paziente anziano (&gt; 65 anni), prima di procedere con la terapia di combinazione, va attentamente valutato lo stato delle eventuali altre problematiche di salute presenti. Molte terapie per la B-CLL, infatti, possono aggravare le problematiche di salute presenti, portando ad un peggioramento delle condizioni anzich\u00e9 migliorarle.\nNel paziente anziano, il regime R-FC pu\u00f2 essere eccessivamente intenso e portare ad effetti collaterali seri, bench\u00e9 sembri un regime ben tollerato quando il paziente, seppur anziano, non presenti altre problematiche di salute.\nPossibile alternativa \u00e8 sfruttare il regime R-FC ma con dosaggi ridotti di fludarabina e ciclofosfamide e dosaggi aumentati di rituximab (\"R-FC-lite\").\nNel paziente anziano, l'associazione di rituximab e bendamustina presenta un profilo di tossicit\u00e0 migliore, rispetto a R-FC, tuttavia al momento in Italia tale trattamento \u00e8 riservato a pazienti gi\u00e0 precedentemente trattati o con chiare controindicazioni all'uso di fludarabina. \nLa terapia con clorambucile (uno dei primi farmaci disponibili per la B-CLL) e rituximab pare mostrare risultati molto interessanti, cos\u00ec come l'associazione rituximab e cladribina.\nNel paziente anziano con problematiche di salute associate, si pu\u00f2 considerare anche un trattamento con farmaci in monoterapia (clorambucile, ciclofosfamide, bendamustina, fludarabina, pentosatina o cladribina).\nDiversi studi sono stati condotti per confrontare clorambucile con questi altri singoli farmaci, tuttavia, sebbene si ottengano migliori tassi di risposta con gli altri farmaci, nessuno ha ancora mostrato un vantaggio in termini di sopravvivenza complessiva rispetto a clorambucile.\nIl clorambucile \u00e8 stato anche confrontato con l'anticorpo anti-CD52 (alemtuzumab), senza peraltro dimostrare nel paziente anziano un vantaggio nel tasso di risposta o nella sopravvivenza libera da progressione di malattia.\nL'unico contesto dove alemtuzumab \u00e8 vantaggioso \u00e8 nel paziente con delezione del braccio corto (p) del cromosoma 17 o del braccio lungo (q) del cromosoma 11. \nL'ofatumumab \u00e8 un nuovo anticorpo anti-CD20 attivo nella B-CLL e indicato nei pazienti ricaduti dopo terapia con fludarabina e dopo terapia con alemtuzumab.\nPrognosi.\nCorrelano con una cattiva prognosi:\n- esordio di malattia in stadio avanzato.\n- \"doubling time\" della conta dei linfociti &lt; 12 mesi.\n- presenza di sintomi sistemici e infiltrazione di tipo diffuso.\n- assenza di mutazioni a carico del gene IgVH.\n- espressione di superficie del marcatore CD38.\n- espressione della tirosin-chinasi ZAP-70.\n- presenza di delezioni 11q e 17p.\nUna trisomia 12q possiede invece una prognosi intermedia.\nUn cariotipo normale o la delezione 13q invece hanno una buona prognosi.\nLa prognosi \u00e8 estremamente variabile, la leucemia pu\u00f2 essere stabile per molti anni come all'improvviso peggiorare fino alla morte del soggetto."}
{"id": "1939327", "revid": "969332", "url": "https://it.wikipedia.org/wiki?curid=1939327", "title": "Emmelunga", "text": "Emmelunga \u00e8 stata un'azienda italiana specializzata nel settore dell'arredamento e dei complementi per la casa.\nStoria.\nL'attivit\u00e0 inizia nel 1963 con la gestione di un negozio di arredamento a Barberino di Mugello, in Toscana. Intorno alla met\u00e0 degli anni ottanta i profondi cambiamenti nel settore della distribuzione e l'affermarsi nel mercato italiano delle grandi catene di negozi e supermercati fanno intuire al fondatore, Alessandro Mocali, nuove prospettive di crescita nella grande distribuzione. Nel 1985 nasce cos\u00ec Emmelunga con l'obbiettivo di diventare una realt\u00e0 diffusa in tutto il territorio italiano.\nNel 2001 Emmelunga aveva acquisito Mobildiscount nell'intento di inserirsi anche nella fascia pi\u00f9 economica del mercato e iniziato un processo di sviluppo della rete di negozi in tutto il territorio nazionale.\nNel 2010 la societ\u00e0 Emmelunga venne acquistata dalla B&amp;S S.p.A. che trasform\u00f2 i punti vendita di Emmelunga in Aiazzone. Questa societ\u00e0 \u00e8 fallita tra il 2010 e il 2011 e i responsabili di questa societ\u00e0 sono stati arrestati per bancarotta, falso ed evasione fiscale per 50 milioni di euro. Nel 2014, tre anni dopo il fallimento, il marchio Emmelunga viene rilevato da Bernardo Caprotti, patron di Esselunga."}
{"id": "1939328", "revid": "648655", "url": "https://it.wikipedia.org/wiki?curid=1939328", "title": "Eurial", "text": "Eurial \u00e8 la denominazione abbreviata dell'European IAL proposto dal glottoteta Benct Phillip Jonsson come lingua comune dell'Europa.\nL'Eurial non \u00e8 altro che una forma aggiornata dell'indoeuropeo ricostruito dalla linguistica comparativa. Esso differisce dalla protolingua ricostruita per differenti ragioni:"}
{"id": "1939335", "revid": "51323", "url": "https://it.wikipedia.org/wiki?curid=1939335", "title": "Legge del minimo", "text": ""}
{"id": "1939340", "revid": "834", "url": "https://it.wikipedia.org/wiki?curid=1939340", "title": "The Jonas Brothers", "text": ""}
{"id": "1939345", "revid": "834", "url": "https://it.wikipedia.org/wiki?curid=1939345", "title": "Earth first", "text": ""}
{"id": "1939347", "revid": "834", "url": "https://it.wikipedia.org/wiki?curid=1939347", "title": "Earth First", "text": ""}
{"id": "1939350", "revid": "131358", "url": "https://it.wikipedia.org/wiki?curid=1939350", "title": "Mikhail Vasiliev", "text": ""}
{"id": "1939353", "revid": "701660", "url": "https://it.wikipedia.org/wiki?curid=1939353", "title": "Sedia del Diavolo", "text": "La cosiddetta \"Sedia del Diavolo\", pi\u00f9 propriamente la tomba di Elio Callistio, \u00e8 un'architettura funebre di Roma antica che si trova in piazza Elio Callistio nel quartiere Trieste a Roma. Sorgeva su una collinetta lungo la via Nomentana antica. La stessa piazza si chiamava fino agli anni Cinquanta \"piazza della Sedia del Diavolo\".\nStoria.\nElio Callistio era un liberto di Adriano e il suo sepolcro \u00e8 tipico nella tipologia a tempietto (\"naiskos\") della prima met\u00e0 del II secolo d.C., paragonabile al cenotafio di Annia Regilla sull'Appia antica.\nIl nome popolare deriva dalla forma del rudere, che con il crollo della facciata ha preso la curiosa forma di una monumentale cattedra del tipo vescovile, che accese la fantasia popolare, essendo all'epoca ben visibile da lontano e isolato nella campagna. Fu infatti usato spesso come rifugio da pastori e vagabondi e nel periodo romantico venne rappresentato in moltissimi disegni e pitture. Il richiamo alla figura del Diavolo pare derivi dall'aspetto dato al rudere dai bagliori rossastri dei fuochi notturni che venivano accesi all'interno di essa.\nIl sepolcro \u00e8 del tipo a tempio, su due piani, in laterizio, databile alla met\u00e0 circa del II secolo d.C. (et\u00e0 Antonina). I lati presentano specchiature e piccole finestre inquadrate da paraste corinzie e sormontate da un originale fregio in cotto, dove mattoni di vario colore, disposti di piatto e per coltello, ottengono l'effetto di una struttura lapidea isodoma.\nUna scala ricavata nel podio conduceva alla camera inferiore, semisotterranea, con due arcosoli in ognuna delle pareti. Gli arcosoli sono sormontati da cinque nicchie sopra le quali si aprono piccole finestre a strombo. Il pavimento \u00e8 in mosaico bianco. Le pareti, in \"opus vittatum mixtum\" (testimonianza di un tardo restauro), sorreggono una volta a vela, un sistema architettonico usato raramente nell'architettura romana di questo periodo.\nLa camera superiore, utilizzata per i riti funerari, \u00e8 coperta da una calotta su pennacchi sferici (in gran parte crollata); sulla parete di fondo ha una grande nicchia ad arco inquadrata da due colonnine laterizie e al centro un avancorpo con nicchia pi\u00f9 piccola a calotta in forma di conchiglia, in stucco; sulle pareti laterali si aprono nicchie rettangolari, sormontate da un timpano e un davanzale su mensole.\nNel 1882, all'altezza dell'odierna piazza Addis Abeba, grazie alle ricerche di Romolo Meli, venne rinvenuto un giacimento preistorico antico di oltre 200.000 anni.\nNel 1958, su richiesta degli abitanti, la piazza intorno al monumento abbandon\u00f2 il nome ufficiale di \"piazza Sedia del Diavolo\", che seguendo l'uso popolare aveva assunto anche formalmente dal 1950, assumendo quello attuale di Piazza Elio Callistio (in precedenza era stata denominata \"piazza Adua\", nome scartato nel 1958 per evitare confusione con la via omonima)."}
{"id": "1939354", "revid": "36426", "url": "https://it.wikipedia.org/wiki?curid=1939354", "title": "Tomba di Elio Callistio", "text": ""}
{"id": "1939361", "revid": "4175", "url": "https://it.wikipedia.org/wiki?curid=1939361", "title": "Sky One", "text": "Sky One \u00e8 stato un canale televisivo britannico disponibile nella piattaforma televisiva satellitare a pagamento edita da Sky UK, filiale britannica del gruppo Sky.\nStoria.\nSky One \u00e8 stato lanciato il 26 aprile 1982 come Satellite Television Ltd, \u00e8 stato il primo canale via cavo e satellitare in Europa e in origine trasmetteva dall'Orbital Test Satellite per tutti gli operatori del continente. Le recensioni negative dei paesi europei che avevano il servizio disponibile, hanno causato dei gravi problemi economici all'azienda e hanno portato ad una campagna pubblicitaria remunerativamente insufficiente, incapace di ricoprire gli alti costi di trasmissione.\nIl 27 giugno 1983, i soci di Satellite Television hanno accettato un'offerta di 5 milioni di sterline da parte di News International (ora News UK), in cambio del 65% della societ\u00e0. Murdoch ha esteso le ore di trasmissione e il numero di paesi che potevano riceverla, incluso il Regno Unito. Il 16 gennaio 1984 il canale \u00e8 stato rinominato Sky Channel.\nIl 22 maggio 2006 ha iniziato le trasmissioni Sky One HD, una versione ad alta definizione del canale, trasmessa in simulcast.\nA luglio 2021, Sky UK ha annunciato un rinnovamento dell'offerta che avrebbe portato alla chiusura di Sky One a partire dal 1\u00ba settembre successivo: il posto di Sky One \u00e8 stato preso da Sky Max, che ha ereditato l'offerta d'intrattenimento generale dal predecessore mentre, affiancato a quest'ultimo, ha debuttato il nuovo canale Sky Showcase, il quale propone il meglio dei programmi dei canali d'intrattenimento Sky."}
{"id": "1939371", "revid": "232134", "url": "https://it.wikipedia.org/wiki?curid=1939371", "title": "Pomeriggio cinque", "text": ""}
{"id": "1939374", "revid": "36426", "url": "https://it.wikipedia.org/wiki?curid=1939374", "title": "Catacombe di Via Anapo", "text": ""}
{"id": "1939378", "revid": "729019", "url": "https://it.wikipedia.org/wiki?curid=1939378", "title": "Funicolare di Montenero", "text": "La funicolare di Montenero \u00e8 un impianto di risalita ubicato a Livorno, alle pendici del colle di Montenero. Collega il quartiere di Montenero Basso al quartiere di Montenero Alto, ed \u00e8 integrata nella rete di trasporto pubblico urbano di Livorno.\nStoria.\nIl progetto per una funicolare in grado di migliorare i collegamenti col celebre santuario di Montenero risale ai primi anni del XX secolo, quando fu istituita la Societ\u00e0 Livornese a Trazione Elettrica che avvi\u00f2 i relativi lavori di costruzione, conclusi nell'estate del 1908; l'inaugurazione si tenne il 19 agosto.\nLa suddetta societ\u00e0 mantenne il controllo della funicolare fino al 1972, quando la linea pass\u00f2 in gestione all'Azienda Trasporti Livornese, dal 2012 confluita nella CTT Nord, che, dopo pochi anni, apport\u00f2 alcuni miglioramenti all'impianto.\nUn restauro pi\u00f9 consistente si ebbe intorno al 1990, quando la funicolare venne completamente automatizzata. Nel 2000, ulteriori lavori permisero di alimentare la linea mediante un sofisticato impianto fotovoltaico, con riversamento nella rete Enel dell'energia elettrica prodotta.\nCaratteristiche.\nLa linea ha una pendenza media del 17%, con punte superiori al 18%, per una lunghezza complessiva di 656 metri ed un dislivello di 110 metri; i raggi di curvatura del tracciato sono compresi tra i 180 ed i 250 metri.\nL'impianto \u00e8 costituito da due stazioni, una a monte e una a valle, e da un unico binario, con un breve raddoppio utilizzato per l'incrocio dei mezzi in salita ed in discesa; movimenta circa 250.000 passeggeri l'anno."}
{"id": "1939384", "revid": "775372", "url": "https://it.wikipedia.org/wiki?curid=1939384", "title": "I figli della Terra", "text": "I figli della Terra \u00e8 una serie di romanzi fantasy storici scritti da Jean M. Auel, ambientati all'incirca 30.000 anni fa, nel periodo della preistoria, prima dell'ultima glaciazione.\nIl sesto romanzo \u00e8 stato pubblicato nel 2011. L'annuncio \u00e8 stato dato direttamente dalla casa editrice Crown, che ha contemporaneamente smentito la pubblicazione di un settimo episodio.\nTrama.\nIl ciclo narra le avventure di Ayla, una donna Cro-Magnon che, orfana, viene allevata da un gruppo di Neanderthal. \nSuccessivamente, scacciata dal gruppo che la considera troppo diversa, conosce \"gli Altri\" - gli umani della sua specie - nella persona di Giondalar, un uomo al quale salver\u00e0 la vita e con il quale instaurer\u00e0 un rapporto dapprima diffidente, che sfocer\u00e0 successivamente nell'amore.\nNel corso dei volumi si vedr\u00e0 Ayla confrontarsi con vari nuclei umani, tutti appartenenti agli \"Altri\", con i quali mette a confronto le proprie capacit\u00e0 e le usanze del suo popolo di adozione, con quelle dei pi\u00f9 evoluti Cro-Magnon.\nBuona parte delle avventure di maggior interesse si collocano nel quarto volume, \"Le pianure del passaggio\", nel quale la protagonista ed il suo compagno attraversano l'Europa a ritroso, per consentire a Giondalar di portare la donna che ama presso la sua gente, cos\u00ec da costruire insieme, finalmente, una famiglia.\nUlteriori difficolt\u00e0 nasceranno poi presso il popolo di Giondalar, gli Zelandoni, ove Ayla dovr\u00e0 lottare contro la diffidenza per le sue origini insolite, e contro l'invidia di coloro che si sentiranno messi in ribasso da una donna che, per quanto straniera, d\u00e0 prova pi\u00f9 di una volta di capacit\u00e0, doti e talenti fuori dal comune.\nIl ciclo si conclude con il rinnovato amore tra Ayla e Giondalar, sugellato da una rivelazione profetica che sar\u00e0 destinata a cambiare per sempre il corso della storia umana.\nGenere letterario.\nNell'insieme, la saga pu\u00f2 essere definita un romanzo di formazione.\nLa parte storica infatti si intreccia strettamente con le vicissitudini dei protagonisti, che affronteranno lungo il percorso una profonda maturazione fisica e sociale.\nAyla infatti, totalmente ignara delle proprie origini e costretta ad un isolamento che la porter\u00e0 a sviluppare doti e capacit\u00e0 fino a quel momento sconosciute, dovr\u00e0 superare la diffidenza nei confronti del suo popolo di origine, ma anche i limiti e le imposizioni con cui \u00e8 cresciuta presso il popolo d'adozione, il Clan dell'Orso delle Caverne, profondamente diverso dagli \"Altri\" per mentalit\u00e0 e struttura sociale.\nPer contro, Giondalar dovr\u00e0 a propria volta combattere contro i pregiudizi ed il timore per il giudizio altrui, in quanto cresciuto in una societ\u00e0 indubbiamente pi\u00f9 libera ed evoluta - e nella quale ricopre tra l'altro una posizione per molti versi privilegiata - ma anche pi\u00f9 soggetta alla cattiveria ed all'invidia.\nI protagonisti secondari ricalcano questo percorso di maturazione, apprendendo in alcuni casi gli scarsi fondamenti di alcune regole sociali e culturali che appaiono, fino all'arrivo di Ayla, pressoch\u00e9 inattaccabili.\nIn parallelo, la serie prende per\u00f2 anche i notevoli connotati di un romanzo storico, poich\u00e9 l'autrice inserisce abilmente nel tessuto narrativo elementi e spunti interessanti riguardanti la botanica, la fitoterapia e l'erboristeria applicati alla vita quotidiana, compatibilmente all'epoca affrontata.\nAnche l'antropologia e l'archeologia vengono inserite in modo massiccio, poich\u00e9 nel confronto non sempre pacifico tra Neanderthal e Cro-Magnon, l'autrice sembra sposare la teoria della possibile commistione Neanderthal/Cro-Magnon, teoria dibattuta da un punto di vista paleoantropologico per tutto il XX secolo e affrontata a livello genetico negli anni duemila dal Max Planck Institute di Lipsia. \nGli studi in questione hanno infatti constatato una leggera correlazione del Neanderthal all'uomo moderno, specie fuori dall'Africa.\nSi suppone infatti che le due specie, sebbene di origini differenti, si siano incrociate a pi\u00f9 riprese, lasciando le tracce di tali incroci nel DNA dell'uomo contemporaneo.\nTale teoria \u00e8 affrontata dall'autrice con la presenza all'interno della trama di soggetti definiti \"di Spiriti Misti\", ovvero nati proprio dalla fusione dei tratti somatici delle due etnie.\nNel corso della storia, sebbene tramite elementi di fantasia - i protagonisti Ayla e Giondalar, salvo poche eccezioni, sono gli sviluppatori di \"quasi\" \"tutte\" le prime invenzioni e tecnologie umane - vengono inserite anche le scoperte di maggior rilievo risalenti all'epoca illustrata, come la pietra focaia, l'addomesticazione degli animali selvatici, il propulsore per le lance, i punti di sutura, i finimenti per i cavalli, il travois, il sapone, il telaio, la tessitura, l'utilizzo del lino, e molti altri ancora.\nVengono infine inserite anche molte opere archeologiche realmente esistenti, come la \"Figurina Femminile\", in avorio, di circa 6 cm, ritrovata in Ucraina, presso Gagarino - oggi custodita nell'Istituto Etnografico di Leningrado - ed attribuita nel romanzo a Giondalar.\nCollocazione geografica.\nLe avventure dei protagonisti, a partire dal secondo romanzo, si snodano attraverso l'Europa Centrale, lungo il corso del Danubio - il Fiume della Grande Madre, per il quale l'autrice prende in prestito in molti casi la pronuncia tedesca \"Donau\" - a partire dal Mare di Beran - oggi Mar Nero - in Ucraina e costeggiando il Danubio fino ad arrivare, approssimativamente, all'attuale confine tra Germania e Francia.\nParte degli eventi si svolgono anche nella zona settentrionale rispetto al Mar Nero - l'odierna Ucraina/Bielorussia - ove vengono collocate la Valle dei Cavalli di Ayla ed il territorio dei Mamutoi.\nLa zona ultima di arrivo dei protagonisti \u00e8 la Francia Meridionale, territorio degli Zelandoni, che sembrerebbe essere collocato a nella frazione attraversata dal fiume Dordogna.\nLa penisola del Mar Nero - definito nel romanzo \"Mare di Beran\" - che ancora oggi divide il Mar Nero dal Mar D'Azov, \u00e8 infine teatro degli eventi di tutto il primo romanzo - Ayla figlia della terra - in quanto territorio del Clan dell'Orso delle Caverne, sebbene poi nel corso della saga si scoprano molti altri insediamenti di Uomini di Neanderthal - definiti \"Testapiatta\" - anche in zone assai distanti da quella del Clan che accoglie ed alleva la protagonista, pi\u00f9 o meno confinanti con zone di altri popoli - come gli Sciaramudoi ed i Sarmuni - ed arrivando persino a poca distanza dalle terre Zelandoni.\nAccoglienza.\nLa saga nel suo complesso, iniziata nel 1980 e terminata nel 2011, \u00e8 stata generalmente bene accolta, sia dagli appassionati del tema, che dai neofiti.\nLa scorrevolezza del racconto e la plausibilit\u00e0 di molte situazioni, sebbene inventate, hanno indubbiamente contribuito ad attirare il favore del pubblico, assieme al fatto che nella trama vengono affrontati i temi del pregiudizio, dell'emarginazione, del razzismo, dell'integrazione e della tolleranza sociale.\nTra le poche critiche mosse dai pi\u00f9, l'eccesso di scene a sfondo erotico.\nSebbene infatti un tocco \"rosa\" alla trama sia stato forse indispensabile per avvicinare la saga anche ad un pubblico pi\u00f9 \"leggero\", a volte le scene d'amore eccessivamente dettagliate non hanno sempre goduto del generale apprezzamento riscontrato dalla saga nel suo insieme. "}
{"id": "1939386", "revid": "1855146", "url": "https://it.wikipedia.org/wiki?curid=1939386", "title": "Museo Chiaramonti", "text": "Il Museo Chiaramonti fa parte dei Musei Vaticani e prende il nome da papa Pio VII (al secolo Barnaba Chiaramonti), che lo fond\u00f2 agli inizi del XIX secolo. Esso fu allestito e ordinato da Antonio Canova ed \u00e8 composto da tre gallerie:\nLa Galleria Chiaramonti.\n\u00c8 la parte pi\u00f9 antica del Museo, fondata nel 1807, ed espone quasi mille sculture antiche di ogni tipo e qualit\u00e0, statue di divinit\u00e0 e statue-ritratto, are e ornamenti architettonici, urne e sarcofagi. Su incarico del Canova, alcuni pittori dell'Accademia di San Luca decorarono la galleria e nelle lunette raffigurarono l'impulso dato alle Belle Arti da Pio VII.\nIl Braccio Nuovo.\nIl \"Braccio Nuovo\", che separa il Cortile della Pigna dal Cortile del Belvedere, \u00e8 opera di Raffaele Stern, portato a termine da Pasquale Belli, ed inaugurato nel 1822. Nel pavimento sono inseriti alcuni mosaici del II secolo d.C., provenienti da scavi effettuati presso Tor Marancia sulla via Ardeatina.\nQuesta galleria espone importanti e celebri statue antiche, tra cui:\nLa Galleria lapidaria.\nLa galleria, visitabile solo su richiesta, ospita una collezione di oltre tremila pezzi, che comprendono una grande variet\u00e0 di epigrafi (pagane e cristiane) e monumenti (lastre, basi, cippi, urne, are, sarcofagi); essa si \u00e8 formata gradualmente nel corso del Settecento, fu ordinata da Gaetano Marini all'inizio del XIX secolo, che personalmente cur\u00f2 la suddivisione e la posa in opera delle iscrizioni. Questa galleria \u00e8 una delle pi\u00f9 importanti fonti per lo studio del mondo romano e cristiano.\nNella galleria sono conservate due travi lignee recuperate nel 1827 nel fondale del lago di Nemi, ed appartenute alle navi dell'imperatore Caligola; \u00e8 ci\u00f2 che resta delle due navi scoperte poi in seguito e distrutte dagli eventi bellici nel 1944."}
{"id": "1939387", "revid": "834", "url": "https://it.wikipedia.org/wiki?curid=1939387", "title": "Fosfolipasi C", "text": ""}
{"id": "1939389", "revid": "123567", "url": "https://it.wikipedia.org/wiki?curid=1939389", "title": "Harold Dente Azzurro", "text": ""}
{"id": "1939390", "revid": "767487", "url": "https://it.wikipedia.org/wiki?curid=1939390", "title": "Classe Uragan", "text": "La classe Uragan fu una classe di pattugliatori (da alcuni classificati anche come torpediniere) della marina militare sovietica, composta da 18 unit\u00e0 suddivise in quattro sottoclassi (Uragan I/IV); tra le prime unit\u00e0 navali di superficie costruite in URSS dopo gli eventi della guerra civile russa, le Uragan entrarono in servizio a partire dal 1929 e gli ultimi esemplari furono radiati a fine anni cinquanta.\nSviluppo e servizio.\nLa costruzione di una classe di pattugliatori per la marina sovietica fu autorizzata nell'ambito del programma navale del 1926.\nQueste piccole navi non si dimostrarono particolarmente riuscite, in particolare a causa della scarsa esperienza che i sovietici avevano in questo campo: infatti, l'allestimento si rivel\u00f2 piuttosto complesso e pi\u00f9 lungo del previsto, tanto che alcuni esemplari rimasero in costruzione diversi anni. Inoltre, la velocit\u00e0, che secondo i progettisti avrebbe dovuto raggiungere i 29 nodi, non super\u00f2 mai i 26,5.\nComplessivamente, vennero costruiti 18 esemplari, che entrarono in servizio a partire dal 1929, in quattro versioni diverse:"}
{"id": "1939391", "revid": "1372005", "url": "https://it.wikipedia.org/wiki?curid=1939391", "title": "Isacco Comneno di Cipro", "text": "Ascendenza.\nEra un membro minore della famiglia dei Comneni. Era figlio di Irene Comnena e di un non meglio conosciuto Ducas Camatero. I suoi nonni materni erano il sebastocratore Isacco Comneno e la sua prima moglie Teodora.\nIl suo omonimo nonno materno era il figlio terzogenito dell'imperatore bizantino Giovanni II Comneno e di Piroska d'Ungheria. Alla morte di Giovanni II per\u00f2, l'8 aprile 1143, pur essendo il maggiore tra i figli sopravvissuti, non succedette al padre nella carica; infatti Giovanni II, il 5 aprile 1143, pochi giorni prima di morire, aveva nominato imperatore bizantino il quartogenito Manuele I Comneno (1143-1180), di cui Isacco era pronipote.\nSia Isacco che il suo omonimo nonno non devono essere confusi con il primo Comneno imperatore, Isacco I Comneno (1057-1059), che era zio di Alessio I Comneno (1080-1118) e quindi prozio di Giovanni II.\nBiografia.\nPer la biografia di Isacco Comneno ci si basa prevalentemente sulle cronache dello storico bizantino Niceta Coniata.\nAl servizio dell'impero e la prima prigionia.\nL'imperatore Manuele nomin\u00f2 Isacco governatore dell'Isauria e della citt\u00e0 di Tarso, nell'odierna Turchia orientale, da dove inizi\u00f2 una guerra contro la Piccola Armenia, in seguito alla quale fu catturato dai nemici. Poich\u00e9 nel frattempo l'imperatore Manuele era morto (24 settembre 1180), sembra che nessuno si sia curato granch\u00e9 del destino di Isacco, cos\u00ec che egli rimase prigioniero per lungo tempo, senza per\u00f2 che ci\u00f2 contribuisse a migliorarne l'indole. Comunque, poich\u00e9 quando era a Cipro aveva sposato una principessa armena, le sue condizioni di prigionia non dovettero essere poi troppo dure.\nInfine sua zia Teodora Comnena, convinse il neo imperatore Andronico I Comneno (1183-1185), con cui aveva una relazione, a contribuire al suo riscatto, cos\u00ec come fecero il suo patrigno Costantino Macroducas e Andronico Ducas, altro parente ed amico di infanzia, che Niceta ci descrive come un sodomita e depravato. Stranamente, i templari (i \"Phreri\", come li chiama Niceta) diedero anch'essi il loro contributo.\nIl tradimento e la proclamazione a basileus.\nQuando Isacco fu rilasciato nel 1184, era chiaro che era stanco del servizio imperiale. Us\u00f2 tutto il denaro che gli rimaneva, per assoldare un esercito privato di mercenari e traghettare fino a Cipro. Egli present\u00f2 delle lettere imperiali, falsificate, che ordinavano all'amministrazione locale di obbedire a Isacco e che egli sarebbe stato il nuovo governante dell'isola.\nCostantino Macroducas e Andronico Ducas dovettero farsi garanti della fedelt\u00e0 di Isacco all'imperatore: quando Isacco non fece ritorno, Andronico I li fece arrestare per tradimento, sebbene Costantino fosse stato sino ad allora un suo leale sostenitore. Andronico I temeva che Isacco tentasse di usurpargli il trono, dato che un oracolo interpellato dal cortigiano Stefano Hagiochristophorites aveva dato come responso che la I (iota) fosse l'iniziale del prossimo imperatore. Quando i prigionieri furono condotti fuori dalla prigione per affrontare i capi d'accusa, Hagiochristophorites inizi\u00f2 a lanciare sassi contro di loro, e costrinse altri ad unirsi a lui. Entrambi i prigionieri vennero impalati di fronte al palazzo di Mangana. Durante questo periodo, a Costantinopoli furono catturati e uccisi tutti gli amici di Isacco.\nUn altro oracolo previde la data in cui il prossimo imperatore avrebbe incominciato a governare, Andronico fu molto sollevato, essendo l'intervallo di tempo troppo breve per Isacco, per potergli permettere di arrivare a Costantinopoli da Cipro.\nIntanto Isacco aveva arruolato molti altri soldati bizantini al suo servizio. Egli cre\u00f2 un patriarca di Cipro, che lo incoron\u00f2 basileus autocratore dei romei (imperatore bizantino), nel 1185. Fece anche coniare delle monete, con la sua effigie e il suo nome. Secondo Niceta Coniata, Isacco dopo poco tempo che fu incoronato imperatore, cominci\u00f2 a saccheggiare Cipro rapendo le donne, violentando le vergini, imponendo eccessive e crudeli punizioni per i crimini commessi e rubando i beni dei cittadini. Ciprioti molto stimati e venerabili come Giobbe, e un tempo benestanti, si ridussero a mendicare in strada, nudi ed affamati, e molti di essi furono passati a fil di spada da questo irascibile tiranno. Inoltre Isacco fece amputare il piede del suo vecchio maestro Basilo Pentaceno, azione che per Niceta era ancora pi\u00f9 spregevole.\nLa spedizione punitiva contro Isacco.\nIl 12 settembre 1185, Isacco II Angelo divenne imperatore, spodestando Andronico I, dopo una sommossa popolare a Costantinopoli, che cost\u00f2 la vita dell'ex sovrano. Il nuovo imperatore organizz\u00f2 nella primavera del 1186, una flotta di 70 navi, per riconquistare Cipro. La flotta bizantina fu affidata al comando di Giovanni Contostefano e di Alessio Comneno, nipote di Andronico I Comneno. Essi non erano adatti come generali della spedizione, visto che Giovanni era molto vecchio, e Alessio era stato accecato anni prima, per ordine di suo zio Andronico I.\nI bizantini sbarcarono a Cipro, ma Margarito da Brindisi, ammiraglio della flotta normanna al servizio del re Guglielmo II di Sicilia (1166-1189) cattur\u00f2 e affond\u00f2 le navi bizantine dopo che i soldati erano sbarcati sull'isola. Isacco, o pi\u00f9 probabilmente Margaritone, sconfisse pi\u00f9 di una volta le truppe bizantine, i capitani bizantini furono catturati, e portati in Sicilia, dove vennero decapitati, mentre il resto dei marinai rimasti a Cipro, dovette cavarsela come meglio poteva. Pochi di essi fecero ritorno a casa, tutti gli altri perirono.\nLa seconda prigionia.\nNel 1192 la fidanzata e la sorella del re inglese Riccardo I Cuor di Leone, naufragarono a Cipro e furono catturate da Isacco. Per ritorsione Riccardo (che Niceta chiama \"re dei Inglines\") conquist\u00f2 l'isola, mentre era in rotta per Tiro. Isacco fu fatto prigioniero vicino a Capo Sant'Andrea sulla penisola di Karpas, la punta pi\u00f9 orientale dell'isola. Secondo la tradizione, Riccardo promise ad Isacco che non l'avrebbe imprigionato duramente e a lungo, e cos\u00ec fu messo in prigionia onoraria da Riccardo. Ma la situazione s\u00ec capovolse, Riccardo vendette Cipro ai cavalieri di San Giovanni, Isacco fu deportato a Margat vicino a Tripoli, dove fu imprigionato, fino a che non fu rilasciato nel 1194 circa.\nIl complotto contro Alessio III e la morte.\nIsacco and\u00f2 nel sultanato di Rum, dove cerc\u00f2 di ottenere il sostegno contro il nuovo imperatore bizantino, Alessio III Angelo (1195-1203). Tuttavia, le ambizioni di Isacco svanirono, in quanto egli mor\u00ec avvelenato nel 1195 o 1196.\nIsacco \u00e8 descritto come un uomo irascibile e violento, \"bollente con rabbia come un pentolone sul fuoco\", ma Niceta chiaramente \u00e8 molto parziale sulle vicende della vita di Isacco. La crudelt\u00e0 che gli viene attribuita \u00e8 poca in confronto a quella dell'imperatore Andronico I. Egli sembra che fosse alleato con Guglielmo II di Sicilia, che fu una potente spina nel fianco dell'impero bizantino, e che lo aiut\u00f2 a tenere l'isola fino all'arrivo di Riccardo I. Aveva contatti anche con Saladino.\nLa figlia di Isacco.\nS\u00ec \u00e8 sicuri che Isacco ebbe una figlia, il cui nome non \u00e8 per\u00f2 registrato. Le cronache la chiamano solitamente la \"donzella di Cipro\" oppure signorina di Cipro; il Continuatore di Guglielmo di Tiro, nel libro XXVIII del \"Recueil des historiens des croisades. Historiens occidentaux\" che la definisce la \"fille de l'empereor de Chypre\".Sempre secondo il Continuatore di Guglielmo di Tiro, la fanciulla fu presa prigioniera da Riccardo Cuor di Leone, quando conquist\u00f2 l'isola di Cipro e suo padre fu deposto.\nPoi segu\u00ec Riccardo, prima a San Giovanni d'Acri, in Palestina, al seguito della sorella, Giovanna d'Inghilterra, ex regina consorte di Sicilia, e della moglie di Riccardo, Berengaria di Navarra, poi, nel 1191, via mare, le due regine in Aquitania.\nLa figlia di Isacco ottenne la libert\u00e0 solo dopo la morte di Riccardo, nel 1199.Volendo ritornare a Cipro, attravers\u00f2 la Provenza, per recarsi a Marsiglia, dove incontr\u00f2 il conte Raimondo VI di Tolosa, che, da poco vedovo di Giovanna d'Inghilterra, la spos\u00f2, nel 1200 circa.Sempre secondo il \"Recueil des historiens des croisades. Historiens occidentaux\" Raimondo tenne con s\u00e9 la figlia dell'imperatore di Cipro, per un breve periodo e poi la ripudi\u00f2 e la cacci\u00f2 dalla contea (\"mist hors de sa terre\").\nDopo la separazione, avvenuta nel 1202 circa, la figlia di Isacco si rec\u00f2 a Marsiglia, dove incontr\u00f2 Teodorico di Fiandra, che nel \"Recueil des historiens des croisades. Historiens occidentaux\" viene chiamato Baldovino (\"un chevalier...Bauduins avoit noim\"), uno degli organizzatori della quarta crociata e che spos\u00f2, nel 1203, come secondo marito. Teodorico o Thierry, era figlio illegittimo di Filippo I, conte delle Fiandre, come ci conferma lo storico francese, Goffredo di Villehardouin, nel suo \"Memoirs or Chronicle of The Fourth Crusade and The Conquest of Constantinople\".\nI due coniugi navigarono da Marsiglia nel 1204, con un convoglio di fiamminghi, che volevano far parte della quarta crociata, raggiungendo l'isola di Cipro dove Isacco era stato imperatore. I due coniugi avrebbero voluto far valere i diritti di eredi di Isacco e, sempre secondo il Continuatore di Guglielmo di Tiro, si presentarono al nuovo re di Cipro, Amalrico di Lusignano, che non accolse le loro richieste, ma li condann\u00f2 ad essere esiliati da Cipro.\nAllora Teodorico e la moglie lasciarono Cipro e si rifugiarono in Armenia."}
{"id": "1939393", "revid": "125819775", "url": "https://it.wikipedia.org/wiki?curid=1939393", "title": "Opere di Gabriele D'Annunzio", "text": "Cronologia dell'opera dannunziana divisa per generi e periodi della sua vita. L'arco di tempo abbracciato dal poeta spazia dal 1879 al 1936.\nPrimo periodo: la poesia (1879 - 1893).\n\"Primo vere\" (1879).\nL'esordio dannunziano avviene a Chieti, vicino a Pescara, presso la casa editrice Rocco Carabba. Il padre pubblica la prima raccolta di poesie, e con un espediente pubblicitario (la propria morte con una caduta a cavallo), il giovane d'Annunzio riesce a riscuotere grande successo.\nIl poeta sedicenne dedic\u00f2 tutto il periodo delle vacanze estive per redigere la sua prima opera, e poi con l'accordo del padre, decide di farlo stampare a spese della famiglia. Svanita per\u00f2 l'illusione di fare pubblicare la raccolta da \"uno dei migliori editori milanesi\", il padre ripiega sul tipografo Giustino Ricci di Chieti, con cui viene combinata per 500 lire, un'edizione in 500 copie. Il volumetto, condotto sull'edizione zanichelliana delle poesie dello Stecchetti si compone di circa 150 pagine.\nLa prima edizione di \"Primo vere\" comprende ventisei poesie, quasi tutte dedicate ad un rappresentante della famiglia, ad un amico oppure alla musa ispiratrice, di nome \"Lilia\"; \u00e8 poi presente un'appendice che contiene quattro traduzioni di Orazio.\nCon \"Primo vere\", l'autore vuole raccontare la sua et\u00e0 giovanile (l'espressione latina, infatti, significa proprio \"all'inizio della primavera\") nella quale si affaccia per la prima volta alle gioie della vita e dell'amore. Sono riscontrabili le influenze di Carducci ed in modo particolare si evidenziano alcune espressioni e immagini tipiche del poeta toscano, nonch\u00e9 l'uso del metro barbaro. D'altra parte, il libro, come confessato dallo stesso autore, era nato sotto lo stimolo delle \"Odi barbare\" carducciane.\nAl di l\u00e0 dell'imitazione, nel giovane D'Annunzio si vede la capacit\u00e0 di operare una scelta tra le sfaccettature della poetica del modello che pi\u00f9 gli erano congeniali e che pi\u00f9 si adeguavano alla sua personalit\u00e0 gi\u00e0 spiccatamente originale.\n\"Canto novo\" (1882).\nQuesta raccolta fu dedicata a Elda Zucconi, il primo amore per l'autore. Comprende 63 liriche composte in sonetti assomiglianti a quelli carducciani.\nLa prima edizione \u00e8 divisa in cinque libri, pi\u00f9 un preludio e un sonetto dedicato alla Zucconi. Dalla \"filologia\" di Primo vere, D'Annunzio passa alla \"fisiologia\" di Canto novo (anche se in realt\u00e0 non abbandona affatto i libri). Si tratta di testi \"impressionistici\" gi\u00e0 pubblicati separatamente, arricchiti da illustrazioni dell'amico pittore Michetti.\nLa seconda edizione \u00e8 ridotta a soli 23 testi e ogni argomento politico o sociale ne \u00e8 tagliato fuori: ne deriva un \"poema lirico panteistico\", dove D'Annunzio fonda un nuovo paganesimo. Fonti di D'Annunzio sono alcune riduzioni delle teorie di Darwin. Non scompare il filtro libresco che si frappone tra il poeta e la natura.\nSi scorge gi\u00e0 la volont\u00e0 della creazione del mito di s\u00e9. Il racconto \u00e8 stato definito da gran parte della critica introspettivo e personale. In particolare i critici Riva, Iori e Springolo del gruppo Xyz, in occasione di un convegno a Bologna nel luglio 2014, ne hanno apprezzato la descrizione fatta del popolo italiano.\n\"Intermezzo di rime\" (1884).\nD'Annunzio abbandona la \"metrica barbara\" carducciana e si cimenta in altre forme metriche pi\u00f9 chiuse e tradizionali. La sperimentazione caratteristica della poesia dannunziana \u00e8 presente sia nei temi sia nella forma di queste poesie che presentano figure di donne degradate, amori lascivi e spinte scene di sesso. \"Intermezzo di rime\" \u00e8 riconducibile al \"periodo romano\" dannunziano ed infatti cos\u00ec come \"Canto novo\" rifletteva la vita abruzzese di D'Annunzio, cos\u00ec \"Intermezzo di rime\" ne testimonia la frequentazione degli ambienti della pi\u00f9 moderna societ\u00e0 romana, ricercatrice di temi piccanti e soprattutto pi\u00f9 aperta agli sperimentalismi della poesia decadente.\n\"Isaotta Guttadauro\", poi \"L'Isott\u00e8o e la Chimera\" (1886).\nIn quest'opera, poi divisa in due libri nell'edizione del 1890, d'Annunzio si propone di gareggiare con i poeti contemporanei, iniziando la prima vera sperimentalizzazione della \"poesia decadente\". Nel primo libro sono descritte varie scene di gusto decadente ed erotico.\nNel secondo libro d'Annunzio ripercorre la figura mitica della Chimera, narrando episodi dei pi\u00f9 grandi poeti fiorentini del Rinascimento e dell'Italia tutta.\n\"Elegie romane\" (1892) e \"Poema paradisiaco\" (1893).\nLa prima raccolta fu scritta a Roma, dopo la lettura dell'omonima opera di Goethe, in cui erano descritti i sentimenti di passione e avventura del giovane autore tedesco, quando era in viaggio tra le rovine dell'antico impero degli Augusti e dei Cesari. D'Annunzio tenta lo stesso sperimentalismo, narrando gli amori clandestini vissuti in quel periodo (1886 - 1889 ca.), con Barbara Leoni.\nIl \"Poema paradisiaco\" \u00e8 l'ultima delle opere del primo periodo dannunziano, quando il poeta aspetter\u00e0 il 1903 per la pubblicazione delle \"Laudi\".\nL'opera costituisce una svolta della produzione letteraria dannunziana, che a partire dal \"Poema\" si avvicina in modo pi\u00f9 netto alla poesia decadente e crepuscolare.\nIl poema d'annunziano \u00e8 anche una parabola di conversione verso uno stile di vita casto e frugale, quasi francescano. Il protagonista infatti \u00e8 un uomo soggetto alla prigione dei sensi, sedotto da figure insidiose e enigmatiche: le larve. Soltanto il ritorno del protagonista nel rassicurante orticello di casa, mantenuto con modestia e lavoro sar\u00e0 la sua ancora di salvezza, proprio qui infatti avverr\u00e0 la sua purificazione. Il protagonista riesce quindi a raggiungere un traguardo di salvezza adottando uno stile di vita in perfetta antitesi rispetto allo stesso D'Annunzio.\nIl decadentismo: il poeta veggente.\nIl Decadentismo \u00e8 caratterizzato da una nuova tipologia di poeta: esso non \u00e8 pi\u00f9 il \"vate\" che guidava il popolo del Romanticismo, n\u00e9 il \"promotore\" della scienza come nell'Illuminismo o \"cantore\" della bellezza nel Rinascimento. Diventa cos\u00ec veggente, cio\u00e8 colui che vede e sente mondi arcani ed invisibili in cui si chiude scoprendo \u00abl'universale corrispondenza e analogia delle cose [...] E in tal modo il Dio perduto vive come una memoria e un desiderio\u00bb (Francesco Flora).\nIl poeta \u00e8 cos\u00ec un artista solitario, capace di scavare nell'interiorit\u00e0 umana e nel mistero dell'ignoto. Anche la \"parola poetica\" cambia: non si usa pi\u00f9 per descrivere sentimenti ma, soprattutto, per decifrare sensazioni e per illuminare l'oscuro che \u00e8 in noi utilizzando un linguaggio polisemico comprensibile solo da spiriti che riescono a percepire le stesse sensazioni. Da qui la grande importanza della poesia come mezzo per esprimere il proprio \"intimo\". Caratteristica generale \u00e8 quindi un forte senso d'individualismo e soggettivismo. Per la sua oscurit\u00e0 l'argomento della poesia sfugge alla comprensione del lettore che pu\u00f2 interpretarla in modi differenti.\nSecondo periodo poetico (1903 - 1918).\n\"Laudi del cielo, della terra, del mare e degli eroi\".\nLe \"Laudi\" nascono come progetto non unitario, ma d'Annunzio tent\u00f2 un grande sforzo per celebrare l'apice massimo della sua poetica superomistica decadentista, narrando esperienze di vari viaggi in Grecia, Umbria e Toscana, collegando ciascuna sensazione con miti dell'antica Grecia e soprattutto in comunione panica con la natura e con le \"compagne\", in questo caso Eleonora Duse. Un valido esempio \u00e8 \"La pioggia nel pineto\", tra le liriche pi\u00f9 conosciute del libro \"Alcyone\", assieme ai \"Pastori\", dove d'Annunzio rievoca la vecchia transumanza abruzzese delle sue terre pescaresi.\n\"Maia - Laus vitae\".\nIl primo libro, \"Maia\", fu composto nel 1903 e pubblicato nello stesso anno; \u00e8 la mitizzazione del suo viaggio in Grecia, spunto per un'esaltazione panica della natura. Il sottotitolo, \"Laus Vitae\", ne chiarisce i motivi ispiratori: una vitalistica celebrazione dell'energia vitale ed un naturalismo pagano impreziosito dai riferimenti classici e mitologici. Contiene diverse liriche famose come l'\"Inno alla vita\", \"l'Annunzio\", il \"Canto am\u00e8beo della guerra\", la \"Preghiera alla Madre Immortale\" e \"La quadriga imperiale\". Il tema principale \u00e8 quello del superuomo e artista perfetto, incarnato nel poeta stesso, profeta di un nuovo mito.\n\"Elettra\".\nIl secondo libro, \"Elettra\", composto tra il 1899 e il 1902 e pubblicato nel 1903, \u00e8 dedicato al mito del superuomo nell'arte e nell'eroismo universale. Segna anche la nascita del nazionalismo dannunziano. D'Annunzio stesso rimane in genere in secondo piano e diviene il cantore degli eroi immortali: nelle prime due parti celebra principalmente gli eroi della patria (\"La notte di Caprera\" dedicata a Garibaldi), in cui l'Italia viene trasformata nella \"supernazione\", proprio come il poeta \u00e8 diventato \"superuomo\", e dell'arte (\"A Dante\", \"Per la morte di Giuseppe Verdi\", ma anche le liriche dedicate a Victor Hugo e a Nietzsche); nella terza parte, i \"Canti della ricordanza e dell'aspettazione\", sono cantate venticinque \"Citt\u00e0 del silenzio\" (Ferrara, Ravenna, Pisa, ecc.), simbolo del passato glorioso dell'Italia; nella quarta si trovano il \"Canto di festa per Calendimaggio\" e il famoso \"Canto augurale per la Nazione eletta\", che infiamm\u00f2 di entusiasmo i nazionalisti, e chiude il libro.\n\"Alcyone\".\nIl terzo libro, \"Alcione\", fu pubblicato assieme al secondo e contiene per acquisito giudizio il meglio del D'Annunzio poeta (\"La pioggia nel pineto\", \"La sera fiesolana\", \"Stabat nuda Aestas\", \"I pastori\", \"Meriggio\", \"Le stirpi canore\", \"La tenzone\" e vari \"ditirambi\"). Esso \u00e8 un unico e vasto poema solare, che raffigura l'estate trascorsa dal poeta con la compagna Ermione (Eleonora Duse) sulla costa della Versilia. In essa il superuomo si fonde totalmente con la natura, divenendone parte (\"panismo dannunziano\").\nLa raccolta si sviluppa attraverso un ampio percorso culturale di citazioni e riferimenti al repertorio letterario classico italiano, greco e latino.\nLa prima sezione sviluppa elementi duecenteschi, da San Francesco (\"Lungo l'Affrico\", \"La sera fiesolana\") a Dante (\"Beatitudine\"), passando attraverso il recupero di motivi virgiliani ed esiodei (\"La spica\", \"Le opere e i giorni\", \"L'aedo senza lira\"). Essa \u00e8 ambientata tra Firenze e la campagna circostante, attraverso una struttura cronologica che attraversa, nell'ordine, tramonto, sera, mattina e pomeriggio.\nLa seconda sezione, che comprende i giorni tra l'estremo giugno\" e l'otto luglio, \u00e8 ambientata nel clima selvaggio del litorale tra le foci dell'Arno e del Serchio (\"Marina di Pisa\", \"Il Gombo\" e \"San Rossore\"). \u00c8 la sezione nella quale a un minimo di cultura letteraria corrisponde il massimo di naturalismo panico nietzscheano, attraverso i temi dell'ascolto (\"La tenzone\", \"Innanzi l'alba\") e della visione epifanica (\"I tributarii\", \"Il Gombo\") della natura.\nLa terza sezione - il passaggio tra luglio e agosto - concentra la descrizione spaziale attorno alle pinete alla foce del Serchio. Essa \u00e8 dedicata al mito ovidiano di Glauco, il pescatore della Beozia divenuto dio del mare; nel suo sviluppo il poeta si fa personaggio mitico dialogante con la natura - marittima (\"L'oleandro\"), equestre (\"Bocca di Serchio\") e venatoria (\"Il cervo\").\nLa quarta sezione - la fine di agosto - prosegue la rappresentazione mitica della precedente e inaugura, nella sua seconda parte, un ciclo scultoreo e allegorico che ha il suo culmine ne \"L'arca romana\". Notevole, in questa sezione, la serie naturalistica costituita dai \"Madrigali dell'estate\".\nNell'ultima sezione, ambientata nella prima met\u00e0 di settembre, si sviluppa il tema del trapasso e delle rievocazione, giocato sul registro stilistico del sogno e della memoria (i sette componimenti dei \"Sogni di terre lontane\" ne costituiscono quindi il culmine centrale).\nCon l\"'Alcyone\" D'Annunzio introduce nel panorama letterario nazionale una tematica panico-naturalistica che nella cultura europea risaliva gi\u00e0 al romanticismo - limitatamente al contesto germanico - ma che per l'Italia rappresentava una novit\u00e0 assoluta. Il classicismo italiano aveva sempre privilegiato il versante retorico delle Humanae litterae, intese come modello apollineo e razionalistico di stile e di contenuto. In questo contesto - da Petrarca all'Ottocento - ci\u00f2 che contava era il rispetto di una tradizione di regole e di autori, di auctoritates (Virgilio, Cicerone, Orazio soprattutto), appartenenti esclusivamente all'ambito letterario latino cos\u00ec come l'avevano delimitato Dante, Petrarca e i classicisti del Cinquecento.\nI poeti e filosofi romantici tedeschi, scavalcando polemicamente il primato umanistico dei Latini, alla ricerca di una propria originalit\u00e0 storica avevano invece privilegiato il classicismo greco, con particolare riferimento ai filosofi presocratici e alle filosofie neoplatoniche. Seguiti su questa strada dai filosofi irrazionalisti del tardo Ottocento - Schopenhauer e Nietzsche - e dalla scuola ermeneutica del Novecento, essi istituirono un modello di interpretazione del classicismo centrato principalmente sui concetti di vitalismo e panismo, cio\u00e8 su una rappresentazione animistica della natura, intesa come luogo di manifestazione del divino pi\u00f9 che come cornice esteriore e indifferente delle vicende spirituali dell'uomo, come invece era intesa dall'Umanesimo latino.\nAttraverso Nietzsche D'annunzio fa propria una tematica inconsueta per la storia della letteratura italiana: la metamorfosi e il deismo panico, con i loro correlati dell'epifania e della metafisica della luce.\n\"Merope (Canti della guerra d'oltremare)\".\nIl quarto libro, \"Merope\", raccoglie i canti celebrativi della conquista della Libia e della guerra italo-turca in Dodecaneso, composti ad Arcachon, e pubblicati dapprima sul \"Corriere della Sera\" e poi in volume nel 1912. Si tratta di una nuova divagazione sul tema patriottico e nazionalista e sul mito di Roma. Famosa \u00e8 \"La canzone dei Dardanelli\", inizialmente censurata per alcuni versi ritenuti offensivi nei confronti dell'imperatore Francesco Giuseppe d'Austria.\n\"Asterope (Canti della guerra latina)\".\nIl quinto libro, incluso nelle \"Laudi\" dopo la morte di D'Annunzio, fu in realt\u00e0 concepito e pubblicato a se stante nel 1933 col titolo \"Canti della guerra latina\". Racconta l'esperienza del poeta nella prima guerra mondiale e le imprese compiute dagli italiani per il completamento dell'Unit\u00e0 d'Italia contro l'Austria. L'ultima parte \u00e8 dedicata all'impresa di D'Annunzio come Comandante a Fiume della Reggenza italiana del Carnaro.\nIn essa si trova la famosa lirica \"La canzone del Quarnaro\", celebrazione della beffa di Buccari a cui aveva partecipato lo stesso poeta nel febbraio del 1918.\nLa prosa e i romanzi (1882 - 1936).\n\"Terra vergine\" (1882).\nLa raccolta \"Terra vergine\", assieme al \"Libro delle vergini\" e \"San Pantaleone\" risulta essere uno dei primi esperimenti letterari in prosa di d'Annunzio, che si ispira alla raccolta siciliana \"Vita dei campi\" di Giovanni Verga. Tutte e tre queste raccolta verranno rimaneggiate dal d'Annunzio nel 1902 per la versione definitiva del volume \"Le novelle della Pescara\".\nIl verismo dannunziano \u00e8 molto sentito nella sua terra natale abruzzese, ancora legata prevalentemente alla transumanza, all'agricoltura e alle superstizioni. \"Terra vergine\" \u00e8 il primo esempio: le storie riguardano amori fugaci campagnoli, tragedie di poveri nullatenenti (spesso ragazzi) che periscono per cause naturali durante inverni gelidi o per incidenti sul lavoro. Compaiono anche episodi raccapriccianti di sordomuti e malati mentali che per la loro natura, sono ritenuti dalla comunit\u00e0 \"posseduti\" dal demonio, e quindi ostracizzati, o peggio uccisi come \"eretici\".\n\"San Pantaleone\" (1886).\nNel \"San Pantaleone\", d'Annunzio tratteggia bozzetti di societ\u00e0 pi\u00f9 variegati; il panorama rimane sempre l'entroterra abruzzese attorno a Pescara. Si narra di nobili decaduti e di mezzadri che vedono la loro propriet\u00e0 andare in fumo a causa delle rivolte contadine. Tra le novelle pi\u00f9 note, c'\u00e8 quella ambientata nel santuario di Miglianico, vicino a Pescara, dove un fanatico credente si taglia la mano in onore di San Pantaleone.\n\"Le novelle della Pescara\" (1884-1886).\nL'antologia \u00e8 una rielaborazione definitiva delle precedenti raccolte de \"Terra vergine - Il libro delle vergini - San Pantaleone\".\nCome nelle precedenti, d'Annunzio rielabora stilisticamente le novelle, creando un Abruzzo naturalistico e selvaggio, composto da istinti primordiali per quanto concerne la caratterizzazione della massa, ed estrema decadenza morale per la descrizione delle classi medie e nobili. Il progetto come gli altri si ispira alla \"Vita dei campi\" di Giovanni Verga e al naturalismo; anche se d'Annunzio prende delle distanze per inserimento dei dialoghi in dialetto e usa una descrizione composta da stile elevato, anzich\u00e9 usare la tecnica della \"forma inerente al soggetto\".\nLe storie narrano scene di vita della popolazione di una Pescara ancora provinciale, ridotta a semplice villaggio di mare, in rivalit\u00e0 con il comune vicino di Castellammare Adriatico, come dimostra la novella \"La guerra del ponte\"; i personaggi principali sono i cafoni abruzzesi in lotta con il destino e con il loro istinto primordiale quasi animalesco di rapportarsi con la realt\u00e0 e con il prossimo, spesso accecato e deviato da superstizioni e interpretazioni religiose troppo estremiste, come i casi de \"La vergine Orsola\" e \"Gli idolatri\".\nTrilogia dei romanzi della Rosa.\n\"Il piacere\" (1889).\nIl primo romanzo dannunziano \u00e8 ambientato tra Roma e Francavilla al Mare (CH), dove il nobile dandy Andrea Sperelli, simbolo del poeta decadente per eccellenza, vive la forte passione per Elena Muti. Costei \u00e8 ritenuta la \"f\u00e8mme fatale\" di tutta la storia, perch\u00e9 Elena non si far\u00e0 mai conquistare, bench\u00e9 Andrea faccia di tutto per lei. Dopo un conflitto a duello, Andrea \u00e8 in convalescenza a Francavilla, dove incontra Maria Ferres, di cui si innamora, scrivendone le sensazioni in un diario, riportato nel II libro dell'opera.\nNel \"Piacere\" \u00e8 ravvisabile una fitta rete di rimandi a vari modelli letterari e artistici, legati sia all'ambiente romano in cui il poeta era inserito, sia alla lettura di autori a lui contemporanei, per lo pi\u00f9 francesi.\nParigi fu, negli anni della Terza Repubblica e fino allo scoppio della prima guerra mondiale, la capitale culturale d'Europa, la citt\u00e0 in cui vennero elaborati i modelli, gli atteggiamenti, i programmi dei principali movimenti culturali, il luogo di attrazione di tutti gli artisti e scrittori europei.\nD'Annunzio utilizz\u00f2 il suo impiego giornalistico alla \"Tribuna\" di Roma per esplorare e assimilare i nuovi modelli letterari francesi ed europei in generale, attraverso il continuo rapporto con altri intellettuali e scrittori. Alle sue influenze precedenti, che comprendevano Charles Baudelaire, Th\u00e9ophile Gautier, l'estetica preraffaellita elaborata dai critici del giornale \"Cronaca bizantina\", e Goethe, si aggiunsero dunque quelle provenienti dalla nuova fonte di ispirazione francese, come Gustave Flaubert, Guy de Maupassant, \u00c9mile Zola, ma anche Percy Bysshe Shelley, Oscar Wilde e forse la lettura di \"\u00c0 rebours\" di Joris Karl Huysmans.\nDi grande importanza sono poi gli influssi dell'ambiente romano. D'Annunzio giunse nella capitale nel 1881, e i dieci anni che vi trascorse furono decisivi per la formazione del suo stile: nel rapporto con l'ambiente culturale e mondano della citt\u00e0 si form\u00f2 il nucleo della sua visione del mondo. Centrale fu in particolare la sua collaborazione alla rivista \"Cronaca Bizantina\", di propriet\u00e0 dello spregiudicato editore Angelo Sommaruga, il primo a pubblicare libri del giovane poeta. La rivista, che aveva una linea editoriale orientata alle concezioni letterarie moderne in voga allora (tanto da parlare di una \u00abRoma bizantina\u00bb) e di cui lo stesso D'Annunzio fu direttore per breve tempo nel 1885, ospitava rubriche di letteratura firmate da importanti artisti e scrittori inseriti nell'ambiente giornalistico, tra cui spiccano Edoardo Scarfoglio, Ugo Fleres, Giulio Salvadori e altri. Sempre a questi anni risale l'amicizia con il musicista Francesco Paolo Tosti e il pittore Francesco Paolo Michetti.\nInoltre, D'Annunzio fu collaboratore di molte altre testate romane, e dal 1884 al 1888 scrisse di arte e di cronaca mondana per il quotidiano \"La Tribuna\", firmando con vari pseudonimi e occupandosi di mostre d\u2018arte, ricevimenti aristocratici e aste d'antiquariato. Attraverso questa intensissima attivit\u00e0 D'Annunzio si costru\u00ec un personale e inesauribile archivio di stili e registri di scrittura, da cui attinse poi per le sue opere di narrativa. In questo rito di iniziazione letteraria egli mise rapidamente \"a fuoco\" il proprio mondo di riferimento culturale, nel quale si immedesim\u00f2 fino a trasfondervi tutte le sue energie creative ed emotive, condannandosi cos\u00ec per molti anni ad accumulare debiti e a fuggire dai creditori.\nSi pu\u00f2 quindi parlare, tanto nelle opere quanto nella vita di D'Annunzio, di una idealizzazione del mondo, che viene ad essere circoscritto nella dimensione del mito. La sua fantasia lott\u00f2 prepotentemente per imporre sulla realt\u00e0 del presente, vissuto con disprezzo, i valori alti ed eterni di un passato visto come modello di vita e di bellezza.\nValore assoluto del \"Piacere\" \u00e8 l'arte, la quale rappresenta per Andrea Sperelli un programma estetico e un modello di vita, a cui subordina tutto il resto, giungendo alla corruzione fisica e morale (\u00e8 il tipico \"dandy\", formatosi nell'alta cultura e votato all'edonismo). \u00c8, insomma, la realizzazione di un'elevazione sociale e di quel processo psicologico che affina i sensi e le sensazioni:\nDopo la convalescenza, successiva alla ferita procuratasi a causa del duello con Giannetto Rutolo, Andrea scopre che l'unico amore possibile \u00e8 quello dell'arte,\nQuesta attrazione per l'arte viene rappresentata dall'inclinazione di Andrea verso la poesia, che\nIl culto \u00abprofondo e appassionato dell'arte\u00bb diventa per Andrea l'unica ragione di vita, tirato in gioco anche nei rapporti con Elena Muti e Donna Maria Ferres, perch\u00e9 egli \u00e8 convinto che la sensibilit\u00e0 artistica illumini i sensi e colga nelle apparenze le linee invisibili, percepisca l'impercettibile, indovini i pensieri nascosti della natura.\nSenza dubbio, . Tuttavia, messe da parte l'autosuggestione decadente e la tendenza alla spettacolarizzazione di D'Annunzio, l'accostamento tra arte e bellezza, arte e vita \u00e8 una risposta, energica ed eloquente, verso la massificazione dell'arte e la mercificazione del letterato e della letteratura.\n\"Il Piacere\" \u00e8 l'agonia dell'ideale aristocratico di bellezza. Racconta la vacuit\u00e0 e la decadenza della societ\u00e0 aristocratica, infettata dall'edonismo, vicina al proprio annichilimento morale, poich\u00e9 il valore del profitto ha sostituito quella della bellezza. Emblematica \u00e8 la fine del romanzo: Andrea, vinto, disfatte le proprie avventure amorose, vaga per le antiche stanze del palazzo del ministro del Guatemala, disabitato, in rovina, il cui arredamento \u00e8 stato venduto all'asta.\n\"L'innocente\" (1892).\nIl secondo romanzo della trilogia, mescola in un certo senso l'estetismo romano e il tema dell'evangelismo russo di Tolstoj e Dostoevskji.\nTullio Hermil, ex diplomatico e ricco proprietario terriero, \u00e8 da sette anni marito di Giuliana, dalla quale ha avuto due figlie. Uomo dai gusti raffinati e privo di moralit\u00e0, ha un temperamento inquieto e sensuale e tradisce la moglie continuamente. Una grave malattia di Giuliana sembra riavvicinarlo a lei, ma \u00e8 un'illusione.\nQuando poi, veramente pentito, Tullio torna da lei, deve apprendere che la donna lo ha tradito a sua volta e aspetta un figlio dallo scrittore Filippo Arborio; il protagonista comincia a nutrire odio verso \"quel figlio non suo\", sin da quando il bambino \u00e8 ancora in grembo alla madre.\nIl nascituro viene visto dai due come un elemento di disturbo del loro improbabile amore. Ma la gravidanza \u00e8 difficile e i coniugi sperano che il bimbo muoia prima di venire alla luce, oppure lo uccideranno loro stessi, sollevandosi da un grave problema.\nVenuto al mondo \"l'innocente\", Giuliana si fa silenziosa complice del piano disumano del marito. Tullio, approfittando della breve assenza della governante, espone il bambino al gelo di una notte natalizia. Questo ovviamente si ammala e muore poco dopo, fra la disperazione dei parenti e dei servitori.\n\"Il trionfo della morte\" (1894).\nIl terzo libro della trilogia \u00e8 di grande importanza, in quanto mostra l'avvicinamento dannunziano al filosofo Friedrich Nietzsche, e al tema del \"superomismo\", di cui d'Annunzio creer\u00e0 una creatura \"superomista\" del tutto legata al carattere letterario e al decadentismo, ovviamente.\nLa vicenda \u00e8 ambientata brevemente a Roma, durante una scena di suicidio, poi definitivamente in Abruzzo, presso Guardiagrele. Nel borgo montano giunge il nobile Giorgio Aurispa, messo in crisi dalla visione della morte. La sua ricca famiglia \u00e8 in decadenza, perch\u00e9 suo padre sta sperperando gli ultimi averi con prostitute, e il resto della famiglia vive in miseria. L'unica persona a cui Giorgio \u00e8 affezionato \u00e8 lo zio, che per\u00f2 muore suicida.\nGiorgio, esasperato dalla dura vita di paese, e dalla orripilante presenza di superstizione di streghe e di malocchi, fugge a San Vito Chietino, al mare, affittando una villetta sul litorale dei cosiddetti \"trabocchi\", ossia macchine da pesca in legno assai popolari. Giorgio contatta anche la sua amata Ippolita Sanzio, pregandola di consolarlo da Roma. Mentre Giorgio si tuffa nella lettura dello \"Zarathustra\" di Nietzsche, scoprendo un mondo nuovo, Ippolita si affascina alle superstizioni abruzzesi riguardo alla stregoneria e al malocchio, vedendo la morte di un bambino per affogamento e quella di un infante, che si dice essere stato \"risucchiato\" nell'anima da una maga.\nGiorgio spera di redimersi dalla \"maledizione della morte\" andando in pellegrinaggio nella vicina Casalbordino, al santuario della Madonna dei Miracoli, ma vede soltanto uno spettacolo raccapricciante di infermi e moribondi che chiedono invano grazia alla Vergine. Sconsolato, decide il suicidio con la fidanzata.\nI temi del romanzo, oltre a confermare l'autorit\u00e0 del superuomo dannunziano esteta e poeta, mostrano anche l'aspetto debole di questa figura: un uomo acculturato che per\u00f2 vive in una societ\u00e0 corrotta e dissoluta, ossia la borghesia italiana emergente, e la massificazione sociale con la costruzione delle fabbriche. La cosiddetta \"fiumana del progresso\" verghiana. L'esteta non pu\u00f2 far altro che reagire con l'isolamento in un luogo sicuro, stando a contatto con la natura.\nNel caso per\u00f2 del \"Trionfo della morte\", Giorgio incontra la plebe orrorifica e gli aspetti \"soprannaturali\" delle leggende abruzzesi, che lo sconfiggono. Complice della sconfitta \u00e8 la stessa amante del protagonista, che rimane attratta da tali pratiche superstiziose. Il libro \u00e8 tratto da un fatto veramente vissuto dallo stesso d'Annunzio nel 1899 a San Vito, in presenza della sua amata Barbara Leoni. Oggi esiste ancora la villetta affittata dal poeta sul cosiddetto \"eremo dannunziano\" nel cuore della costa dei Trabocchi. Anche l'episodio macabro del pellegrinaggio a Casalbordino \u00e8 minuziosamente documentato dal poeta nelle lettere inviate nell'estate dell'89 a Barbara a Roma.\nLa parentesi dostoevskiana di \"Giovanni Episcopo\" (1892).\nIl romanzo \u00e8 un \"unicum\" nella prosa dannunziana, in quanto in quei tempi d'Annunzio, nel suo sperimentare stili diversi, si avvicin\u00f2 all'evangelismo russo di Tolstoj e Dostoevskij. Da ci\u00f2 nacque \"Giovanni Episcopo\", purtroppo non accolto favorevolmente dalla critica, tantomeno dallo stesso autore.\nGiovanni \u00e8 un povero diavolo, felicemente sposato, vittima del suo stesso carattere bonario, che conosce uno strano figuro di nome Giulio Wanzer, che si approfitta di lui, installandosi nella sua casa e corteggiandone la consorte. Nessuno riesce a capire come mai Giovanni non reagisca alle ingiustizie della vita, finch\u00e9 un giorno Giulio non \u00e8 freddato da un colpo di pistola.\n\"Le vergini delle rocce\" (1895).\nIl progetto di una nuova trilogia, quella \"del giglio\", and\u00f2 in fumo, e d'Annunzio scrisse solo il primo libro. Nel romanzo, ambientato intorno a Popoli (PE), roccaforte dei duchi Cantelmo, Claudio \u00e8 uno degli ultimi superstiti dell'antica famiglia nobile. Egli tenta l'approccio con tre sorelle, figlie del principe Montaga, per garantire la continuazione di una stirpe superiore, ma la scelta resta sospesa e incerta.\nIl progetto di d'Annunzio era di tentare una nuova via del superuomo decadente, ossia quella di procreare una nuova stirpe, per dominare la massa ignorante della borghesia a Roma, legandosi al mito dei Sette Re.\n\"Il fuoco\" (1900).\nNel romanzo il protagonista Stelio Effrena si trova a Venezia con la sua amante Foscarina (Eleonora Duse), detta \"Perdita\" in segno di rapporto di padronanza con il suo innamorato. Stelio incontra vari amici intellettuali, e progetta la costruzione di un nuovo potere dell'intellettuale superomista nella Citt\u00e0 del Silenzio, che ha a che fare con il teatro.\nPerdita, sebbene in un primo momento gelosa dell'aura d'ombra che Stelio esercita su di lei, alla fine decide di concedersi totalmente al poeta, finch\u00e9 la comunione panica non passa il suo momento migliore, per una nuova vita.\n\"Forse che s\u00ec forse che no\" (1910).\nL'ultimo romanzo dannunziano abbandona il tema dell'esteta decadente, per allacciarsi alla nuova corrente novecentesca del futurismo. D'Annunzio mescola il suo stile tipico alla nuova protagonista del secolo: l'automobile e l'aeroplano. Nella storia infatti il nobile Paolo Tarsis \u00e8 innamorato di Isabella, con cui fa visita a Mantova al Palazzo Gonzaga, sede degli Estensi, famiglia ricca da cui discende lo stesso protagonista. Nel frattempo per\u00f2 Isabella \u00e8 segretamente innamorata del fratello Aldo, e quando si scopre l'incesto, ella si uccide folle di dolore. Paolo decide di suicidarsi compiendo un gesto folle: arrivare in aeroplano fino alla Sardegna. Contro il suo volere, Paolo riesce nell'impresa e involontariamente \u00e8 acclamato come eroe.\n\"Contemplazione della morte\" (1912) e \"Vita di Cola di Rienzo\" (1913).\nNella prima opera, il libro \u00e8 preceduto da un messaggio a \"Mario Pelosini da Pisa\" ed \u00e8 dedicato \"Alla memoria di Giovanni Pascoli e di Adolphe Bermond\", quest'ultimo il proprietario della villa di Saint-Dominique (a pochi chilometri da Arcachon) in cui D'Annunzio soggiorn\u00f2 tra il 1910 e il 1916. Il poeta, colpito dalla morte a brevissima distanza di questi due personaggi molto importanti per lui, seppure per motivi diversissimi, ne commemora la scomparsa.\nIl testo appartiene alla fase memorialistica della scrittura dannunziana iniziata con la pubblicazione delle \"Faville del Maglio\" da parte del \"Corriere della Sera\" grazie alle quali D'annunzio riusc\u00ec a mantenersi durante il soggiorno francese risolvendo almeno in parte il suo cronico bisogno di denaro.\nLa \"Vita di Cola di Rienzo\" \u00e8 parte di un ciclo incompiuto di autori antichi scelti dal poeta per essere celebrati. D'Annunzio narra l'esistenza del romano Cola di Rienzo, che seppe destreggiarsi in senato contro la tirannia del papato e dei baroni, venendo acclamato come un antico \"tribuno della plebe\".\n\"Le Faville del maglio\" (1911-1914).\nScritti di prosa lirica usciti sulla Terza pagina de \"Il Corriere della Sera\", in quattro serie, tra il 1911 e il 1914, furono redatte durante il soggiorno in Francia. L'autore li raccolse in due volumi, pubblicati dall'Editore Treves con aggiunte e scritti spurii: \"Il venturiero senza ventura e altri studii del vivere inimitabile\" nel 1924, dedicato a Eleonora Duse; il secondo, \"Il compagno dagli occhi senza cigli\" nel 1928. Il titolo allude alla simultaneit\u00e0 dell'opera, costituita come uno scritto di intermezzo tra i grandi capolavori dannunziani del passato e quelli che devono sopraggiungere: le sue riflessioni, ricordi, confessioni sono come le \"faville\" sprizzanti dall'incudine battuto dal poeta fabbro (il maglio).\nTra gli scritti figura quello in cui D'Annunzio accoglie, dopo tanti anni, un vecchio compagno conosciuto al Liceo Cicognini di Prato. Il ragazzo, di nome Dario, \u00e8 mostrato malato e febbricitante, mentre d'Annunzio si tratteggia in splendida forma, addirittura un giorno seduto seminudo sul tetto di casa, sfidando il temporale e la pioggia.\n\"Il Notturno\" (1916).\nSi tratta di un memoriale della Prima guerra mondiale, in cui d'Annunzio d\u00e0 prova del suo stile, narrando in tre parti le sofferenze del conflitto. Il titolo allude all'incidente di d'Annunzio durante il volo su Vienna, quando fu ferito ad un occhio, battendo la tempia dentro l'aereo. Essendo costretto a letto, bendato, nella convalescenza, il poeta volle esprimere le sue sensazioni scrivendo alla cieca su lunghi fogli di carta.\nLa scrittura \u00e8 asciutta, piena di frasi brevi e spezzate, disposte a colonna, in un verticalismo lirico che ricorda la metrica di Giuseppe Ungaretti. Tra gli episodi pi\u00f9 famosi descritti, vi \u00e8 quello del rientro della salma, a Venezia, dell'aviatore Giuseppe Miraglia, amico intimo di d'Annunzio. Il poeta si sofferma a lungo per tutta la prima parte dell'opera su questa scena, descrivendo in maniera minuziosa il suo stato d'animo, mentre \u00e8 seduto davanti al letto dove giace il corpo.\n\"Il libro segreto\" (1936).\nOssia \"Le cento e cento e cento e cento pagine del libro segreto di Gabriele d'Annunzio tentato di morire\" \u00e8 l'ultima opera in prosa ufficiale del poeta, redatta nel Vittoriale degli italiani. Il poeta si abbandona al ricordo delle sue imprese fiorentine e alla sua infanzia soprattutto, dichiarando di essere stato scelto dal destino e dalla volont\u00e0 divina di esser poeta, patriota e combattente, mettendo sempre a rischio la vita. Infatti d'Annunzio sostiene di aver ricevuto una visione durante la visita al santuario di Pescara, affermando che i suoi progetti per il futuro consistevano in una semplice vita da erudito.\nIl teatro dannunziano (1896 - 1914).\nD'Annunzio entr\u00f2 in contatto con il teatro grazie ad Eleonora Duse, circa nel 1895. Il suo intento era di riformare da un punto di vista totalmente sperimentale la drammaturgia italiana, incentrata in storie che ricalcavano i grandi avvenimenti del passato rinascimentale o romano-greco. Il tutto doveva svolgersi in scenografie di ampia suggestione emotiva, che avrebbero dovuto mettere in comunicazione panica lo spettatore con la natura e l'aura di ombra e mistero del destino, facendo provare sensazioni oniriche.\nIl \"Sogno di un mattino di primavera\" e \"Sogno d'un tramonto d'autunno\" (1896-7).\nQueste due opere prime teatrali sono strettamente legate tra loro, per quanto riguarda la tensione del protagonista con la sensazione della morte imminente e la sconfitta dinanzi alla vita.\n\"La citt\u00e0 morta\" (1896).\nD'Annunzio, a circa vent'anni di distanza, celebra la scoperta archeologica di Troia e Micene da parte dello Schliemann. La scena mette in mostra una compagnie di giovani arricchiti che a Micene rinviene la tomba di Agamennone. Due ragazze, nel frattempo (l'una delle quali cieca), leggono l'\"Antigone\" di Sofocle per legarsi maggiormente nello spirito alla sensazione di grande rinascita della culla della civilt\u00e0 greca, per cui autori come Omero, Eschilo ed Euripide hanno contato le gesta.\n\"La figlia di Iorio\" (1904).\nIl primo successo vero di d'Annunzio nella drammaturgia teatrale avviene con il ritorno alle origini abruzzesi. D'Annunzio infatti nell'opera descrive situazioni di cui \u00e8 pienamente conoscitore e cesellatore, del tutto sconosciute al grande pubblico italiano, come appunto le vicende dell'Abruzzo.\nIl figlio di Lazzaro di Roio del Sangro sta per sposarsi, presso Taranta Peligna, quando improvvisamente nel clima di pace irrompe una ragazza, Mila di Codra, ritenuta strega. Il ragazzo immediatamente se ne innamora, e decide di isolarsi dalla comunit\u00e0 peligna, fuggendo nella grotta del Cavallone. Lazzaro si innamora anch'esso, ma suo figlio, nella follia, lo uccide, recandosi poi a Roma per chiedere l'indulgenza al papa. Ma i paesani nel frattempo rapiscono Mila e la bruciano come strega.\nCi\u00f2 che colpisce di pi\u00f9 della tragedia \u00e8 la sensazione di pace e calma apparente, espressa dalla gioiosit\u00e0 popolare dei personaggi minori dell'opera, formata da canti in dialetto e scene di profonda fede cattolica, mischiata alle tradizioni pagane che corrono attorno alla \"grotta\".\n\"La fiaccola sotto il moggio\" (1905).\nLa seconda opera drammaturgica del ciclo abruzzese ha ambientazione ad Anversa degli Abruzzi, sede della nobile famiglia dei Sangro. D'Annunzio visit\u00f2 il vecchio castello con il filologo sulmonese Antonio De Nino per poter costruire la storia, e il risultato fu un compendio del superomismo dannunziano con la leggenda popolare abruzzese tradizionale del malocchio.\nLa nobile famiglia dei Sangro vive in condizioni misere nei resti del castello medievale. La baronessina \u00e8 osteggiata dal severo padre, che ha ucciso la madre per poter vivere in perdizione con una fattucchiera di Luco dei Marsi. Disperata, la ragazza si fa consigliare da un \"serparo\" (termine dei cacciatori di serpenti locali, che celebrano una festa cristiano-pagana) di evocare con una fiaccola lo spirito della madre. Il suo sacrificio far\u00e0 andare in cielo la ragazza, e far\u00e0 crollare definitivamente il vecchio mastio, simbolo di decadenza e corruzione, con tutti i nobili della famiglia, ormai in preda alla pazzia.\n\"La crociata degli innocenti\" (1911).\nD'Annunzio tratteggia una scena di una sgangherata compagnia di crociati che, dopo la guarigione dalla lebbra di un membro per mano di una donna misteriosa, naufraga presso le coste della Terrasanta.\n\"Il martirio di San Sebastiano\" (1911).\nSotto un'atmosfera di misticismo, d'Annunzio ripercorre la vita di San Sebastiano. Il santo \u00e8 un giovane soldato della scorta di Diocleziano, che decide di salvare due ragazzi dalla morte perch\u00e9 appunto seguaci di Cristo. Diocleziano tenta di corrompere Sebastiano con il gozzoviglio e i piaceri, ma \u00e8 offeso da costui, e dunque condannato ad essere ucciso con delle frecce.\nD'Annunzio ne approfitta per descrivere la distruzione dell'Olimpo, in una maniera del tutto originale, dalle trombe di Dio e dai Cherubini, mentre Sebastiano \u00e8 trafitto e ucciso dalle frecce, e sale al Cielo."}
{"id": "1939410", "revid": "442468", "url": "https://it.wikipedia.org/wiki?curid=1939410", "title": "Gus Kahn", "text": "Biografia.\nNato a Coblenza nel 1886, di origini ebraiche, immigr\u00f2 con la famiglia negli Stati Uniti, andando a stabilirsi a Chicago nel 1890. Dopo essersi diplomato, trov\u00f2 lavoro come impiegato prima di iniziare la sua carriera che lo avrebbe portato a diventare uno dei nomi pi\u00f9 noti di Tin Pan Alley. Nel 1916, Kahn si spos\u00f2 con Grace LeBoy da cui avrebbe avuto due figli, Donald e Irene.\nKahn cominci\u00f2 a scrivere per il vaudeville: nel 1913, inizi\u00f2 una collaborazione molto proficua con il compositore Egbert van Alstyne con il quale firm\u00f2 alcuni dei pezzi pi\u00f9 noti dell'epoca, come \"Memories\". Lavor\u00f2 in seguito come paroliere per Isham Jones con cui scrisse \"I'll See You in My Dreams\", una canzone che divent\u00f2 il titolo di un film biografico sulla sua vita, dove Kahn era interpretato da Danny Thomas.\nNegli anni venti, Kahn contribu\u00ec a scrivere per Broadway per spettacoli quali \"Holka Polka\" (1925), \"Kitty's Kisses\" (1926), \"Artists and Models\" (1927), \"Whoopee!\" (1928) e \"Show Girl\" (1929). Scrisse anche per il cinema, soprattutto per la MGM.\nI compositori con cui collabor\u00f2 sono alcuni tra i pi\u00f9 noti e raffinati: Grace LeBoy Kahn (sua moglie), Richard A. Whiting, Buddy DeSylva, Al Jolson, Raymond Egan, Ted Fio Rito, Ernie Erdman, Neil Moret, Vincent Youmans, George Gershwin, Ira Gershwin, Harry Akst, Harry M. Woods, Edward Eliscu, Victor Schertzinger, Arthur Johnston, Bronislaw Kaper, Jerome Kern, Walter Jurmann, Sigmund Romberg e Harry Warren, anche se il suo collaboratore principale era Walter Donaldson.\nKahn mor\u00ec a Beverly Hills l'8 ottobre 1941. \u00c8 stato sepolto al Forest Lawn Memorial Park Cemetery di Glendale.\nPremi e riconoscimenti.\nVincitore nel 1935 dell'Oscar alla migliore colonna sonora per il film \"Una notte d'amore\" di Victor Schertzinger (1934)\nCandidato nel 1935 all'Oscar alla migliore canzone per \"Carioca\" (musica di Vincent Youmans, testo di Edward Eliscu e Gus Kahn) nel film \"Carioca\" (\"Flying Down to Rio\") di Thornton Freeland (1933)\nCandidato nel 1941 all'Oscar alla migliore canzone per \"Waltzing in the Clouds\" (musica di Robert Stolz e testo di Gus Kahn) nel film \"Parata di primavera\" (\"Spring Parade\") di Henry Koster (1940)\nIl suo nome \u00e8 stato inserito nella Songwriters Hall of Fame"}
{"id": "1939411", "revid": "767487", "url": "https://it.wikipedia.org/wiki?curid=1939411", "title": "Locomotiva FS 950", "text": "Le locomotive a vapore del gruppo 950 erano macchine del tipo locotender, a vapore saturo e a semplice espansione, progettate per i servizi suburbani della Rete Mediterranea (ove erano immatricolate nel gruppo 6901-7000 RM), che confluirono dopo il 1905 nel parco delle FS.\nStoria.\nLe locomotive a vapore del \"gruppo 950 FS\" sono il frutto dell'ultimo lavoro progettuale dell\"'Ufficio d'Arte\" di Torino della Rete Mediterranea prima del suo incorporamento nella rete statale delle Ferrovie dello Stato. Progettate nei primi anni del XX secolo e immatricolate come RM 6901-6906 fecero appena in tempo ad entrare in servizio che videro cambiata la propria numerazione in locomotive 950.001-006 secondo le tipologie adottate dalle FS. Erano state infatti consegnate dalla fabbrica Sachsische March Fabrik di Chemnitz nell'anno 1905 poco prima della statalizzazione della rete ferroviaria italiana. \nRimasero limitate al primo lotto di costruzione di sei unit\u00e0 e non ebbero pi\u00f9 seguito. Dopo la modifica voluta dall'Ufficio d'arte di Firenze delle Ferrovie dello Stato, private del doppio comando, furono adibite ai servizi di linea sulla Asti - Chivasso. Risultano nel catalogo delle locomotive delle Ferrovie dello Stato del 1922 ma non \u00e8 chiaro l'anno di radiazione dal servizio.\nCaratteristiche.\nLe \"950\" erano, in origine, locomotive a vapore saturo e a doppia espansione a 3 cilindri, i due esterni a bassa pressione e quello interno ad alta pressione. La coppia motrice veniva applicata sul primo asse motore, dal cilindro ad alta pressione interno e, sul secondo asse motore, dai due cilindri a bassa pressione esterni. La caldaia, della lunghezza di 7,286\u00a0m, era collaudata per la pressione massima di esercizio di 15 bar. \ncon una superficie di riscaldamento del forno di 8,6 metri quadrati e in grado di fornire una produzione oraria di vapore saturo di 5.100\u00a0kg.\nIl progetto teneva conto sia della distribuzione dei pesi che della simmetria del rodiggio, 2-3-2, per rendere la locomotiva capace di sviluppare la medesima velocit\u00e0 sia in marcia avanti che in marcia indietro. A tale scopo era anche fornita di doppio posto di comando a destra e a sinistra; Ci\u00f2 consentiva di non dover girare la locomotiva nelle piccole stazioni di testa delle linee rendendola particolarmente adatta al tipo di servizio viaggiatori suburbano.\nCon una potenza di 490 CV sviluppavano una velocit\u00e0 di circa 80\u00a0km/h. \nLe locomotive erano munite di freno ad aria compressa automatico e moderabile e di condotta per il riscaldamento a vapore delle carrozze viaggiatori rimorchiate.\nLa 950.005 era atta alla frenatura a \"controvapore\".\nVennero costruite in soli 6 esemplari nel 1905. Qualche tempo dopo il passaggio alle FS vennero modificate e semplificate eliminando il terzo cilindro (ad alta pressione). Divennero cos\u00ec locomotive a 2 cilindri e a semplice espansione. Venne anche abbassata a 12 bar la pressione massima di taratura della caldaia."}
{"id": "1939413", "revid": "1889177", "url": "https://it.wikipedia.org/wiki?curid=1939413", "title": "Museo della Grande Guerra a Passo Fedaia", "text": "Il Museo della Grande Guerra a Passo Fedaia \u00e8 situato in comune di Canazei in provincia di Trento, presso il Passo Fedaia nelle vicinanze della diga artificiale del lago omonimo, ai piedi del massiccio della Marmolada, a circa 13 km dal capoluogo comunale. Il museo fa parte della Rete Trentino Grande Guerra.\nDescrizione.\nInteressante collezione di reperti bellici, in gran parte rinvenuti direttamente sul ghiacciaio della Marmolada, che per decenni, ne \u00e8 stato geloso custode. Ora a causa del ritiro che sta subendo, rilascia oggetti appartenuti ai soldati dei due eserciti, italiano ed austro-ungarico, che per 30 lunghissimi mesi si sono combattuti sul monte Marmolada che divenne uno dei pi\u00f9 alti fronti di guerra di tutti i tempi.\nDa anni i De Bernardin rinvengono, collezionano ed espongono in questo piccolo ma fornitissimo museo centinaia di reperti, anche di notevole valore collezionistico, riuscendo cos\u00ec a far conoscere ad un numero sempre maggiore di visitatori, questa parte importantissima di storia delle Dolomiti.\nIl museo \u00e8 visitabile dalla fine di maggio alla prima settimana di ottobre. L'entrata \u00e8 a pagamento con sconti per gruppi, bambini ed anziani. Al suo interno troviamo anche un fornitissimo book shop tematico con centinaia di pubblicazioni, un video con immagini reali girate durante la Prima Guerra Mondiale ed un accogliente bar/shop."}
{"id": "1939420", "revid": "76963", "url": "https://it.wikipedia.org/wiki?curid=1939420", "title": "Charles Previn", "text": "Premi e riconoscimenti.\nNel 1938, vinse l'Oscar alla migliore colonna sonora per \"Cento uomini e una ragazza\".\nOttenne sei nomination: nel 1939 per \"Pazza per la musica\"; l'anno seguente per \"Il primo bacio\"; nel 1941 per \"Parata di primavera\" e nel 1942 per \"Gianni e Pinotto reclute\".\nHans J. Salter e Charles Previn ottennero la candidatura all'Oscar alla migliore colonna sonora del 1943 (sezione Musical) per le musiche del film del 1942 \"La prima \u00e8 stata Eva\". L'ultima nomination Previn la ottenne nel 1945 con \"\u00c8 fuggita una stella\"."}
{"id": "1939421", "revid": "287204", "url": "https://it.wikipedia.org/wiki?curid=1939421", "title": "Luigi Castiglione", "text": "Biografia.\nCarriera nei dilettanti.\nCampione italiano dilettanti dei pesi minimosca a Pesaro nel 1984 e dei pesi mosca a Messina nel 1986. Nel 1985 vinse la medaglia di bronzo nei minimosca ai Campionati del mondo juniores di Bucarest. Fu poi vicecampione europeo dei minimosca a G\u00f6teborg nel 1991 e rappresent\u00f2 l'Italia alle Olimpiadi di Barcellona del 1992, dove fu eliminato al primo turno nei minimosca dal coreano Cho Dong Bum per 8:2.\nCarriera nei professionisti.\nPugile professionista dal 1993. Conquist\u00f2 il titolo italiano dei mosca il 17 febbraio 1995, battendo ai punti Mercurio Claramitario. Lo difese vittoriosamente tre volte: due contro lo stesso Claramitario e una volta contro il sardo Poddighe.\nCastiglione fall\u00ec un primo tentativo di conquistare il titolo mondiale WBU dei mosca, nel 1996, perdendo ai punti a San Mango d'Aquino contro il thailandese Sornpichai Kratingdaenggym. \nSi rifece l'anno seguente conquistando quello WBU dei supermosca, a Grosseto, battendo ai punti il brasiliano Giovanni Andrade. Difese il titolo mondiale, vincendo sempre ai punti in 12 riprese, ad Aulla contro Suvatchai Chalermsri e a San Severo contro il sudafricano Abbey Mnisi e il trentaseienne argentino Jos\u00e9 Humberto Lagos. \nPerse il titolo ai punti il 1\u00ba agosto 1998 a San Benedetto del Tronto contro il Sudafricano Mzukisi Sikali. Lo riconquist\u00f2 - sempre ai punti - nella rivincita allestita l'anno seguente, a San Severo. \nIl 6 ottobre 2000 combatt\u00e9 il primo match all'estero, a Comune di N\u00e6stved (Danimarca) dove conquist\u00f2 il titolo europeo dei pesi gallo, battendo il campione locale Jesper Jensen. Lo perse a Parigi il 6 marzo successivo dai pugni del francese Fabien Guillerme.\nDopo un ultimo vittorioso incontro contro lo slovacco Peter Feher, nel settembre 2002, a trentacinque anni, appese i guantoni al chiodo."}
{"id": "1939425", "revid": "76963", "url": "https://it.wikipedia.org/wiki?curid=1939425", "title": "Richard Hageman", "text": "Nel 1937 avviene la prima rappresentazione nel Metropolitan Opera House di New York di \"Caponsacchi\", opera in 1 prologo, 3 atti ed 1 epilogo di sua composizione, libretto di Arthur Frederick Goodrich diretta dal compositore con Lawrence Tibbett."}
{"id": "1939427", "revid": "28406", "url": "https://it.wikipedia.org/wiki?curid=1939427", "title": "Isacco di Cipro", "text": ""}
{"id": "1939428", "revid": "129019", "url": "https://it.wikipedia.org/wiki?curid=1939428", "title": "Quadrat d'Or", "text": "Il Quadrat d'Or (in spagnolo non ufficiale \"Cuadrado d'Oro\", tradotto in italiano \"Quadrato d'Oro\") \u00e8 un'area situata nel quartiere dell'Eixample a Barcellona, dove c'\u00e8 la maggiore concentrazione di edifici dell'architettura modernista.\nIl Quadrat d'or \u00e8 delimitato a nord dall'Avinguda Diagonal, a sud dalle Rondas, a est dal \"Passeig de Saint Joan\" e a ovest dal \"Carrer Muntaner\".\nTra i 150 edifici modernisti racchiusi in quest'area, considerata un museo a cielo aperto, si trovano Casa Mil\u00e0 (detta anche \"La Pedrera\"), Casa Batll\u00f3 e Casa Amatller."}
{"id": "1939429", "revid": "438678", "url": "https://it.wikipedia.org/wiki?curid=1939429", "title": "Il castello maledetto (film 1963)", "text": "Il castello maledetto (\"The Old Dark House\") \u00e8 un film del 1963 diretto da William Castle.\n\u00c8 il remake dell'omonimo film del 1932 diretto da James Whale con Boris Karloff.\nTrama.\nUn giovane accetta l'invito di visitare la dimora dei Femm, in Galles.\nPresto capir\u00e0 che tra i familiari c'\u00e8 qualcosa che non va e scoprir\u00e0 che sono dei pericolosi omicidi.\nProduzione.\nLe riprese avvennero tra il 14 maggio e il 22 giugno 1962.\nLe scene esterne al castello vennero filmate presso il maniero vittoriano di \nOakley Court, in Windsor Road, a Oakley Green (Windsor, Berkshire), utilizzato successivamente anche in altre pellicole come \"La casa degli orrori nel parco\" (1973) e \"Rocky Horror Picture Show\" (1975).\nLa scena in cui Tom parcheggia l'auto fuori dal Mayfair Casin\u00f2 venne realizzata in Cheyne Walk, a Chelsea (Londra); altre scene vennero realizzate presso The Embankment, lungo la riva nord del Tamigi a Londra.\nLe scene interne vennero girate presso i Bray Studios, in Down Place, sempre a Oakley Green.\nSebbene filmato con negativo a colori, il film venne distribuito in bianco e nero.\nA Boris Karloff, che interpret\u00f2 il sinistro maggiordomo Morgan nel film omonimo del 1932, venne offerto un ruolo anche in questo, ma lo rifiut\u00f2 perch\u00e9 non gradiva la sceneggiatura, considerandola troppo distorta, diretta pi\u00f9 sul genere commedia anzich\u00e9 all'orrore.\nDistribuzione.\nIl film ebbe la sua prima assoluta il 30 ottobre 1963; venne distribuito nelle sale cinematografiche statunitensi dalla Columbia Pictures il 31 ottobre.\nIn Gran Bretagna arriv\u00f2 al cinema il 16 settembre 1966 (Columbia Pictures Corporation).\nNon si conoscono dettagli sulla data di distribuzione nei cinema italiani."}
{"id": "1939430", "revid": "105464108", "url": "https://it.wikipedia.org/wiki?curid=1939430", "title": "Rischi derivanti da interferenze", "text": "I rischi derivanti da interferenze, nella disciplina della sicurezza sul lavoro, sono i rischi per la salute e l'integrit\u00e0 fisica dei lavoratori derivanti dall'intervento di una ditta esterna nell'unit\u00e0 produttiva, dovuti al contatto possibile con macchinari, sostanze ed altre fonti di pericolo o dal concomitante operare delle maestranze.\nGeneralmente, tali condizioni di rischio si verificano durante gli interventi estemporanei di manutenzione a macchinari, impianti o infrastrutture varie, in occasione dei quali gli addetti delle ditte appaltatrici vengono a contatto con i rischi aziendali propri dell'unit\u00e0 produttiva nella quale sono chiamati ad operare.\nAllo scopo di valutare ed eliminare tali pericoli per i lavoratori, l'art. 26 del D.Lgs. 81/2008 stabilisce che l'azienda committente \u00e8 tenuta contattare la ditta scelta per l'intervento, allo scopo di concordare e compilare un documento per la pianificazione dei rischi da interferenza, meglio conosciuto come DUVRI."}
{"id": "1939431", "revid": "76963", "url": "https://it.wikipedia.org/wiki?curid=1939431", "title": "William Franke Harling", "text": ""}
{"id": "1939433", "revid": "446353", "url": "https://it.wikipedia.org/wiki?curid=1939433", "title": "Classe Fugas I/IV", "text": "Le classe Fugas (progetto 3 Tral secondo la classificazione russa) erano dragamine costieri di costruzione sovietica entrate in servizio tra il 1935 ed il 1941. Si trattava di una classe decisamente numerosa, che comprendeva ben quaranta unit\u00e0. Queste navi avevano, in generale, buone caratteristiche nautiche. Inoltre, ulteriori quattro esemplari furono completati come motovedette: tale versione ricevette il nome di classe Zemchug.\nIl servizio.\nLe Fugas vennero schierate nella Flotta del Baltico e nella Flotta del Mar Nero, e presero parte alla seconda guerra mondiale. Undici esemplari furono affondati durante il conflitto.\nDurante la guerra, l'armamento venne potenziato con l'aggiunta di alcuni cannoni da 37mm (uno o tre) ed un paio di mitragliare da 12,7mm.\nVersioni.\nOltre alla gi\u00e0 citata classe Zemchug, furono realizzate anche altre versioni delle Fugas, oltre a quella base, identificate da altri numeri di progetto."}
{"id": "1939437", "revid": "104066", "url": "https://it.wikipedia.org/wiki?curid=1939437", "title": "Hasan pasci\u00e0", "text": ""}
{"id": "1939438", "revid": "481666", "url": "https://it.wikipedia.org/wiki?curid=1939438", "title": "John Leipold", "text": ""}
{"id": "1939445", "revid": "767487", "url": "https://it.wikipedia.org/wiki?curid=1939445", "title": "Classe Zemchug", "text": "Le classe Zhemchug (progetto 43 secondo la classificazione russa) erano delle motovedette fabbricate in Unione Sovietica tra il 1934 ed il 1937. Conosciute anche come classe Brilliant, dal punto di vista tecnico, il progetto era il medesimo dei dragamine classe Fugas, anche se private delle attrezzature specifiche per il dragaggio.\nIl servizio.\nNe furono realizzate complessivamente quattro esemplari, entrati in servizio con il Dipartimento della Guardia Frontiera nell'Artico. Durante la seconda guerra mondiale, vennero modificate con l'installazione di ulteriori tre cannoni da 37mm.\nDue esemplari andarono perduti durante le ostilit\u00e0."}
{"id": "1939447", "revid": "729019", "url": "https://it.wikipedia.org/wiki?curid=1939447", "title": "Leo Shuken", "text": ""}
