{"id": "1905907", "revid": "1543377", "url": "https://it.wikipedia.org/wiki?curid=1905907", "title": "Search and Destroy (Thirty Seconds to Mars)", "text": "Search and Destroy \u00e8 un singolo promozionale dei Thirty Seconds to Mars, estratto dal terzo album in studio della band \"This Is War\" il 25 ottobre 2010. \u00c8 stato pubblicato solo in alcuni Stati europei."}
{"id": "1905910", "revid": "1568601", "url": "https://it.wikipedia.org/wiki?curid=1905910", "title": "Ob\u0161\u010dij Syrt", "text": "L'Ob\u0161\u010dij Syrt (in cirillico russo \u041e\u0431\u0449\u0438\u0439 \u0421\u044b\u0440\u0442) \u00e8 una catena di deboli rilievi collinari estesa nella estrema parte sudorientale della Russia europea e nel Kazakistan nordoccidentale; raggiunge una quota massima di 405 metri s.l.m. nella sua estrema sezione orientale.\nSi allunga con andamento sinuoso in senso ovest-sudovest - est-nordest per circa 500\u00a0km, interessando i territori degli \"oblast\"' russi di Saratov, Samara e Orenburg e della Regione del Kazakistan Occidentale; si salda a nord con le estreme propaggini meridionali degli Urali, mentre il corso del fiume Ural la costeggia a sud per buona parte della lunghezza. Dal punto di vista geologico, i rilievi sono costituiti da sedimentiti (prevalentemente argilliti) di et\u00e0 paleozoica (permiano) e mesozoica.\nI rilievi dell'Ob\u0161\u010dij Syrt, pur con le loro modeste altezze, rappresentano un'importante linea spartiacque fra i bacini idrografici dei fiumi Volga e Ural; hanno le loro sorgenti qui i fiumi \"Samara\", \"Buzuluk\", \"Bol'\u0161oj Irgiz\", \"Kamelik\", tutti compresi nel bacino del Volga, mentre i tributari dell'Ural sono di dimensioni molto meno rilevanti a causa della vicinanza del corso del fiume stesso.\nLa vegetazione predominante \u00e8 la steppa, a causa del clima continentale e piuttosto arido; sul versante settentrionale fa in certi punti la sua comparsa la foresta decidua di latifoglie. Il popolamento dell'intera regione \u00e8 scarso, soprattutto lungo il versante meridionale e occidentale: non esistono grosse citt\u00e0 e gli unici centri urbani di rilievo sono situati ai margini: \"Orenburg\", all'estremit\u00e0 orientale, e \"Oral\" (\"Ural'sk\" in russo), lungo il bordo meridionale.\nIl secondo termine del nome, \"syrt\", deriva dal turco, e ha il significato di \"altopiano piatto\"."}
{"id": "1905913", "revid": "913245", "url": "https://it.wikipedia.org/wiki?curid=1905913", "title": "Yargelis Savigne", "text": "Biografia.\nSi fa notare per la prima volta fuori dai confini cubani ai Giochi panamericani del 2003, dove vince il bronzo nel lungo.\nIl suo primo successo internazionale lo ottiene da ventenne ai Mondiali di Helsinki 2005 dove nel lungo ottiene un quarto posto (6,69\u00a0m, a 7 centimetri dal podio) e nel triplo una sorprendente medaglia d'argento (14,82\u00a0m).\nNel 2007, dopo l'oro nel triplo e il bronzo nel lungo ai Giochi panamericani di Rio de Janeiro, arriva la consacrazione internazionale ai Mondiali di \u014csaka. Con il primato personale di 15,28\u00a0m (miglior misura 2007, a un centimetro dal record nazionale e continentale) vince la medaglia d'oro di salto triplo battendo Tat'jana Lebedeva (15,07\u00a0m) e Hrysopiy\u00ed Devetz\u00ed (15,04\u00a0m).\nInaugura la stagione 2008 vincendo i Mondiali indoor di Valencia superando all'ultimo turno di salto la greca Devetz\u00ed con una misura di 15,05\u00a0m (primato personale indoor). Il 17 agosto dello stesso anno ai Giochi olimpici di Pechino ottiene solo un quinto posto (con 15,05\u00a0m) in una finale di altissimo livello.\nAi Mondiali di Berlino nel 2009 ritorna sul podio pi\u00f9 alto nella gara di salto triplo, conquistando l'oro con la misura di 14,95\u00a0m.\nIl suo allenatore \u00e8 Mil\u00e0n Matos, lo stesso che ha allenato il campione del salto in lungo Iv\u00e1n Pedroso."}
{"id": "1905914", "revid": "726373", "url": "https://it.wikipedia.org/wiki?curid=1905914", "title": "Giovanni Maria Cornoldi", "text": "Biografia.\nNato a Venezia, entr\u00f2 nella Compagnia di Ges\u00f9 nel 1840. Divenne poi insegnante di filosofia a Bressanone e Padova per molti anni. Dal 1880 fino alla sua morte fu membro della redazione di \"Civilt\u00e0 Cattolica\" e predicatore in molte chiese.\nMor\u00ec a Roma di polmonite il 18 gennaio 1892.\nLe pubblicazioni.\nFu grande conoscitore di san Tommaso d'Aquino, e scrisse molte opere per commentarne la dottrina. Le sue \"Lezioni di Filosofia\" 1872 vennero tradotte in latino dal Cardinale Agostini sotto il titolo di \"Institutiones Philosophic\u00e6 ad mentem divi Thom\u00e6; Aquinatis\". \nOltre alle sue numerose opere filosofiche pubblic\u00f2 un commento alla \"Divina Commedia\" di Dante, interpretandola secondo la filosofia e la teologia. Ha fondato l'accademia di Bologna dedicata a san Tommaso d'Aquino, e a Roma fond\u00f2 due periodici, \"La Scienza Italiana\" nel 1876 \u2013 poi confluito ne \"La Scuola Cattolica\" \u2013 e il giornale \"Accademia di S. Tommaso\" nel 1881."}
{"id": "1905916", "revid": "125070020", "url": "https://it.wikipedia.org/wiki?curid=1905916", "title": "Mazzarino (famiglia)", "text": " \nLa Casata di Mazzarino fu una famiglia nobile siciliana. Questo casato \u00e8 particolarmente noto per aver dato i natali al potente cardinale Giulio Mazzarino, ministro di Stato di Francia, nonch\u00e8 figura centrale nell'educazione del giovane \"Re Sole\".\nStoria.\nFiladelfo Mugnos fa derivare la casata dei Mazzarino dalla Reale Casa Normanna di Sicilia sempre vissuti col dominio della terra di Mazzarino, infatti nel 1090 il Gran Conte Ruggero I di Sicilia concesse questa terra a \"Enrico\", fratello della terza moglie Adelaide del Vasto, marchese di Lombardia, il quale nel 1130 fece costruire nella sua terra una chiesetta. Ad Enrico successe \"Simone\", e quindi \"Manfredi\", barone di Mongiolino; a questi successe \"Giovanni\" che per primo fu chiamato Mazzarino dal nome del possesso.\nI suoi membri furono sempre fedeli agli Aragonesi riportando molti onori, fra essi:\nLa famiglia quindi si estinse nella nobile famiglia Mancini, per il matrimonio di Girolama Mazzarini con il barone Lorenzo Mancini: da loro derivarono i duchi di Nevers e di Rethel."}
{"id": "1905919", "revid": "287204", "url": "https://it.wikipedia.org/wiki?curid=1905919", "title": "Robur Tiboni Urbino Volley", "text": "La Robur Tiboni Urbino Volley \u00e8 stata una societ\u00e0 pallavolistica femminile italiana con sede ad Urbino.\nStoria.\nEspressione della polisportiva Robur Tiboni, il club partecip\u00f2 per la prima volta a campionati della FIPAV nel 1990, partendo dalla Serie C; nel 1994 approd\u00f2 in Serie B2.\nVinta la B1, nel 2002, il club marchigiano prese parte per la prima volta ad un campionato di Serie A2 nella stagione 2002-03. Alla retrocessione in Serie B1 al termine della stagione 2003-04 segu\u00ec un pronto ritorno in seconda serie nell'annata 2005-06 grazie al ripescaggio. Dopo diverse stagioni di militanza consecutive in Serie A2, anche in seguito al ripescaggio di cui godette dopo aver concluso all'ultimo posto in classifica il torneo 2006-07, nella stagione 2009-10 fa il suo esordio in Serie A1, tramine l'acquisto del diritto di partecipazione dalla Pallavolo Cesena: nella sua prima annata in massima serie la squadra risulter\u00e0 essere la sorpresa del campionato, conquistando il quinto posto ed accendendo alle competizioni europee.\nNella stagione 2010-11 vince il suo primo trofeo, ossia la Coppa CEV, battendo in finale la Dinamo Krasnodar; nella stagione 2011-12, dopo aver chiuso la \"regular season\" al terzo posto ed essere stata eliminata nelle semifinali dei play-off scudetto, guadagna la partecipazione alla prima Champions League nell'edizione 2012-13, dove per\u00f2 esce gi\u00e0 alla fase a gironi. Nella stagione 2014-15, a seguito dell'ultimo posto in classifica, retrocede in Serie A2; in seguito la societ\u00e0 cessa di esistere."}
{"id": "1905924", "revid": "121622961", "url": "https://it.wikipedia.org/wiki?curid=1905924", "title": "Cor\u00ecma", "text": "Cor\u00ecma \u00e8 una societ\u00e0 italiana produttrice di programmi televisivi creata da Marina Donato, vedova di Corrado Mantoni, e da Massimiliano Lancellotti. Nata nel 2007 la societ\u00e0 \u00e8 impegnata nella realizzazione di programmi di intrattenimento, variet\u00e0, game show e talk show per i principali network televisivi italiani. Dal 2015 si occupa anche di Casting, e Pubblico TV.\nStoria.\nCor\u00ecma \u00e8 l'acronimo usato inizialmente dai fratelli Corrado, conduttore e autore radiotelevisivo, e Riccardo Mantoni (regista radiofonico e autore radiofonico e televisivo).\nCorrado, non appena raggiunse la popolarit\u00e0, us\u00f2 lo pseudonimo come identificativo personale, mentre Riccardo firmava i programmi col cognome.\n\"La Corrida\", la trasmissione inventata dagli stessi fratelli Mantoni, \u00e8 prodotta da questa societ\u00e0.\nDall'8 settembre 2008 il programma \"Forum\" \u00e8 prodotto insieme a RTI da Cor\u00ecma.\nNel 2008 Marina Donato, insieme al suo socio Massimiliano Lancellotti, acquis\u00ec i diritti della trasmissione Rai \"Portobello\" (condotta in passato da Enzo Tortora). Nel 2018 cede per un periodo i diritti del programma alla societ\u00e0 Magnolia per produrre il programma su Rai 1, come aveva gi\u00e0 fatto per la nuova edizione de \"La Corrida\"."}
{"id": "1905931", "revid": "1310927", "url": "https://it.wikipedia.org/wiki?curid=1905931", "title": "A Profesionalna Futbolna Grupa 2007-2008", "text": "L'edizione 2007-2008 della A Profesionalna Futbolna Grupa vide la vittoria finale del CSKA Sofia.\nCapocannoniere del torneo fu Georgi Hristov (Botev Plovdiv), con 21 reti."}
{"id": "1905943", "revid": "599013", "url": "https://it.wikipedia.org/wiki?curid=1905943", "title": "Hpc", "text": ""}
{"id": "1905944", "revid": "1305772", "url": "https://it.wikipedia.org/wiki?curid=1905944", "title": "SimAnimals", "text": "SimAnimals \u00e8 un videogioco di simulazione di vita reale pubblicato dalla Electronic Arts. Il videogioco \u00e8 per la nintendo Wii e il Nintendo DS.\nModalit\u00e0 di gioco.\nNel gioco, il giocatore ha lo stesso ruolo dei The Sims. Il giocatore pu\u00f2 manipolare 60 tipi di animali e pu\u00f2 creare il loro habitat naturale. Gli animali evolvono personalit\u00e0 che dipendono su come il giocatore li tratta (o maltratta).\nIl giocatore pu\u00f2 usare gli animali per completare sfide e obiettivi, scoprire nuovi segreti, sbloccare nuove aree nella foresta e trovare altri animali selvaggi, con abilit\u00e0 speciali.\nIn multigiocatore, il giocatore pu\u00f2 invitare fino a 3 altri giocatori per farli entrare nella propria foresta."}
{"id": "1905946", "revid": "1762097", "url": "https://it.wikipedia.org/wiki?curid=1905946", "title": "Hakken", "text": "La parola \"Hakken\" nasce dallo slang olandese ed \u00e8 usata per indicare uno stile di ballo tipico della musica Hardcore e Gabber.\nLa diffusione \u00e8 avvenuta attraverso lo slogan \"hakk\u00fbh!\" ideato dall'artista \"Stefan Andr\u00e9 Sweet\" conosciuto con il nome d'arte Dark Raver e con l'utilizzo del termine in varie canzoni del genere:\nIl tipo di danza che si intende denominare, si svilupp\u00f2 nella scena rave Olandese all'inizio degli anni '90, in particolare nella zona di Den Haag (L'Aia).\n\u00c8 caratterizzata da una serie di movimenti veloci e a scatti delle gambe che, muovendosi avanti, indietro e lateralmente, seguono il ritmo principale scandito dalla grancassa.\nI passi si susseguono ad ogni battere di cassa senza pause, mentre le braccia hanno un ruolo meno importante rispetto alle gambe e seguono altri elementi della canzone."}
{"id": "1905950", "revid": "122315", "url": "https://it.wikipedia.org/wiki?curid=1905950", "title": "Pitecidi", "text": ""}
{"id": "1905952", "revid": "125841677", "url": "https://it.wikipedia.org/wiki?curid=1905952", "title": "Personaggi di Friends", "text": "Questa voce contiene un elenco dei personaggi presenti nella sitcom Friends.\nPersonaggi principali.\nRachel Green.\nAppare, soprattutto nei primi episodi, come una ragazza molto agiata e viziata, incapace di eseguire semplici mansioni. Per voglia di indipendenza e necessit\u00e0 lavorer\u00e0 come cameriera nel bar frequentato sia da lei che dai suoi amici, il \"Central Perk\". Amante della moda, riuscir\u00e0 poi a fondere questa sua passione con un lavoro ben retribuito prima da Bloomingdale's e in seguito da Ralph Lauren. Durante la seconda stagione ha un'importante storia con Ross, che era segretamente innamorato di lei dal liceo. Nella terza stagione chiede un periodo di riflessione a Ross, che si era mostrato ultimamente troppo geloso nei suoi confronti, e dopo aver scoperto che \u00e8 andato a letto con un'altra lo lascia, rimanendo furiosa con lui per tutto il resto della serie.\nNella quarta, mentre Ross sta per sposarsi con Emily, Rachel si accorge grazie a Phoebe di essere ancora innamorata di lui. Al termine della quinta stagione, si sposano a Las Vegas dopo una colossale sbronza, e Ross non vuole l'annullamento in quanto sarebbe il suo terzo divorzio; riescono comunque a mettersi d'accordo e ad arrivare all'annullamento. Nella nona stagione Rachel e Ross hanno una bambina di nome Emma, concepita in una singola notte di passione, ma continuano a rimanere solo buoni amici. Nella decima stagione Rachel trova lavoro e si deve trasferire a Parigi; i due si congedano con un'altra notte insieme, che fa accorgere a Ross di amarla ancora. Riesce a fermarla in aeroporto e si rimettono insieme.\nFamiglia.\nLeonard Green (Ron Leibman) e Sandra Green (Marlo Thomas) sono i genitori di Rachel. Probabilmente lei lo spos\u00f2 per soldi, infatti in un episodio Sandra dice a Rachel: \"tu non hai sposato il tuo Barry, ma io ho sposato il mio\". Barry doveva infatti essere per Rachel anche fonte economica, in quanto \u00e8 un dentista molto ricco (Leonard \u00e8 anch'egli un chirurgo molto ricco). Leonard e Sandra hanno anche altre due figlie, Amy (Christina Applegate) e Jill (Reese Witherspoon), ma dicono di essere orgogliosi solo di Rachel, che si \u00e8 resa indipendente e si \u00e8 guadagnata da vivere da sola.\nMonica Geller.\nSorella di Ross, appare come una maniaca dell'ordine e della pulizia, incline alla competizione ed ostile alla sconfitta. Da adulta \u00e8 una ragazza filiforme, ma da adolescente era obesa; la sua passione culinaria l'ha resa adesso una cuoca apprezzata, al punto da divenire Chef del ristorante \"Alessandro's\", un ristorante italiano a cui inizialmente attribuisce una pesante critica.\nNel corso della serie ha due storie importanti: con Richard Burke (interpretato da Tom Selleck), un affascinante oculista di vent'anni pi\u00f9 vecchio, amico di famiglia, e con Chandler Bing, che comincia semplicemente come un divertimento, quando sono tutti a Londra per il matrimonio di Ross con Emily, ma che diventa qualcosa di serio quando i due scoprono di amarsi. Nella settima stagione i due si sposeranno dopo due anni di relazione. Purtroppo non riescono ad avere figli (l'utero di lei \u00e8 \"un ambiente ostile\"), quindi nella decima stagione riusciranno ad adottare un figlio da Erika, una giovane donna proveniente dall'Ohio, ma scopriranno solo al momento del parto che in realt\u00e0 Erika era incinta di due gemelli, un maschio e una femmina. Li terranno entrambi e andranno a vivere in una casa fuori citt\u00e0, causando lo sconforto degli altri.\nPhoebe Buffay.\nViene, spesso forzatamente ai limiti della credibilit\u00e0, rappresentata come una persona completamente fuori dagli schemi. Vegetariana, segnata da una infanzia drammatica con madre suicida in cui viveva per strada, lavora come massaggiatrice e si diletta a cantare canzoni \"non-sense\" accompagnata dalla chitarra nel \"Central Perk\", il bar frequentato spesso dai sei amici. A volte crede di essere sensitiva; ha una sorella gemella, Ursula, con cui non ha nessun rapporto. \u00c8 sempre alla ricerca delle sue origini, in quanto non ha mai conosciuto la vera identit\u00e0 del padre, che riuscir\u00e0 a incontrare al funerale della adorata nonna.\nNella seconda stagione trova il fratellastro di padre, Frank Junior, e pi\u00f9 avanti far\u00e0 da madre surrogata per lui ed Alice, sua moglie (situazione forzata dalla vera gravidanza dell'attrice, Lisa Kudrow): a loro far\u00e0 avere tre gemelli, Frank Junior Junior, Leslie e Chandler (che inizialmente si pensava fosse un maschio ma alla fine \u00e8 una femmina).\nNella quarta stagione conosce la sua vera madre, Phoebe Abbott, la migliore amica del padre e di quella che credeva la sua madre naturale. Nella decima stagione si sposa con Mike Hannigan.\nFamiglia.\nPhoebe ha un passato tanto bizzarro quanto triste: \u00e8 figlia biologica di Phoebe Abbott (Teri Garr), che ebbe anche Ursula, gemella della ragazza (Lisa Kudrow). Le due bambine vennero abbandonate dalla madre all'amica Lily (che fino alla quarta stagione Phoebe crede essere la sua vera madre), il cui marito Frank Buffay (Bob Balaban), era il padre naturale. In seguito Frank abbandon\u00f2 la famiglia, e Lily si suicid\u00f2 quando le ragazze avevano 15 anni. Le due ragazze finirono in mezzo a una strada e non andando molto d'accordo fra di loro, finirono per separarsi. Inizialmente Phoebe vive con Monica, poi con sua nonna Frances, che le nasconde l'identit\u00e0 dei genitori. Phoebe sar\u00e0 costretta a ricomporre il suo albero genealogico a poco a poco con l'aiuto dei suoi amici. Il parente a cui \u00e8 pi\u00f9 affezionata \u00e8 sicuramente il suo fratellastro Frank Buffay Jr. (Giovanni Ribisi) (figlio di Frank Buffay e della sua seconda moglie), che conosce nella seconda stagione. Frank si innamora di una donna molto pi\u00f9 grande di lui, Alice, che per la sua anziana et\u00e0 non pu\u00f2 pi\u00f9 avere bambini. Perci\u00f2 Phoebe decide di fare da mamma in affitto ai due per partorire i loro figli: Frank Jr. Jr., Leslie e Chandler.\nJoey Tribbiani.\n\u00c8 uno pseudo-attore di \"soap opera\" e spot pubblicitari, dalla fame proverbiale; \u00e8 caratterizzato da una ottusit\u00e0 surreale, che porta spesso nel telefilm a gag esilaranti. Ha parecchio successo con le donne, ma le sue relazioni sono sempre senza un serio coinvolgimento sentimentale. \u00c8 di origini italiane.\nNell'ottava stagione si prende una cotta non corrisposta per Rachel. I due si mettono insieme nella decima stagione, quando stavolta \u00e8 Rachel ad avere una cotta per lui, ma si lasciano subito dopo perch\u00e9 si accorgono di essere troppo amici.\nFamiglia.\nJoseph Tribbiani Sr (Robert Costanzo) e Gloria Tribbiani (Brenda Vaccaro) sono i genitori di Joey. Joey \u00e8 molto affezionato alla sua famiglia e alla sua provenienza, l'Italia. Joey appare spesso come un tradizionalista, come quando esige che una sua sorella Dina (Marla Sokoloff) incinta sposi il padre del bambino (nonostante venga fermato da Rachel). In un episodio si scopre che suo padre tradisce la moglie e Joey lo fa sapere alla madre, che per\u00f2 sa gi\u00e0 tutto e accetta la cosa. Joey ha inoltre ben sette sorelle: Gina, Tina, Dina, Mary-Angela, Mary-Therese, Veronica e Cookie. Appaiono tutte insieme in un episodio in cui Chandler, ubriaco, bacia una di loro, ma al mattino seguente non ricorda quale delle sette. Le sorelle, infatti, risultano tutte molto simili: alte, belle, con i capelli lunghi e bruni. Nello spin-off \"Joey\", lui va a vivere da sua sorella Gina (Drea de Matteo), a Los Angeles.\nChandler Bing.\nAmico di Ross dal college, \u00e8 il personaggio dalle battute pi\u00f9 ciniche e sarcastiche; lavora nel suo grigio mondo di consulenti ed analisti. Odia il giorno del Ringraziamento a causa dei genitori che gli parlarono del loro divorzio proprio in quel giorno, quando lui era ancora piccolo; il suo carattere \u00e8 segnato dal padre transessuale e gestore di un locale di spogliarelli per gay a Las Vegas e vive in conflittualit\u00e0 con la madre che \u00e8 scrittrice di romanzi a sfondo erotico. Ha per pi\u00f9 volte durante le prime stagioni una relazione con Janice, una ragazza che gli altri trovano fastidiosissima, che ricorrer\u00e0 alcune volte anche nelle ultime stagioni, per qualche apparizione sporadica. Nella settima stagione si sposa con Monica Geller. Nella nona stagione per sbaglio accetta di trasferirsi a Tulsa; una volta l\u00e0 capisce di odiare il suo lavoro e cos\u00ec si licenzia, riuscendo alla fine a trovare un lavoro nella pubblicit\u00e0. \n\u00c8 una gag ricorrente che nessuno degli altri personaggi sappia mai che lavoro fa. Sembra comunque che ricoprisse prima di licenziarsi una posizione abbastanza alta nella compagnia, con abbastanza autorit\u00e0, tanto da avere dei sottoposti (che lo odiano).\nFamiglia.\nCharles Bing (Kathleen Turner) e Nora Tyler Bing (Morgan Fairchild) sono i genitori di Chandler. I due divorziarono quando Chandler aveva solo sette anni. Il divorzio segn\u00f2 per sempre il ragazzo che tuttora odia il Giorno del Ringraziamento (durante il quale ne ebbe la notizia) e ha il terrore di diventare gay. Con comicit\u00e0, infatti, viene descritta questa debolezza di Chandler, che lui nasconde con cinismo e sarcasmo. Secondo i suoi amici, infatti, a una prima impressione Chandler apparirebbe come un omosessuale, cosa che non \u00e8 assolutamente vera. La sua paura di diventare gay \u00e8 rafforzata dal fatto che suo padre sia ora un transessuale (il matrimonio fin\u00ec proprio quando Charles rivel\u00f2 di essere gay) e sua madre una scrittrice di libri a sfondo erotico. Vederli insieme crea gag esilaranti in quanto entrambi i genitori sono donne appariscenti e ben fornite. Chandler, sebbene ne sia disgustato e imbarazzato, vuole molto bene a entrambe (anche se spesso con la madre ha avuto dei battibecchi).\nRoss Geller.\nFratello di Monica, \u00e8 un \"geek\", paleontologo, cade in situazioni surreali soprattutto nei rapporti amorosi: la serie inizia con il suo matrimonio appena fallito perch\u00e9 sua moglie Carol, aveva appena scoperto di essere lesbica ed era andata a vivere con la sua nuova ragazza, Susan. Il difficile rapporto \"a tre\" di Ross con Carol e Susan sar\u00e0 un tema ricorrente della serie. Alla fine della prima stagione nasce suo figlio, di nome Ben. Il nome viene suggerito a Susan e Ross da Phoebe, dopo che sono rimasti rinchiusi in uno sgabuzzino.\nInnamorato di Rachel, che era amica di Monica, fin dal liceo, riesce a mettersi con lei all'inizio della seconda stagione. Dopo che lei sar\u00e0 assunta da Bloomingdale's, lui diventer\u00e0 sempre pi\u00f9 geloso, all'apparenza ingiustificatamente, per colpa di un suo collega di lavoro, Mark. Quando Rachel gli chieder\u00e0 una pausa lui, confuso, andr\u00e0 a letto con un'altra ragazza per poi pentirsene, ma lei non riuscir\u00e0 a perdonarlo. Il suo giustificarsi dicendo che \"erano in pausa\" (\"on a break\" nella versione originale) diventer\u00e0 una gag ricorrente.\nDurante la serie collezioner\u00e0 ben tre divorzi: il primo matrimonio fallisce subito prima che inizi la storia, a causa della moglie che scopre di essere lesbica. Il secondo, con l'inglese Emily nella quarta stagione, \u00e8 fallito perch\u00e9 sull'altare ha pronunciato il nome sbagliato e invece di dire Emily ha detto Rachel. Si sposa infine per una terza volta addirittura con Rachel, conseguenza di una sbronza avuta a Las Vegas; i due si mettono d'accordo di annullarlo, ma per un breve periodo Ross eviter\u00e0 di farlo perch\u00e9 si vergognava di arrivare a tre divorzi in soli trent'anni. Nella nona stagione far\u00e0 una figlia con Rachel, Emma. Nella decima stagione si accorge finalmente di amare Rachel e riesce a fermarla prima che lei parta per Parigi, rimettendocisi insieme.\nFamiglia.\nJack Geller (Elliott Gould) e Judy Geller (Christina Pickles) sono i genitori di Monica e Ross. I due fratelli hanno un buon rapporto, ma diventano competitivi quando si tratta dei genitori. Ross infatti \u00e8 sempre il favorito, mentre Monica vive nella costante paura (del tutto fondata) che sua madre la consideri una fallita. Judy, quando va a trovare Monica, la critica spesso sui capelli, sui vestiti, sul trucco e sui ragazzi con cui esce. Il primo vero amore di Monica durante la serie \u00e8 sicuramente Richard, pi\u00f9 vecchio di lei di ventun anni e amico di Jack Geller. Nonostante Jack non fosse d'accordo sulla relazione, sar\u00e0 poi lui a consolare Monica quando i due si lasceranno. La madre, invece, non perde occasione di lamentarsi della figlia: perfino quando le commissiona un rinfresco (Monica \u00e8 una cuoca), tiene delle lasagne surgelate in frigo, nel caso sua figlia faccia una \"monicata\". I due genitori hanno sempre avuto l'impressione che loro figlia non si sarebbe mai sposata, tanto che quando invece Monica dice loro di starsi per sposare con Chandler, Judy dichiara che pensavano che la storia con Chandler non fosse \"cos\u00ec\" importante e che hanno usato i soldi tenuti da parte per un eventuale matrimonio per comprare una casa al mare."}
{"id": "1905956", "revid": "123836071", "url": "https://it.wikipedia.org/wiki?curid=1905956", "title": "Bandiera dell'Ossezia del Sud", "text": "La bandiera dell'Ossezia del Sud \u00e8 un tricolore a bande orizzontali di colore bianco rosso e giallo.\nLa bandiera \u00e8 stata adottata con un articolo della Costituzione adottata il 26 novembre 1990 e confermata dal regolamento sulla bandiera nazionale del 30 marzo 1992.\nI colori simboleggiano: la purezza morale (bianco), il coraggio (rosso), e la ricchezza e prosperit\u00e0 (giallo).\nLa bandiera \u00e8 praticamente identica a quella della Ossezia Settentrionale-Alania; l'unica differenza \u00e8 la tonalit\u00e0 dei colori utilizzati.\nBandiera dell'amministrazione provvisoria dell'Ossezia del Sud.\nLa bandiera dell'amministrazione provvisoria dell'Ossezia meridionale, organo del governo georgiano che si oppone allo stato sud-osseto, \u00e8 simile a quella degli indipendentisti, tranne per lo stemma della regione nel centro della bandiera."}
{"id": "1905961", "revid": "2075278", "url": "https://it.wikipedia.org/wiki?curid=1905961", "title": "De'Longhi", "text": "La De' Longhi S.p.a. \u00e8 un'azienda italiana che opera nel settore della climatizzazione, del riscaldamento e dei prodotti per la cottura, la pulizia, la preparazione di caff\u00e8 e lo stiro. Ha sede a Treviso.\n\u00c8 quotata alla Borsa di Milano nell'indice FTSE Italia Mid Cap.\nStoria.\n\u00c8 stata fondata nel 1902 per la produzione di stufe a legna; solo nel 1974 lancia il primo prodotto con il proprio marchio, il radiatore a olio.\nNegli anni Ottanta inizia la diversificazione della produzione grazie a prodotti di successo come il forno elettrico Sfornatutto e il climatizzatore portatile Pinguino, mentre la produzione di radiatori viene scorporata sotto la controllata DL Radiators. Notevole fu anche il contributo da parte del Team Lotus di Formula 1, che sponsorizz\u00f2 il marchio nel 1986 e 1987.\nNel 1994 grazie all'acquisizione di Climaveneta, De'Longhi entra nel settore del comfort e della climatizzazione. Nel 1995 inoltre viene rilevato l'intero gruppo comasco Micromax-Simac Spa di Beregazzo (CO) sorto dalla fusione delle due ex aziende Simac, azienda nota per i suoi prodotti per la stiratura e la cucina, e Micromax soprattutto per i prodotti da stiro, tra cui uno dei tanti modelli del fortunato sistema di stiratura \"Stirella\".\nNel 2001 la De'Longhi acquisisce con un'Opa amichevole (Offerta pubblica di acquisto) la britannica Kenwood Limited, quotata alla Borsa di Londra e produttrice di elettrodomestici da cucina rilanciandone il marchio.Con l'operazione, del valore di 46 milioni di sterline, il titolo della societ\u00e0 inglese viene tolto dalla Borsa londinese. Sempre nel 2001 si quota alla Borsa di Milano, e risale agli anni duemila la concessione in licenza \u2014 a La Nuova Faro \u2014 della produzione con il proprio brand di riproduzioni giocattolo dei propri prodotti.\nNel 2001 De'Longhi, acquisisce il 100% di un altro marchio storico di piccoli elettrodomestici, la Ariete SpA, azienda di Campi Bisenzio fondata nel 1964 mantenendo e rilanciando il marchio e facendola confluire nella De\u2019Longhi appliances Srl.\nLa societ\u00e0, storicamente grande produttrice di apparecchi per il clima quali caloriferi e condizionatori (tra i pi\u00f9 celebri i climatizzatori portatili della serie \"Pinguino\"), \u00e8 attiva in ogni settore dei piccoli elettrodomestici, specialmente macchine da caff\u00e8 (tra cui alcune per i sistemi della Nestl\u00e9 Nespresso e Nescaf\u00e9 Dolce Gusto) e apparecchi per la cottura dei cibi, ma anche prodotti per la pulizia e il benessere della casa e per la cura del bucato.\nIl 18 aprile 2007 la fabbrica di Treviso, poco dopo le ore 13, sub\u00ec un vasto incendio il cui fumo si diffuse in tutta la citt\u00e0 disperdendo diossine nell'aria.\nIl 2 gennaio 2012, a seguito di uno scorporo da De'Longhi, nasce il gruppo DeLclima, che riunisce le attivit\u00e0 nel campo del riscaldamento e della climatizzazione, ceduto nel 2015 ai giapponesi di Mitsubishi Electric Corporation.\nIl 17 aprile 2012 a seguito di un'operazione economica che vede il versamento di 50 milioni subito e 90 diluiti in 15 anni, pi\u00f9 75 legati al rendimento dei prodotti, la De'Longhi acquisisce da Procter &amp; Gamble lo storico marchio tedesco Braun con perpetuo diritto di sfruttamento dello stesso nei settori degli elettrodomestici e altri prodotti per la casa (ferri da stiro, climatizzatori, frullatori, aspirapolvere ecc.), mentre P&amp;G manterr\u00e0 l'uso esclusivo del marchio nel settore dei rasoi e dell'health care.\nNell'aprile 2017 De'Longhi entra nel settore delle macchine professionali del caff\u00e8 espresso acquisendo per 21 milioni di franchi svizzeri (19,6 milioni di euro) il 40% del gruppo svizzero Eversys, fondato nel 2009 e con sede ad Ardon. L'accordo prevede l'opzione per acquistare l'altro 60% entro il 30 giugno 2021. Operazione effettuata con il versamento di circa cento milioni di euro nel marzo 2021.\nNel febbraio 2018 la societ\u00e0 cede per 7,7 milioni di euro al gruppo cinese H&amp;T il 55% della bellunese NPE, produttrice di controlli elettronici per il mercato degli elettrodomestici e delle auto. Prevista nel 2020 la cessione di un ulteriore 25%.\nAll'inizio del 2020 \u00e8 avviata una profonda riorganizzazione della struttura operativa dell'azienda: la famiglia De'Longhi fa un passo indietro e nuovo amministratore delegato \u00e8 nominato Massimo Garavaglia. Nel novembre 2020 la societ\u00e0 acquisisce per 420 milioni di dollari la californiana Capital Brands, azienda di frullatori con sede a Los Angeles e in portafoglio due marchi iconici nei piccoli elettrodomestici, Magic Bullet e Nutribullet. Dopo l'acquisizione nel passato dei marchi Kenwood e Braun, gli Stati Uniti diventano il primo mercato di riferimento.\nAzionariato.\nNota: La De'Longhi Industrial S.A. \u00e8 gestita da The Long E Trust, che come specificato sul sito della Consob, \u00ab\u00e8 un \"trust\" regolato dalla legge di Jersey del quale Giuseppe De'Longhi \u00e8 il beneficiario. Esso \u00e8 inoltre amministrato da Pirunico Trustees (Jersey) Ltd che gestisce sia il patrimonio che la destinazione dei benefici. Il diritto di voto viene esercitato dal \"trustee\" tenendo conto delle istruzioni impartite dal beneficiario Giuseppe De'Longhi\u00bb.\nDati aggiornati al 3 aprile 2013 secondo comunicazioni Consob.\nDati economici.\nDe'Longhi ha chiuso il 2010 con 1626,3 milioni di euro di ricavi, un debito di 147,6 milioni, un utile di 74,9 milioni ed una posizione finanziaria netta negativa per 4,7 milioni. Il patrimonio netto ammonta a 760,6 milioni. Nel 2016 il fatturato ha toccato 1,845 miliardi di euro, l'utile di 164,7 milioni.\nNel 2017 il fatturato ha toccato 1,97 miliardi con un aumento del 6,8% rispetto al 2016, Ebitda di 309,5 milioni pari al 18,7%, utile di 179,7 milioni (+7,2%).\nNell\u2019esercizio 2020 la societ\u00e0 ha realizzato ricavi per 2,37 miliardi di euro, in aumento del 12,4% rispetto ai 2,11 miliardi ottenuti l\u2019anno precedente; l\u2019utile netto \u00e8 invece stato di 200,1 milioni di euro, risultato che si confronta con i 161 milioni contabilizzati nel 2019."}
{"id": "1905962", "revid": "62004", "url": "https://it.wikipedia.org/wiki?curid=1905962", "title": "Ueli Sutter", "text": "Professionista dal 1973 al 1981, vinse la classifica scalatori al Giro d'Italia 1978.\nCarriera.\nDagli anni cinquanta agli anni settanta, i corridori professionisti svizzeri avevano la possibilit\u00e0 di appartenere a due squadre, una svizzera per partecipare alle corse nazionali ed una estera per le corse del calendario internazionale.\nOttenne solo due successi nella sua carriera da professionista, due corse minori svizzere, la Biel-Magglingen del 1980 e la Embrach del 1976, diversi invece i piazzamenti: tre podi nel Campionato nazionale in linea, terzo nel 1975 e nel 1976 e secondo nel 1977, fu poi decimo al Giro d'Italia 1978, anno in cui vinse anche la classifica scalatori interrompendo un dominio spagnolo che durava da sette anni, e in cui arriv\u00f2 secondo al Giro di Svizzera."}
{"id": "1905967", "revid": "44939", "url": "https://it.wikipedia.org/wiki?curid=1905967", "title": "Ossoglutarato", "text": ""}
{"id": "1905969", "revid": "888254", "url": "https://it.wikipedia.org/wiki?curid=1905969", "title": "Maglie", "text": "Maglie (\"M\u00e0je\" in dialetto salentino; \u039c\u03ac\u1e0d\u1e0d\u03b9\u03b1\u03b9, \"M\u00e0\u1e0d\u1e0die\" o anche \"M\u00e0je\" in griko) \u00e8 un comune italiano di abitanti della provincia di Lecce in Puglia.\nSituato in posizione nodale per il medio-basso Salento, \u00e8 un importante centro industriale ed economico della provincia. Comprende anche la piccola frazione di Morigino.\nGeografia fisica.\nTerritorio.\nIl territorio comunale di Maglie, che si estende nella parte centrale della provincia, circa km a sud del capoluogo, con una superficie di , \u00e8 situato nell'entroterra idruntino, nell'estremit\u00e0 meridionale della pianura salentina, un vasto e uniforme bassopiano del Salento compreso tra i rialti terrazzati delle Murge a nord e le Serre salentine a sud.\nLa morfologia del territorio \u00e8 pianeggiante con un'altezza massima di 105 metri sul livello del mare; il centro abitato, invece, registra un'altitudine che si aggira attorno agli \nConfina a nord con i comuni di Corigliano d'Otranto, Melpignano e Cursi, a est con i comuni di Bagnolo del Salento e Palmariggi, a sud con i comuni di Muro Leccese e Scorrano, a ovest con il comune di Cutrofiano.\nClima.\nDal punto di vista meteorologico Maglie rientra nel territorio del Salento orientale che presenta un clima mediterraneo, con inverni miti ed estati caldo umide. In base alle medie di riferimento, la temperatura media del mese pi\u00f9 freddo, gennaio, si attesta attorno ai , mentre quella del mese pi\u00f9 caldo, agosto, si aggira sui . Le precipitazioni, pi\u00f9 frequenti1 in autunno ed in inverno, si attestano attorno ai di pioggia/anno. La primavera e l'estate sono caratterizzate da lunghi periodi di siccit\u00e0.\nFacendo riferimento alla ventosit\u00e0, i comuni del Salento orientale sono influenzati fortemente dal vento attraverso correnti fredde di origine balcanica, oppure calde di origine africana.\nOrigini del nome.\nIl disegno dello stemma cittadino ha alimentato la leggenda (attribuita a Luigi Tasselli, monaco di Casarano), che la citt\u00e0 abbia avuto origine da tre masserie, denominate San Basilio, Sant'Egidio e San Vito che, unite insieme come le maglie di una catena, avrebbero formato il primo nucleo abitato.\nEmilio Panarese, storico e studioso del posto, richiama invece ed integra precedenti interpretazioni di storici locali dell'ottocento. A suo avviso il nome deriverebbe dal toponimo di origine messapica e quindi illirica, \"mal\", notevolmente diffuso in tutta l'area mediterranea (e non solo nel Salento). Il significato del toponimo, in contrasto con la pianura su cui \u00e8 adagiata la citt\u00e0, ma concorde con la fantasia degli abitanti (che vedevano un monte per ogni piccola sopraelevazione), sarebbe quindi quello di altura, cima o monte. La forma latinizzata \"Malliae\" corrisponderebbe a Mallia, toponimo dell'isola di Siro, nelle Cicladi, e a Malia, antica citt\u00e0 dell'isola di Creta.\nStoria.\nLe prime testimonianze di insediamenti umani sul luogo appartengono all'et\u00e0 del bronzo.\nI primi abitanti furono presumibilmente discendenti delle popolazioni eneolitiche e neolitiche capaci di coltivare, allevare, costruire villaggi e innalzare specchie, dolmen e menhir).\nLa zona ospita numerose testimonianze del megalitico (in contrada Policarita, si erge il dolmen con caratteristiche arcaiche denominato \"Chianca\" ed altri dolmen sono: i due \"Caramauli\" nella localit\u00e0 omonima, \"Canali\" a Muntarrune piccinnu, \"Grotta\", \"Pino\" e \"Specchia\" a San Sidero. Analogamente, abbondano i menhir: \"Calamauri\", \"Crocemuzza\" (o \"Franite\") e \"Sprunu\".\nLa pi\u00f9 importante testimonianza di presenza umana sul posto \u00e8 il giacimento di manufatti nel fondo Catt\u00ece scoperto nel 1980: circa 12.000 strumenti e schegge e 800 reperti di ossa, (compresa una falange umana fossile, probabilmente appartenente ad un uomo di Neanderthal).\nAltre importanti testimonianze sono: una laura basiliana (insediamento monastico dell'VIII al IX secolo) in contrada Fraganite, distrutta nel 1975, e i complessi cimiteriali alto-medievali nel fondo Adamuccio.\nIntorno al IX secolo gli abitanti della zona iniziarono a spostarsi dalle alture che oggi circondano la citt\u00e0 a quella che oggi \u00e8 la zona centro, ricca di acqua poich\u00e9 raggiunta da un corso d'acqua sotterraneo.\nTra il XIII e il XIX secolo il casale di Maglie cominci\u00f2 a svilupparsi intorno al Castello, che ospit\u00f2 i primi feudatari della zona. Il maniero fu presumibilmente costruito al tempo degli Angioini e successivamente rinforzato e ristrutturato da Andriolo Lubello (che fu barone di Maglie sotto il regno di Alfonso I di Aragona).\nLa costruzione rimase pressoch\u00e9 immutata per secoli fino a quando don Ascanio Filomarino (divenuto feudatario del luogo), decise di ammodernarla e ristrutturarla, costruendo una facciata elegante dalle proporzioni armoniose che sostituisse la grave e austera mole della fortezza militare. Tale palazzo fu poi impreziosito con un portale in stile barocco, sormontato dallo scudo araldico dei Capece, succeduti ai Filomarino nel possesso del casale.\nSimboli.\nDescrizione araldica dello stemma:\nLo stemma di Maglie \u00e8 formato da tre anelli dorati su sfondo azzurro, sormontati da una cerchia di mura, con torri d'argento e guardiola in oro.\nNella pi\u00f9 antica rappresentazione ancora visibile dello stemma magliese, scolpita nella pietra leccese al di sopra del portale della Chiesa di Santa Maria della Scala e risalente al 1610, i tre anelli appaiono intrecciati verticalmente. In un'altra esecuzione del 1725, posto alle spalle dell'altare della Chiesa della Madonna Addolorata, le tre maglie sono in posizione capovolta rispetto a quelle dello stemma ufficiale.\nLa prima rappresentazione a colori osservabile dello stemma risale ai primi del '800, dipinta in un affresco nella chiesetta di Sant'Isidoro. Questo stemma \u00e8 particolarmente interessante poich\u00e9 lo scudo, pur mantenendo il campo azzurro tradizionale, \u00e8 racchiuso in una corona di rami di alloro e quercia sostenuti da un tamburo dorato, emblema della famiglia Tamborino. Inoltre ogni anello possiede un colore differente, ovvero verde, argento e nero, con due stendardi incrociati dai medesimi colori alle spalle dello stemma stesso.\nMonumenti e luoghi d'interesse.\nArchitetture religiose.\nParrocchia \"Presentazione del Signore\".\nIl duomo di Maglie, ex Collegiata dell'arcipretura curata del capitolo di Maglie, con diocesi a Otranto, \u00e8 la principale chiesa della citt\u00e0 e mantiene la denominazione alla greca di \"chiesa grande\". Sorge sul luogo di due precedenti edifici, rispettivamente del XIV e XVI secolo. Nonostante la mancanza di fonti e di documenti \u00e8 possibile comunque fissarne la costruzione alla fine del XVIII secolo.\nLa facciata si presenta di grandi proporzioni con un andamento mistilineo. Le estremit\u00e0 laterali prima di flettersi all'indietro, accennano ad un motivo a mezzaluna dove \u00e8 concentrata una sezione decorativa estremamente elaborata.\nL'interno, a croce latina, presenta tre navate con copertura alla leccese ed impostate su solidi pilastri. Di rilevante importanza artistica sono i due altari delle testate del transetto ed il Maggiore, tutti scolpiti in pietra leccese da Emanuele Orfano e dipinti mano. Il Maggiore \u00e8 sormontato dalla statua della \"Madonna della Misericordia\" e da quelle degli apostoli Pietro e Paolo; nel presbiterio sono situati inoltre il coro ligneo a 80 stalli e un organo a canne, tutte opere settecentesche.\nNel braccio destro del transetto vi \u00e8 la cappella del Sacramento, rivestita di marmi policromi, opera del marmoraro napoletano Domenico d'Aloia. Sulle pareti laterali sono conservati due ovali dipinti da Oronzo Tiso: la Madonna col Bambino e San Gaetano di Thiene in uno, e San Francesco da Paola nell'altro. Tra le altre pitture presenti nel Duomo, di un certo rilievo artistico sono:\nSimulacri presenti nel Duomo.\nLa chiesa \u00e8 sede della parrocchia Presentazione del Signore.\nCampanile del Duomo.\nAlto circa 48 metri \u00e8 il pi\u00f9 alto campanile della provincia dopo quello del Duomo di Lecce, e la sua realizzazione risale, molto probabilmente, tra il 1686 e il 1690.\n\u00c8 in pietra leccese a cinque piani, di cui i primi quattro a sezione quadrata composti architettonicamente negli ordini dorico, ionico, corinzio e tuscanico e l'ultimo ottagonale con il cupolino maiolicato con una croce sommitale. Ogni livello \u00e8 sottolineato da una balaustra a giorno, nelle quali le colonnette si alternano a pilastrini con la faccia scolpita con elementi vegetali. Sono attribuiti all'architetto leccese Giuseppe Zimbalo i quattro ordini superiori, dopo un primo intervento basamentale ad opera del veneto Giovanni Larducci.\nChiesa della Madonna delle Grazie.\nLa chiesa della Madonna delle Grazie era nel passato conosciuta come chiesa della Congregazione. La chiesa, in stile barocco, ha una facciata semplice e lineare, quindi lontana dalle forme esuberanti, tipiche del barocco leccese. Costruita nella prima met\u00e0 del XVI secolo, vide, per la sua realizzazione, l'alternarsi di artisti quali Agostino Martinelli e Giulio Cesare Penna. Sul portale, racchiuso tra due colonne tortili, \u00e8 collocata la statua della Vergine col Bambino.\nL'interno presenta un'unica navata, in fondo alla quale \u00e8 collocato l'altare Maggiore realizzato nel 1645 dallo scultore Giovan Donato Chiarello. Rimarchevoli, inoltre, le piccole sculture presenti sopra l'altare raffiguranti l'Incoronazione della Vergine.\nDi particolare interesse sono gli affreschi impressi sulle vele della volta, risalenti al XVII secolo, che raffigurano \"Angeli danzanti e musicanti\" e la \"Cacciata di Adamo ed Eva dal Paradiso Terrestre\". Tra le altre pitture ed opere, meritano una citazione:\nLa chiesa godeva di pregevoli stalli per la congregazione e di una cancellata in ferro battuto posta tra l altare e il resto della chiesa per separare le parti, che per\u00f2 sono andati persi.\nLa chiesa ha subito vari restauri che hanno portato alla modifica della chiesa stessa ma anche alla conservazione. Nei primi del 900 l'altare \"corDeo\" in pietra leccese venne ricoperto e sostituito da uno in marmo in stile neoclassico; la pavimentazione venne sostituita nel 1961. Per mantenere la magnificenza della chiesa, la stessa venne restaurata in varie epoche. I restauri pi\u00f9 significativi vennero attuati per la salvaguardia degli affreschi dopo l incendio degli anni 80,per lo sbiancamento e restauro della facciata. Dal 2005 la chiesa \u00e8 oggetto di numerosi restauri volti a portare la pala e l altare all antico splendore. Recenti indagini hanno rilevato, infatti, che la pala \u00e8 stata ridipinta, modificata e rimaneggiata, mentre l altare \u00e8 stato coperto interamente da una tinta color grigio annullando, cos\u00ec, la bellezza della tinta dorata.\nColonna della Madonna delle Grazie.\nLa Colonna in pietra leccese, a fusto liscio, alta 15 metri venne eretta tra il 1684 e il 1687, committente la Confraternita della Nativit\u00e0 detta anche Congregazione della Madonna delle Grazie. Mancano documenti da cui rilevare il nome dell'artefice, ma la tipologia rispecchia quella della colonna di Sant'Oronzo a Lecce dello Zimbalo. Sul basamento quadrangolare sono collocate ai lati le statue dei quattro protettori di Maglie: San Nicola, Sant'Oronzo, Sant'Antonio da Padova e . In cima, su di un capitello corinzio svetta la statua della Vergine.\nAlla fine del XIX secolo un fulmine danneggi\u00f2 in modo irreparabile la statua e parte del capitello. Fu cos\u00ec che per ben 17 anni la colonna rimase decapitata. Nel 1926 la Confraternita decise di affidare allo scultore magliese Luigi De Pascalis la realizzazione della nuova statua. Il busto della statua seicentesca della Vergine, caduta nel 1900, \u00e8 attualmente collocata nel Largo Madonna delle Grazie. Questa colonna \u00e8 stata resa celebre dallo schizzo del pittore francese Jean Louis Despr\u00e9z (1778) conservato all'Accademia di Belle Arti di Stoccolma, che serv\u00ec come guida per la notevole incisione che lo stesso autore forn\u00ec il 1781 per le pagine del \"Voyage pittoresque, ou description des Royames de Naples et de Sicile\" (Parigi 1771\u20131786), opera dell'abate C. Richard de Saint-Non.\nChiesa-Santuario della Madonna Addolorata.\nLa chiesa della Madonna Addolorata, eretta tra il 1722 ed il 1725, divenne santuario mariano nel 1988.\nLa facciata, slanciata verso l'alto, \u00e8 divisa in due ordini: quello inferiore presenta un portale inquadrato da due colonne e una trabeazione arricchita da due ricci di timpano e da una croce su volute; ai lati due nicchie riccamente ornate sormontate da altrettanti cartigli. Il secondo ordine \u00e8 arricchito da un finestrone centrale su cui \u00e8 posizionato lo stemma cittadino.L'interno, a navata unica, presenta un altare maggiore e sei altari laterali ricavati attraverso un sistema di archi sorretti da colonne con capitello ionico. Vi sono collocati inoltre alcuni pregevoli dipinti di De Simone e Mangionello , un armadio ligneo eseguito nel 1913 dai fratelli Micolano in cui \u00e8 conservata la statua settecentesca in cartapesta dell'Addolorata, opera della locale Scuola d'Arte e Mestieri fondata da Egidio Lanoce, ed ai suoi piedi \u00e8 conservato il corpo del Cristo morto che per\u00f2, a causa delle dimensioni ridotte, non viene portato durante la processione dei misteri.\nA lato della chiesa vi \u00e8 un \"calvario\" in pietra leccese realizzato nel 1964 su progetto del pittore magliese Antonio Montefusco.\nChiesa Santa Maria della Scala.\nLa chiesa di Santa Maria della Scala, sorge in sostituzione di una chiesetta di rito greco. Infatti l'attuale edificio sacro conserva all'interno alcuni elementi architettonici medioevali: un rosone, una finestra e una porta.\nGi\u00e0 nel 1522 aveva il titolo di \"Sainte Marie de la Scala\". Nel 1585 fu concessa ai Francescani conventuali che rimasero a Maglie fino al 1806. Questi ricostruirono la chiesa in vari periodi, secondo le disponibilit\u00e0 economiche, ed \u00e8 per questo che appaiono diversit\u00e0 stilistiche nella struttura. La navata centrale, il presbiterio e il coro furono costruiti nel Seicento, mentre le navate laterali un secolo dopo.\nLa facciata della chiesa, decorata da svariati motivi, \u00e8 del XVIII secolo. Del 1610 \u00e8 il robusto portale.\nL'interno, a tre navate, \u00e8 completamente decorato da stucchi di epoca settecentesca. Imponenti sono gli altari del transetto, rispettivamente dedicati alla Vergine del Rosario e alla Madonna della Scala. \nInteressanti sono la tela dell'Annunciazione e quella di Sant'Antonio da Padova e l'affresco bizantino della Madonna della Scala. Nella chiesa \u00e8 presente il simulacro di San Vincenzo de' Paoli, e deue statue raffiguranti la Madonna Assunta.\nAl magliese Giuseppe Mangionello si deve il ritratto a rilievo marmoreo di Michela Tamborino Frisari, fondatrice dell'ospedale cittadino, posto sull'altare maggiore dove si trova la lapide che custodisce le ossa della benefattrice.\nChiesa (ex parrocchia) di San Antonio Abate.\nLa chiesa di Sant'Antonio Abate \u00e8 una delle pi\u00f9 antiche chiese di Maglie in quanto le sue prime origini risalirebbero alla fine del XIV secolo. Riedificata ex novo nel XV secolo, viene citata per la prima volta in un documento del 1578.\nPresenta un semplice prospetto inquadrato da due paraste e caratterizzato da un finestrone centrale posto in asse con il portale d'ingresso sormontato da una coppia di angeli che reggono lo stemma cittadino. L'interno, a due navate, ha una copertura a stella finemente affrescata. Si conserva la statua di Sant'Antonio Abate e la nicchia contenente la \"ruota degli esposti\", ovvero un meccanismo girevole di forma cilindrica dove venivano lasciati i neonati abbandonati. Durante i recenti lavori di restauro sono emerse alcune sepolture medievali. Nel 1930 venne eretta a sede parrocchiale; tale rimase fino al 1959, anno in cui si consacr\u00f2 la nuova chiesa intitolata al Sacro Cuore di Ges\u00f9\nParrocchia San Antonio Abate (chiesa Sacro Cuore di Ges\u00f9).\nCostruita per sostituire la parrocchia di Sant'Antonio, ormai troppo piccola, la chiesa del Sacro Cuore di Ges\u00f9, sorta intorno agli anni cinquanta del novecento, \u00e8 a una sola navata. Alle spalle dell'altare si trova un mosaico raffigurante l'apparizione del Sacro Cuore a Santa Margherita Maria Alacoque. La facciata \u00e8 caratterizzata da tre portali, uno centrale e due laterali, e da un campanile a fascia che ospita un gran numero di campane predisposte per suonare anche canti liturgici.\nImportanti sono le statue, presenti nella chiesa, raffiguranti Santa Rita da Cascia, San Giuseppe, il Sacro Cuore di Ges\u00f9.\nChiesa Madonna di Costantinopoli.\nLa chiesa della Madonna di Costantinopoli, venne ricostruita nel 1884 sulle rovine della chiesa pi\u00f9 antica. La chiesa fu completata nel 1895. All'interno sono presenti un quadro a rilievo raffigurante la Vergine e la statua di Sant'Antonio di Padova eseguite dal leccese Giuseppe Manzo, ed inoltre le statue dei santi Francesco d'Assisi, Padre Pio da Pietrelcina. E le statue di San Rocco, Santa Teresa di Lisieux.\nNel 1939 venne annesso il convento dei frati Cappuccini.\nChiesa dei Santi Medici Cosma e Damiano.\nLa chiesa dei Santi Medici fu costruita, per devozione di un monaco di Bitonto, fra il 1884 e il 1897. Realizzata in stile neoclassico, tipico della fine dell'Ottocento, presenta una pianta ovale sormontata da una cupola. L'interno ospita, oltre l'altare maggiore, quattro altari laterali. In cartapesta sono le statue dei Santi Cosma e Damiano e di Santa Lucia, quest'ultima realizzata nel 1913. Nella chiesa inoltre \u00e8 presente la statua di San Luigi Gonzaga. Qui vi \u00e8 sede la confraternita del Ss Sacramento.\nBench\u00e9 non siano i protettori, i Santi Medici, sono molto venerati nella cittadina.\nChiesetta di San Martino di Tours o Dell'Annunziata.\nLa chiesa di San Martino di Tours si presenta con una semplice facciata sormontata dallo stemma della Citt\u00e0 di Maglie. All'interno si pu\u00f2 ammirare il quadro che ritrae l`Annunciazione e la preziosa statua in cartapesta raffigurante \"San Martino Elemosiniere a cavallo\", opera di Luigi Guacci autore anche della statua di Maria Santissima Immacolata. Nella chiesetta, recentemente restaurata, sono stati fatti ritrovamenti riconducibili, probabilmente, al periodo medievale. Ulteriore elemento caratterizzante \u00e8 il campanile a una sola campana che mantiene il metodo antico di suonata a corda.\nParrocchia Maria SS.ma Immacolata.\nLa Chiesa e Parrocchia della Madonna Immacolata \u00e8 stata costruita nei primi anni 70 del XX secolo. Sua particolarit\u00e0 \u00e8 la forma esagonale del tamburo della navata centrale, le cui facce interne sono ravvivate da un rosso pompeiano. Alle spalle dell'altare di marmo bianco, un maestoso mosaico raffigurante tre episodi della vita della Vergine Maria (Annunciazione, Assunzione, Immacolata Concezione). Nella Chiesa \u00e8 presente una statua dell'Immacolata che si festeggia il 31 maggio (conclusione mese della Madonna) e l'8 dicembre (l'Immacolata).\nAltre chiese.\nChiesa Madre di San Giovanni Battista.\nLa chiesa matrice, dedicata a San Giovanni Battista, \u00e8 stata eretta nei primi anni del Seicento, forse da Angelo Spalletto, anche se non si hanno notizie certe in merito. \u00c8 la chiesa pi\u00f9 antica che si trova sul territorio di Maglie. \nSulla facciata principale spiccano un portale decorato, due nicchie nella parte bassa e tre finestroni. Sulla sommit\u00e0 una statua.\nL'interno si presenta con una struttura a tre navate suddivise da imponenti colonne finemente decorate nella parte superiore\nDi particolare interesse sono gli altari barocchi, il fonte battesimale seicentesco e la tela raffigurante San Giovanni Battista, attribuita a Luca Giordano. Altre tele raffigurano la Vergine del Carmine, San Nicola con la Nativit\u00e0 e i Santi Medici Cosma e Damiano, il cui altare fu rifatto il 1819 da Vito Circolone.\nAll'interno \u00e8 presenta anche un organo, realizzato dagli organari di Gallipoli Simone e Pietro Khyrcher nella prima met\u00e0 del XVIII secolo, su cui \u00e8 riportato l'emblema del paese: un moretto assiso.\nLa volta, progettata dall'architetto Filippo Bacile di Castiglione d'Otranto ed eseguita dal magliese Carmelo Toma, risale al 1863, anno in cui venne rimosso il soffitto in legno preesistente.\nCimitero monumentale.\nIl cimitero comunale di Maglie reca una serie di cappelle di famiglia realizzate tra la fine del XIX secolo e gli anni venti del XX secolo. Il percorso architettonico comincia dall'eclettismo storico, con campionari che vanno dal neogotico pisano al neorinascimento fiorentino, e tocca i momenti salienti del liberty della scuola di Wagner fino al dec\u00f2 degli anni '20. Tra gli esempi eclettici pi\u00f9 eccelsi per imponenza, impegno decorativo e commisitone di stili ricordiamo la cappella Tamborino, realizzata alla fine del XIX secolo dall'omonima famiglia magliese.\nSanti protettori.\nAl santo patrono della citt\u00e0, San Nicola di Mira, si affiancano due comprotettori:\nQuando fu costruito l'obelisco (XVIII sec.) di fronte alla chiesa della Madonna delle Grazie, alla base della colonna fu posta l'effigie dei quattro protettori e in cima fu collocata la statua della Vergine delle Grazie.\nArchitetture civili e militari.\nCastello di Maglie.\nEra situato nell'odierna Piazza Aldo Moro, nel cuore di Maglie, in provincia di Lecce. Al suo posto oggi sorge il Liceo Capece.\nStoria.\nIl castello, nato dapprima in epoca angioina come modesto forte difensivo, \u00e8 stato poi rimaneggiato e rinforzato verso la met\u00e0 del XV secolo da Andriolo Lubello (o dal figlio Luigi), barone di Maglie sotto il regno di Alfonso I d'Aragona. Conferma il Re, in una lettera del 1449, a Luigi Lubello, il possesso del casale di Maglie, che il padre Andriolo ha lui donato \"col\" \"suo castello se\u00f9 fortalezza\".\nLa fortezza sub\u00ec considerevoli danni durante l'assedio dei cavalieri turchi dell'1 e 2 agosto del 1480. Gli ottomani provenienti da Otranto, che verr\u00e0 poi conquistata alcuni giorni pi\u00f9 tardi, razziavano il territorio in cerca di vettovaglie. I cittadini di Maglie, che non era difesa da cinta muraria alcuna, si rifugiarono nel castello, ma patirono comunque il saccheggio e l'oltraggio dei nemici. I danni furono subito riparati negli anni successivi, e la fortezza non sub\u00ec ulteriori modifiche.\nNella seconda met\u00e0 del XVII secolo, quando le invasioni ottomane nel Salento cessarono del tutto, il castello di Maglie perse la sua utilit\u00e0 come struttura difensiva, e ben presto cadde in disuso. L'abbandono caus\u00f2 il progressivo peggioramento delle strutture, che iniziarono a minacciare rovina in alcuni punti, e crollare del tutto in altri. Emblematica \u00e8 la descrizione che un prelato dell'epoca redige visitando il castello, che viene trovato in completo stato di incuria, pericolante e con il tetto della cappella parzialmente crollato.\nQuando nel 1711 il maniero venne ceduto al duca Ascanio Filomarino, venne demolito e convertito in palazzo baronale secondo la moda di quegli anni, salvo mantenerne alcuni ambienti.\nStruttura.\nIl castello di Maglie era d'impianto quadrangolare, con i lati di circa 50 metri ognuno. Era guarnito da tre torri: una cilindrica posta a Sud-Ovest della struttura, detta torre di Sant'Eligio, che conteneva la chiesetta di Santa Maria del Castello; una quadrata, a Sud-Est, e l'altra, anch'essa quadrangolare, di grande altezza, nell'angolo a Nord-Ovest. Quest'ultima fungeva anche da mastio e torre principale, grazie alla sua mole.\nNell'angolo di Nord-Est invece, sorgeva una casamatta di forma quadra, utilizzata come deposito munizioni.\nTra il mastio e la casamatta erano situate le stalle e le carceri criminali, mentre la porta d'accesso era rivolta ad occidente (verso l'attuale via Roma). Al centro della fortezza vi era un larghissimo cortile maggiore, con tre pozzi di acque salate, otto fosse per rimettere vettovagliamenti (con una capacit\u00e0 media di ventimila litri ognuna). Le fosse erano riempite con provviste di ogni genere (grano, miele, frutta secca, pesce sotto sale e vino), ed erano in grado di fornire una piena e completa autonomia in caso di assedio.\nDal cortile maggiore si passava al magazzino principale attraverso un arco, posto al di sotto della scala maggiore presente ancora oggi, che conteneva 39 \"capenti\" e un pozzo per l'olio. In totale, in caso di conflitto, il castello aveva a disposizione quindi un volume di oltre duecentomila litri, stracolmo di risorse.\nAl primo piano del castello, dove si trovavano le camere private del barone, le cucine e i saloni, si accedeva per mezzo della scala maggiore ai cui piedi vi era il portale seicentesco, presente ancora oggi. Alle spalle del portale seicentesco vi era un giardino quadripartito con diversi alberi di frutto, e tutto intorno alla fortezza, eccetto il lato occidentale, erano presenti giardini, orti e vigneti.\nIl castello, inoltre, era circondato da un fossato, come si legge in due diversi documenti del 1608 e del 1609, pubblicati da L. Maggiulli.\nDel castello oggi rimane solo la facciata del cortile maggiore decorata da un portale di epoca seicentesca, la scala maggiore, un magazzino, le carceri e la casamatta. Le strutture sono state inglobate dal palazzo baronale, e oggi costituiscono alcuni ambienti del Liceo Capece. Tuttavia, ci giungono notizie che rivelano la presenza di altre strutture sopravvissute all'ammodernamento del 1711, come parte del mastio e del cortiletto posto a nord, demolite nella prima met\u00e0 dell'Ottocento poich\u00e9 pericolanti.\nSe il castello fosse rimasto intatto fino ai giorni nostri, probabilmente il centro della citt\u00e0 apparirebbe completamente diverso. Da una parte il mastio sarebbe situato all'ingresso di Via Capece impedendone l'accesso, sfiorando l'angolo nord-est di Palazzo Garzia; Nell'altro lato, invece, la torre cilindrica di Sant'Eligio avrebbe reso impossibile la costruzione del palazzo municipale e l'apertura di Via Ginnasio.\nAnche se descritto da alcuni storici dell'epoca come \"modesto fortilizio\", in realt\u00e0 il castello di Maglie non era dissimile, in dimensioni e imponenza, ai castelli dei vicini comuni di Otranto o Corigliano. La fortezza magliese infatti possedeva un fronte che, comprendendo le torri angolari, misurava oltre 70 metri.\nPalazzo Baronale.\n\u00c8 probabile che, nato dapprima in et\u00e0 angioina come castello, sia stato poi, verso la met\u00e0 del XV secolo, rimaneggiato e rinforzato dai Lubello (baroni di Maglie sotto il regno di Alfonso I d'Aragona). Il castello era circondato da un fossato. Certamente sub\u00ec seri danni nei primi tempi dell'assedio di Otranto (1-2 agosto 1480) quando squadre di cavalieri turchi correvano selvaggiamente verso i paesi costieri e dell'interno causando ogni sorta di razzia.\nNel XVIII secolo il feudo di Maglie fu acquisito dal duca Ascanio Filomarino il quale decise di demolire il castello, in quanto fatiscente e in rovina, per trasformarlo in un signorile palazzo dalle linee architettoniche misurate ed eleganti.\nDel vecchio castello non restarono che le fondamenta, le scuderie, i magazzini di deposito, la casamatta (adibita, probabilmente, a deposito di munizioni) e il tardo-cinquecentesco portale interno dell'atrio a grosse bugne sfaccettate, che un po' pi\u00f9 in alto della chiave di volta dell'arco incastona, in araldico scudo, il leone lapideo dei Capece, ultimi feudatari, e precedentemente incaston\u00f2 le imprese delle altre famiglie feudatarie.\nIl portale, sormontato da araldico scudo (il leone rampante dei Capece, che volge il dorso all'incoronata bicipite aquila dei Castriota-Scandeberg), da due maestose colonne e da un'elegante balaustra, fu voluto da don Giuseppe Pasquale Capece Castriota, signore di Maglie nel 1749, e fu realizzato dal noto architetto salentino Emanuele Manieri.\nRecenti lavori di ristrutturazione hanno portato alla luce i graffiti seicenteschi dell'ambiente destinato a carcere criminale. Su tre pareti sono incisi nomi e cognomi dei reclusi magliesi e dei casali vicini del periodo compreso dal 1601 al 1669. Del 21 luglio 1629 \u00e8 l'iscrizione che ricorda due scomunicati che invano si erano rifugiati nel convento dei Francescani.\nLa struttura ospita attualmente il Liceo Classico, intitolato a Francesca Capece, che don\u00f2 l'edificio al Comune nei primi anni del XIX secolo.\nPalazzo Garzya.\nPalazzo Garzya, realizzato nella prima met\u00e0 dell'Ottocento \u00e8 situato di fronte al palazzo baronale.\nSull'angolo sud-est della facciata insiste ancora una garitta circolare la cui esistenza \u00e8 legata alla tradizione \"degli spioni\", personaggi che spiavano, senza essere visti, tutti i movimenti che avvenivano nella centralissima piazza di Maglie.\nPalazzo del Municipio.\nIl Palazzo del Municipio sorge nella centrale Piazza Aldo Moro, di fronte al monumento a Francesca Capece.\nLa sua costruzione risale agli anni quaranta dell'Ottocento. Il progetto originario comprendeva un pianterreno con un porticato a cinque arcate per il mercato settimanale, due stanze a sinistra per gli Uffici del Conciliatore, una camera a destra per il Capo di guardia dell'urbano, due camere per prigioni ed un altro locale sul primo ballatoio della scala, pure destinato a prigione. Al primo piano erano previsti sei locali per il Regio giudicato e cinque vani per l'Amministrazione comunale. Al centro dell'edificio nella parte superiore fu ricavata la macchina dell'orologio pubblico.\nMaglie ebbe la sua sede comunale nel 1843. Precedentemente i decurioni (consiglieri) e il sindaco si adunavano nelle proprie rispettive abitazioni.\nPalazzo Tamborino.\nPalazzo Tamborino \u00e8 ancora oggi residenza della famiglia Tamborino di Maglie, al centro della vita economica ed amministrativa del comune negli ultimi secoli. Costruito nel 1896 per volere di Vincenzo Tamborino nipote di Achille Tamborino, entrambi Senatori del Regno d'Italia. Da ricordare il pranzo offerto presso tale palazzo all'ultimo Re d'Italia Umberto II durante la sua visita in Salento il giorno 3 dicembre 1922.\nVilla Tamborino.\nVilla Tamborino fu progettata da Tommaso Pispico per il senatore Achille Tamborino. Venne ultimata nel 1874 come giardino privato dell'antistante Palazzo Tamborino. Fisicamente separato dalla residenza da una piazza pubblica, il parco si apre con un padiglione d'ingresso di gusto neoclassico scolpito con ghirlande e cornucopie.\nIl lungo viale si conclude con un belvedere ottagonale, di gusto orientaleggiante, che ricorda i panneggi di una tenda turca. Al di sotto del belvedere \u00e8 possibile osservare la pi\u00f9 grande grotta artificiale del parco, con pareti affrescate da scene marine datate 1881.\nLe grotte presenti sono state rivestite con pietre naturali, conchiglie, stalattiti e stalagmiti provenienti da alcune grotte della costa salentina e cocci di ceramica. Il parco si ispira ai caratteristici giardini all'inglese caratterizzati dalla presenza di numerose specie vegetali.\nPalazzo Arabesco.\nNoto anche come Palazzo Aprile, dal nome della famiglia cui oggi appartiene, fu il palazzo avito della famiglia Tamborino. Costruito per volere di Giuseppe Tamborino, padre del senatore Achille Tamborino negli anni '40 dell'Ottocento. Per eredit\u00e0 pass\u00f2 a Giuseppe figlio di Vincenzo che nel 1929 incaric\u00f2 il noto maestro Antonio Montefusco di restaurare il proprio palazzo in Maglie. Montefusco diresse all'interno ben 200 maestranze, disegn\u00f2 e fece eseguire archi e scaloni in marmo, splendidi saloni in stile mediorientale, principesche sale da bagno e il salotto arabo da cui prende il nome. All'esterno un'enorme scalinata in pietra leccese ed un ampio giardino. Ospit\u00f2 nelle sue sale il Presidente del Consiglio Francesco Crispi, il Ministro Benedetto Cairoli ed il Maresciallo Pietro Badoglio.\nAltro.\nMonumento a Francesca Capece.\nNella piazza antistante il municipio sorge il monumento a Francesca Capece, realizzato da Antonio Bortone di Ruffano, assai noto scultore dell'epoca. La statua \u00e8 in marmo bianco di Carrara ed \u00e8 dedicata a Francesca Capece (Maglie, 1769 \u2013 1848), ultima feudataria di Maglie, che alla morte del marito Antonio Lopez y Royo dei duchi di Taurisano lasci\u00f2 tutti i suoi beni alla citt\u00e0 di Maglie. A lei \u00e8 intitolato anche il vicino liceo.\nIl monumento fu inaugurato il 29 luglio 1900. Rappresenta la Capece seduta su una poltrona accanto a un ragazzino, che tiene nella mano destra una croce, simbolo della fede, e un libro, simbolo della conoscenza, e nella mano sinistra uno scudo.\nMonumento ai Caduti.\nIl Monumento ai Caduti della Grande Guerra fu inaugurato nel 1925 dall'onorevole Carlo Delcroix, medaglia d'argento al valor militare e tra i fondatori dell'Associazione Mutilati ed Invalidi di Guerra.\nStatua di Aldo Moro.\nNel 1998 fu inaugurata una statua dedicata ad Aldo Moro (il pi\u00f9 illustre cittadino magliese) nella piazzetta limitrofa alla sua casa natale, alla presenza dell'allora Presidente della Repubblica Oscar Luigi Scalfaro.\nLo statista \u00e8 ritratto con aspetto pensieroso e con in mano una copia del quotidiano l'Unit\u00e0, a ricordare come egli sempre credette nella necessit\u00e0 del dialogo tra il suo partito (Democrazia Cristiana) e il Partito Comunista, tradizionalmente contrapposti.\nSiti archeologici.\nDiversi tra i monumenti megalitici della provincia di Lecce sono presenti nel territorio di Maglie.\nDolmen.\nScoperto nel 1972, il dolmen \u00e8 dotato di un dromos di muretti a secco che formano un semicerchio, con ingresso a W. Il dolmen propriamente detto \u00e8 composto da una lastra di copertura () fratturata e crollata totalmente all'interno della struttura di sostegno costituita da tre piedritti di cui uno monolitico. La sua altezza \u00e8 di e la cella si apre a sud nel dromos. La lunghezza complessiva del dolmen e del dromos \u00e8 di circa sull'asse nord-sud. La lastra \u00e8 spaccata ed i piedritti hanno subito una conseguente rotazione.\nIl dolmen presenta un dromos ad angolo retto di pietre sovrapposte con apertura a ovest. La cella () ha ingresso a nord e si eleva di circa dal suolo. Quello che resta del lastrone di copertura () spesso , \u00e8 sorretto da tre ortostati di cui uno monolitico. Il megalite risulta molto rimaneggiato e il resto della copertura \u00e8 franato all'interno.\nSi tratta di due dolmen distanti l'uno dall'altro. Il dolmen Grotta presenta un lastrone di copertura quadrangolare irregolare () con spessore medio di , sorretto da tre piedritti e si eleva dal suolo di . Il dolmen Pino si eleva di dal banco di roccia e presenta un lastrone di copertura () con spessore di che poggia su due piedritti.\nIl piccolo dolmen \u00e8 stato notevolmente rimaneggiato. Si eleva a dal piano di campagna e presenta tre ortostati e un lastrone di copertura irregolare () spesso mediamente . Si trova su un banco roccioso e ha l'ingresso orientato a nord-ovest.\nIl dolmen \u00e8 semi crollato. Si eleva di dal suolo ed \u00e8 composto da cinque ortostati monolitici e da un lastrone di copertura () fratturato lungo l'asse nord-sud. \u00c8 collocato su un banco di roccia affiorante in un'area ricca di materiale ceramico.\nIl dolmen presenta un'altezza di circa ed un'apertura orientata a E. La struttura di sostegno \u00e8 crollata in parte e consiste di due appoggi monolitici e di tre piedritti a pietre sovrapposte. Il lastrone di copertura di forma vagamente circolare, varia in spessore da sul lato S a sul lato N e presenta delle fratture sul lato NW. Al centro della lastra di copertura \u00e8 visibile una cuppella emisferica, tipica di alcuni dolmen salentini. \u00c8 situato in contrada San Sidero a circa dal centro abitato.\nMenhir.\nIl menhir () \u00e8 ben squadrato ed in buono stato di conservazione: si notano alcuni rifacimenti sulle facce e insediamenti di licheni. Scoperto nel gennaio del 1881 da Cosimo De Giorgi, il megalite presenta un'altezza di e una grande croce graffita sul lato E segno della cristianizzazione del monumento.\nIl menhir, conosciuto anche con il nome di \"Crocemuzza\", venne scoperto da Cosimo De Giorgi a fine Ottocento. Rotto in quattro tronconi nel 1958, fu successivamente restaurato e ricollocato in sede dove oggi si eleva per in altezza. Il megalite () poggia su un basamento in pietra ed \u00e8 protetto da una cancellata in ferro. Ben visibile \u00e8 la croce graffita in alto sul lato a nord.\nIl menhir si presenta ancora nelle stesse fattezze in cui lo aveva rilevato il De Giorgi, in pietra leccese con pi\u00f9 croci graffite sulle facce e inclinato di 7\u00b0 verso ovest. Il megalite () \u00e8 alto ed \u00e8 facilmente visibile lungo la strada statale 16 Adriatica Lecce-Maglie, recintato da un cancello in ferro.\nL'antico Frantoio merita un discorso a parte. Venne scoperto nel 2014, dopo scavi archeologici. Questo antico frantoio dell'Ottocento veniva usato dalla gente del posto per pestare le olive e ricavare, dunque, l'olio. Gli scavi Hanno scoperto un'antica macina di pietra a forma ovale collegata con un pistone in legno, e diverse botole dove venivano riposte le olive e le botti d'olio. il frantoio \u00e8 stato messo in sicurezza e bonificato. Rimane accessibile per le visite.\nSociet\u00e0.\nEtnie e minoranze straniere.\nAl 31 dicembre 2020 a Maglie risultano residenti 377 cittadini stranieri. Le nazionalit\u00e0 principali sono:\nDialetto.\nIl dialetto parlato a Maglie \u00e8 il dialetto salentino nella sua variante meridionale. Il dialetto salentino si presenta carico di influenze riconducibili alle dominazioni e ai popoli stabilitisi in questi territori che si sono susseguite nei secoli: messapi, greci, romani, bizantini, longobardi, normanni, albanesi, francesi, spagnoli.\nCultura.\nIstruzione.\nScuole.\nHanno sede a Maglie diverse scuole superiori statali: il liceo classico \"F. Capece\", il liceo scientifico \"Leonardo Da Vinci\", il liceo delle scienze umane \"Aldo Moro\", gli istituti tecnici \"A. Cezzi De Castro\" (commerciale) ed \"Enrico Mattei\" (industriale) e gli istituti professionali \"E. Lanoce\" (per l'industria e l'artigianato e per i servizi commerciali) e \"Columella\" (per l'agricoltura e l'ambiente).\nMusei.\nL'Alca.\nL'Alca \u00e8 il complesso che comprende la biblioteca comunale ed il \"Museo Civico di Paleontologia e Paletnologia \"Decio de Lorentiis\"\".\nQuesto museo fu creato nel 1960 nel Palazzo Ruberti di Maglie, ed \u00e8 importante per la specificit\u00e0 delle sue collezioni dedicate alla geologia, alla paleontologia e alla preistoria, per un ampio territorio dell'Italia meridionale. Espone oltre 2500 reperti, dal Cretaceo alla fine dell'Et\u00e0 del Bronzo. Oltre a queste sezioni, dal 2009 vi \u00e8 una nuova sezione espositiva dedicata all'etnografia e all'arte africana, risultato di una donazione da parte dello studioso Florio Santini.\nEx Conceria Lamarque.\n\u00c8 in parte un Museo della lavorazione della concia e d'altra parte \u00e8 un ArtLab (mostre, avvenimenti artistici e culturali), d'iniziativa privata.\nCucina.\nLa cucina salentina influenza notevolmente quella di Maglie che risente dell'avvicendarsi di dominazioni greca, turco-saracena e spagnola. \u00c8 una cucina povera per gli ingredienti usati e tradizionalmente con poca carne. Rilevante \u00e8 l'utilizzo delle verdure, coltivate e selvatiche, e di altri prodotti della terra come le lumache. Per i dolci si utilizzano ingredienti quali le mandorle, il miele e la cannella.\nCinema.\nLa citt\u00e0 di Maglie ha ospitato il set cinematografico dei seguenti film:\nGeografia antropica.\nUrbanistica.\nL'abitato di Maglie si \u00e8 sviluppato intorno al \"Castello\", successivamente sostituito dal \"Palazzo Baronale Capece\". Il centro storico ancora oggi mantiene la struttura urbanistica antica con palazzi e medievali case a corte in cui vivevano diverse famiglie.\nDurante il boom economico degli anni settanta, la cittadina conobbe un notevole sviluppo urbanistico con la creazione di nuovi rioni. La denominazione data ad essi prende spunto da diversi fattori che vanno dall'antica definizione orografica alla presenza di chiese o edicole votive.\nEconomia.\nNel quadro pugliese l'economia cittadina \u00e8 dinamica e vivace. La sua posizione centrale ha favorito lo sviluppo del commercio. Importante \u00e8 l'artigianato con botteghe dedite alla produzione di manufatti in ferro battuto e in legno. Presenti i settori dell'ebanisteria, del ricamo \"Punto Maglie\", della ceramica e della lavorazione della pietra calcarenitica (pietra leccese, carparo e \"tufo\"). Il turismo \u00e8 un'altra voce rilevante dell'economia locale.\nInfrastrutture e trasporti.\nStrade.\nI collegamenti stradali principali sono rappresentati da:\nIl centro \u00e8 anche raggiungibile dalle strade provinciali interne: \"SP37\" da Cursi; \"SP363\" da Cutrofiano, Muro Leccese, Poggiardo.\nFerrovie.\nLa cittadina \u00e8 servita dall'omonima stazione ferroviaria posta sulla linea Lecce-Otranto delle Ferrovie del Sud Est. Maglie \u00e8 anche stazione capolinea della linea ferroviaria Maglie-Gagliano.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nSport.\nIl calcio, il tennis, le bocce, il Volley e la Pallanuoto sono gli sport che maggiormente hanno visto la partecipazione della citt\u00e0 ai diversi campionati non solo regionali ma anche nazionali. Inoltre, gli impianti sportivi della citt\u00e0 hanno ospitato manifestazioni di livello nazionale ed internazionale.\nCalcio.\nLa squadra di calcio Toma Maglie ha militato nelle diverse categorie sfiorando, dopo aver vinto il campionato di Serie C nella stagione 1951-1952, la promozione in serie B sfumata con gli spareggi tra le squadre vincitrici dei rispettivi gironi nazionali di serie C. Memorabili furono gli spareggi finali con il Cagliari, il e il Vigevano che sancirono la promozione in serie B del Cagliari. Indimenticabile la vittoria nel derby sul Lecce per 4 a 1.\nIn seguito l'U.S.A. Toma Maglie ha partecipato ai diversi campionati semiprofessionistici ottenendo ottimi piazzamenti e sfiorando pi\u00f9 volte il ritorno in Serie C nelle stagioni 1982-1983, 1993-1994 e 1995-1996. Attualmente la squadra milita nel Campionato di Eccellenza.\nTennis.\nIl Circolo Tennis Maglie, fondato nel 1962, milita nel campionato nazionale di serie A1 maschile e, con la seconda squadra, nel campionato nazionale di serie A2 maschile. Negli impianti di Via Madonna di Leuca si svolgono manifestazioni tennistiche nazionali ed internazionali, tra le quali la Fed Cup femminile, la final four under 16 maschile, il torneo internazionale under 12 maschile e femminile, la Junior Davis cup Borotra Cup e la Coppa Soisbault/Reina.\nBocce.\nLa Magliese \u00e8 la squadra di bocce di Maglie, team che ha militato per diversi anni nel campionato italiano di serie A. La squadra disputa i suoi incontri nel modernissimo bocciodromo ritenuto uno dei pi\u00f9 grandi in Italia. L'impianto con i sei campi sintetici e una capienza di 500 posti \u00e8 provvisto di moderni servizi ed ospita tornei nazionali ed internazionali.\nPallanuoto.\nLa FIMCO sport Maglie \u00e8 la squadra di pallanuoto che milita nel campionato di serie C. La squadra disputa gli incontri nel recente impianto dotato di due vasche, una delle quali semiolimpionica.\nVolley.\nLa Betitaly Volley \u00e8 la squadra di volley femminile che milita nel campionato di serie B1."}
{"id": "1905970", "revid": "767487", "url": "https://it.wikipedia.org/wiki?curid=1905970", "title": "Somethin' Else (Cannonball Adderley)", "text": "Somethin' Else \u00e8 un disco del 1958 suonato dal Cannonball Adderley Quintet, con Miles Davis come ospite alla tromba (una delle poche apparizioni del celebre trombettista come sideman)."}
{"id": "1905972", "revid": "729019", "url": "https://it.wikipedia.org/wiki?curid=1905972", "title": "GM Serie LT", "text": "La Serie LT \u00e8 una famiglia di motori a scoppio prodotti dal 1992 al 1997 dal gruppo automobilistico statunitense General Motors (o GM, per brevit\u00e0).\nCaratteristiche.\nI nuovi small-block contraddistinti dalla sigla \"LT\" sono in pratica un'evoluzione dei classici small-block Chevrolet, che al momento del debutto degli small-block \"LT\" stessi, erano in produzione da ben 37 anni.&lt;br&gt;\nLa base motoristica \u00e8 quindi quella dei primi, indimenticabili small-block, ma furono introdotte diverse novit\u00e0. La pi\u00f9 evidente \u00e8 data dal sistema di raffreddamento a flusso invertito, sistema che permette di raggiungere rapporti di compressione pi\u00f9 alti.&lt;br&gt;\nInoltre i motori small-block \"LT\" montavano sin dall'inizio testate in lega di alluminio, soluzione introdotta anche sui primi mall-block, ma solo nelle ultime versioni, a partire dal 1986 in poi. Alcune applicazioni di tali motori, per\u00f2, prevedevano ancora una testata in ghisa.&lt;br&gt;\nIn realt\u00e0 le novit\u00e0 erano molto pi\u00f9 numerose, anche se molto meno visibili ad occhio nudo. Nuovi erano anche il basamento, sempre in ghisa, la pompa dell'acqua, i collettori di aspirazione ed il coperchio della distribuzione. A proposito di quest'ultima, la General Motors prefer\u00ec puntare sempre sullo schema OHV in un'epoca in cui tale soluzione stava scomparendo a favore di motori con albero a camme in testa. Le valvole era sempre due per cilindro e l'asse a camme che le muoveva era mosso a sua volta da una catena.&lt;br&gt;\nTra i punti in comune con i vecchi small-block di prima generazione vi sono anche gli stessi attacchi del motore alla scocca e gli stessi attacchi del motore con il cambio, fattori che permettevano ai possessori di vetture dotate in origine di vecchi motori small-block Chevrolet di montare anche i nuovi motori.&lt;br&gt;\nI motori small block della serie \"LT\" sono stati sostituiti nel 1997 dagli small block di terza generazione ossia gli small-block della serie LS. Durante la loro carriera sono stati proposti in tre versioni, descritte di seguito.\nLT1.\nQuesto motore non va confuso con l'omonima unit\u00e0 motrice lanciata nel 1970 ed appartenente agli small blocks di prima generazione da 5.7 litri (vedi small-block \"350\"). Pur avendo una cubatura analoga, il motore \"LT1\" del 1992 \u00e8 un motore diverso, in quanto presenta gi\u00e0 tutte quelle differenze sopraelencate, che lo includono di fatto nella nuova generazione. Con alcune eccezioni: le testate, infatti, erano in lega leggera per i motori montati su modelli sportivi, mentre erano in ghisa per i motori destinati alle berline, che erano quindi capaci di prestazioni meno spinte.&lt;br&gt;\nDurante i suoi cinque anni di produzione, i motori \"LT1\" subirono aggiornamenti riguardanti prevalentemente l'elettronica di gestione, il sistema di accensione ed il tipo di iniezione, sempre elettronica, ma che nel 1994 divenne di tipo sequenziale.&lt;br&gt;\nIl motore \"LT1\" mantiene le stesse caratteristiche dimensionali del vecchio small-block da 350 pollici cubi, vale a dire le misure di alesaggio e corsa di 101.6x88.4 mm, e la conseguente cilindrata di 5733 cm\u00b3. Questo motore \u00e8 stato proposto a sua volta in pi\u00f9 varianti:\nLT4.\nQuesta sigla cela una versione aggiornata dell'unit\u00e0 \"LT1\", rispetto alla quale le novit\u00e0 sono molte. Innanzitutto sono stati rivisti i condotti di aspirazione nelle testate ed inoltre sono stati montati due nuovi collettori di aspirazione. In pi\u00f9 \u00e8 stato montato un nuovo asse a camme dal profilo pi\u00f9 spinto. L'alimentazione \u00e8 ad iniezione elettronica sequenziale, mentre il rapporto di compressione \u00e8 stato innalzato a 10.8:1. In questo modo la potenza massima raggiungeva 330 CV a 5800 giri/min, con un picco di coppia pari a 461 N\u00b7m a 4500 giri/min.&lt;br&gt;\nIntrodotto nel 1996, questo motore \u00e8 stato montato sulle Chevrolet \"Corvette C4\" e \"Camaro Mk4\" e sulle \"Pontiac Firebird Mk4\" dotate di cambio manuale a 6 marce.\nL99.\nQuesto motore \u00e8 una versione dealesata e a corsa ridotta dell'unit\u00e0 \"LT1\". Caratterizzato da una cubatura di 4.3 litri, \u00e8 stato montato sulle \"Chevrolet Caprice Mk4\" prodotte dal 1994 al 1996. Questo motore erogava una potenza massima di 200 CV ed una coppia massima di 332 N\u00b7m, e grazie alla cilindrata ridotta risultava pi\u00f9 economico degli altri motori \"LT\". Di fatto \u00e8 il pi\u00f9 piccolo motore della famiglia \"LT\".\nL'altro LT: l'LT5.\n\u00c8 esistito un altro motore GM che a prima vista sembrerebbe appartenere alla famiglia \"LT\". Questo motore \u00e8 noto con la sigla LT5 ed \u00e8 stato introdotto poco prima dell'avvento della vera famiglia \"LT\", vale a dire nel 1990. Il motore \"LT5\", in realt\u00e0, \u00e8 un motore a s\u00e9, completamente nuovo e per nulla imparentato con le altre famiglie di small-block precedenti o successive.&lt;br&gt;\nInnanzitutto si tratta di un motore realizzato interamente in lega di alluminio, sia nelle testate e sia nel basamento. Le misure di alesaggio e corsa erano di 99.1x93 mm, per una cilindrata di 5733 cc. Tale valore di cilindrata \u00e8 stato intenzionalmente portato a tale livello per rispettare la tradizione degli small-block da 5.7 litri, tradizione che sarebbe stata infranta solo nel 1997, con l'arrivo dei nuovi small-block di terza generazione.&lt;br&gt;\nDel tutto diverse erano le due testate, progettate e realizzate in collaborazione con la Lotus. Tali testate avevano distribuzione a doppio albero a camme in testa per bancata e a quattro valvole per cilindro. A parte l'utilizzo totale della lega leggera, \u00e8 forse questa la caratteristica che maggiormente distacca il motore \"LT5\" dai motori small-block.&lt;br&gt;\nL'alimentazione era ad iniezione elettronica multipoint, mentre il rapporto di compressione era di 11.25:1. Grazie a tali caratteristiche, la potenza massima raggiungeva il ragguardevole livello di 375 CV a 5800 giri/min, con una coppia massima di 502 N\u00b7m a 4800 giri/min.&lt;br&gt;\nQuesto motore \u00e8 stato montato unicamente sulla \"Chevrolet Corvette C4 ZR-1\", prodotta dal 1990 al 1995. Dal 1993, questo motore ha subito un ulteriore aggiornamento portandosi a 405 CV di potenza massima ed a 522 N\u00b7m di coppia massima."}
{"id": "1905974", "revid": "287204", "url": "https://it.wikipedia.org/wiki?curid=1905974", "title": "Bandiera di Cipro del Nord", "text": "La bandiera di Cipro del Nord \u00e8 basata sulla bandiera della Turchia, l'unico Paese che riconosce Cipro del Nord come Stato. Si riscontrano la mezzaluna e la stella rossa, simboli dell'Islam. Il fondo bianco, invece, ricorda la bandiera di Cipro.\nLa bandiera \u00e8 stata adottata il 7 marzo 1984 con la legge n. 15/1984, dopo una votazione del parlamento. L'articolo 5 prevede che \"la bandiera della Turchia continua ad essere la bandiera nazionale della Repubblica turca di Cipro del Nord\".\nBandiera presidenziale.\nLa bandiera usata dal Presidente della Repubblica Turca di Cipro del Nord \u00e8 identica a quella della bandiera dello Stato, ma con l'aggiunta di una stella rosso e gialla nell'angolo in alto a sinistra."}
{"id": "1905978", "revid": "121837309", "url": "https://it.wikipedia.org/wiki?curid=1905978", "title": "Romanticismo tedesco", "text": "Il romanticismo tedesco \u00e8 il primo dei \"romanticismi\" sviluppatisi in Europa tra la fine del XVIII secolo e gli inizi del XIX. Il termine romanticismo fu infatti utilizzato da Friedrich Schlegel, uno dei maggiori esponenti, assieme al fratello Wilhelm August e a Novalis, della rivista \"Athen\u00e4um\" e reso popolare da Wilhelm August Schlegel nelle sue \"Vorlesungen \u00fcber dramatische Kunst und Literatur\", (1809-11), che furono definite \"Il messaggio del Romanticismo tedesco all'Europa\".\nOrigini e sviluppi.\nSebbene si possano considerare gli autori sopra citati come i veri iniziatori del romanticismo, anni prima si era sviluppato, ad opera principalmente di Goethe, Schiller, Herder, un movimento noto come preromanticismo che aveva dato vita tra il 1770 e il 1785 alla corrente dello \"Sturm und Drang\" (letteralmente in italiano \"Tempesta ed impeto\").\n, il romanticismo tedesco termina convenzionalmente dopo la scissione in due scuole (o meglio due correnti):\nLista dei principali esponenti del romanticismo tedesco.\nMusicisti.\nLa musica romantica tedesca \u00e8 estremamente impulsiva, richiama spesso e volentieri l'immagine della tempesta e va temporalmente dallo Sturm und Drang letterario di Goethe al concetto filosofico di Oltreuomo di Nietzsche.\nSchubert, Schumann, Liszt, Brahms hanno inaugurato la cosiddetta musica romantica tedesca, ma \u00e8 stata la seconda generazione a portarla al suo massimo grado entro la tradizione romantica, tra la tragedia e l'epica. Dalla magistrale sobriet\u00e0 di Mendelssohn al valzer di Strauss, ma soprattutto grazie all'opera wagneriana. Ammirata da intellettuali e pensatori di tutte le tendenze, per il suo mix di filosofia, storia e musica classica.\nChiude successivamente questo brillante capitolo della sua storia all'inizio del XX secolo con Arnold Sch\u00f6nberg e la sua sperimentazione di suoni e sequenze."}
{"id": "1905981", "revid": "24582195", "url": "https://it.wikipedia.org/wiki?curid=1905981", "title": "Osservatore di stato", "text": ""}
{"id": "1905985", "revid": "125346548", "url": "https://it.wikipedia.org/wiki?curid=1905985", "title": "Riccardo Tommasi Ferroni", "text": "Biografia.\nNacque in una famiglia di artisti: il padre Leone Tommasi, studi\u00f2 scultura dapprima a Roma e poi all'Accademia di belle arti di Brera a Milano, cos\u00ec come scultore era suo fratello, Marcello Tommasi. A Viareggio, Riccardo si form\u00f2 al liceo classico, dove si diplom\u00f2 iscrivendosi poi alla facolt\u00e0 di Lettere e Filosofia di dell'Universit\u00e0 di Firenze frequentando allo stesso tempo l'Accademia di Belle Arti. Successivamente si trasfer\u00ec a Roma.\nAl 1965 risale l'opera \"Gli indemoniati di Gerasa\", a cui seguono \"Interno\" (1971), \"Allegoria romana\" e \"Venere, Marte e Amore\" (1972), \"Ripresa televisiva\" (1973), \"Ratto d'Europa\" (1975), \"Concilio degli Dei\" (1977) e \"L'Accademia degli Smarriti\" (1979).\nNei decenni sessanta e ottanta espose in diverse citt\u00e0 italiane e straniere. Nel 1965 partecip\u00f2 alla IX Mostra Quadriennale di Roma e alla IV Biennale d'Arte Contemporanea di Parigi. Oltre all'esperienza di Parigi (dove sarebbe tornato in altre cinque occasioni).\nNel 1982 Tommasi Ferroni venne ammesso all'Accademia nazionale di San Luca. In quello stesso anno, alla Biennale di Venezia fu coinvolto in un diverbio con Jean Clair e Antoni T\u00e0pies.\nNegli anni ottanta realizz\u00f2 \"Un bacio ancora\" (1980), \"Cena in Emmaus\" (1982), \"Abramo e Isacco\" (1983), \"Incredulit\u00e0 di San Tommaso\" (1983), \"Grande battaglia romana\" (1984), \"Una partita a scacchi\" (1986), \"Per la vittoria di Lepanto\" (1988), \"Desinare al Gianicolo\" (1989).\nIl pittore ritorn\u00f2 nella nativa Versilia met\u00e0 degli anni ottanta. L\u00e0 realizz\u00f2 \"Apollo e Dafne\" (1990-91), \"Marsia e Apollo\" (1992), \"San Giorgio e il drago\" e \"Mercoled\u00ec delle ceneri\" (1995), \"Non son Geni mentiti\" (1996).\nCritica.\n. Col passare degli anni la critica svilupp\u00f2 interesse per le sue opere. Un curioso episodio lo vide involontario protagonista nel 1998: un suo disegno giovanile eseguito su carta del XVI secolo, \"Cavallo impennato con cavaliere nudo\", venne scambiato da Carlo Pedretti per uno studio in preparazione della \"Battaglia d'Anghiari\", opera di Leonardo Da Vinci di cui rimangono solo gli studi preparatori."}
{"id": "1905986", "revid": "486946", "url": "https://it.wikipedia.org/wiki?curid=1905986", "title": "Sistema informativo geografico", "text": ""}
{"id": "1905989", "revid": "287204", "url": "https://it.wikipedia.org/wiki?curid=1905989", "title": "Obscij Syrt", "text": ""}
{"id": "1905990", "revid": "80339", "url": "https://it.wikipedia.org/wiki?curid=1905990", "title": "Obshchij Syrt", "text": ""}
{"id": "1905991", "revid": "80339", "url": "https://it.wikipedia.org/wiki?curid=1905991", "title": "Obshchy Syrt", "text": ""}
{"id": "1905992", "revid": "271182", "url": "https://it.wikipedia.org/wiki?curid=1905992", "title": "Nitrocomposti", "text": ""}
{"id": "1905994", "revid": "174925", "url": "https://it.wikipedia.org/wiki?curid=1905994", "title": "Asalha Puja", "text": "Festa buddhista therav\u0101da, che si tiene di solito a luglio, nel quindicesimo giorno di luna crescente dell'ottavo mese del calendario lunare. In questo giorno, detto a volte \"giorno del \"Dhamma\"\", si commemora il primo discorso del Buddha, tenuto nel parco delle gazzelle di Isipathana (o Sarnath), presso Varanasi (Benares), ai cinque asceti con i quali aveva praticato per sei anni le macerazioni ascetiche estreme ad Uruvela. Ascoltando questo insegnamento il venerabile Konda\u00f1\u00f1a consegu\u00ec la sua prima percezione del nibb\u0101na, dando cos\u00ec origine al Nobile \"Sangha\".\nNei paesi di tradizione \"therav\u0101da\" il giorno successivo l'Asalha Puja inizia il \"vassa\", il ritiro annuale della stagione delle piogge."}
{"id": "1905996", "revid": "120402419", "url": "https://it.wikipedia.org/wiki?curid=1905996", "title": "Ferdinando Gl\u00fcck", "text": "Biografia.\nCarriera sciistica.\nNato nel 1901 e originario della Val Gardena, in carriera prese parte a un'edizione dei Giochi olimpici invernali, , nella quale fu portabandiera della squadra italiana durante la cerimonia d'apertura e partecip\u00f2 alla 50 km di gran fondo, classificandosi 21\u00ba.\nCarriera alpinistica.\nGuida alpina, negli anni trenta riusc\u00ec a compiere oltre venti prime ascensioni sulle Torri del Sella e su altre cime delle Dolomiti; alcune di queste sono diventate delle vie classiche di alto gradimento. La sua impresa pi\u00f9 eccellente fu probabilmente la salita della Parete Sud del Piz Ciavazes nel 1928; ancora oggi, sulle Torri del Sella gli \u00e8 dedicato una via. Mor\u00ec nel 1987."}
{"id": "1905998", "revid": "599013", "url": "https://it.wikipedia.org/wiki?curid=1905998", "title": "Annibal Camoux", "text": " La sua longevit\u00e0 \u00e8 dai pi\u00f9 considerata una leggenda, non essendoci prove valide in relazione al suo dichiarato anno di nascita. La maggior parte dei ricercatori, tra cui quelli francesi, considera questo reclamo un mito; nel 1957 lo storico francese Louis Thibaux dimostr\u00f2, tramite le sue ricerche, che la data di nascita di Camoux era il 1669, ridimensionando la sua et\u00e0 alla morte a 90 anni, comunque importante per il periodo storico in cui visse\nBiografia.\nFu un soldato al servizio del re di Francia. Luigi XV gli assegn\u00f2 una pensione e nel 1755 il cardinale Jean-Baptiste de Belloy-Morangle, allora vescovo di Marsiglia, lo visit\u00f2.\nAnnibal Camoux mor\u00ec nel 1759 a Marsiglia, alla dichiarata et\u00e0 di 121 anni. In accordo con i ricercatori, l'et\u00e0 del decesso fu invece 90 anni.\nNella cultura di massa.\nCamoux affermava di aver mantenuto la propria forza anche in tarda et\u00e0 dalla masticazione quotidiana della pianta di angelica.\nFu ritratto da diversi artisti, tra i quali Claude Joseph Vernet e Charles Fran\u00e7ois Lacroix de Marseille."}
{"id": "1906000", "revid": "122246", "url": "https://it.wikipedia.org/wiki?curid=1906000", "title": "Pallavolo Volta", "text": "La Pallavolo Volta \u00e8 una societ\u00e0 pallavolistica femminile italiana con sede a Volta Mantovana: milita nel campionato di Serie B1.\nStoria della societ\u00e0.\nSorto nel 1974, il piccolo club lombardo conosce un primo periodo di buoni risultati nel corso dei primi anni ottanta, quanto milita in Serie B e disputa pi\u00f9 volte, fino al 1983, i gironi di spareggio per la promozione in Serie A2. La retrocessione in C del 1984 ridimensiona le ambizioni della societ\u00e0.\nTra il 2003 e il 2006 la squadra \u00e8 protagonista di un doppio salto di categoria che le spalanca le porte della Serie A2. Dopo un buon esordio nell'annata 2006-07), nella stagione seguente la squadra lotta per la promozione in Serie A1, venendo eliminata nei play-off dall' di Cremona.\nDopo un altro paio di campionati cadetti terminati nelle fasi iniziali dei play-off, nell'estate 2010 il presidente del sodalizio mantovano annuncia un ridimensionamento societario con la rinuncia al titolo sportivo e la ripartenza del club dalla Serie B2, categoria in cui milita per cinque stagioni retrocedendo infine in Serie C al termine del campionato 2014-15.\nDopo tre annate in quinta serie, al termine dell'annata 2017-18 la squadra mantovana ottiene nuovamente la promozione in Serie B2, categoria in cui milita solamente una stagione: termina infatti la regular season al primo posto, garantendosi con la seconda promozione consecutiva il diritto di partecipare alla Serie B1 2019-20."}
{"id": "1906001", "revid": "713168", "url": "https://it.wikipedia.org/wiki?curid=1906001", "title": "Leonardo Bonzi", "text": "Biografia.\nLeonardo Bonzi nacque a Milano dal conte Iro (1865-1939), avvocato, vicepresidente del Milan tra il 1921 ed il 1923 e Sarina Nathan Berra (1872-1968), nipote dal lato paterno di Ernesto Nathan e sorella di uno dei soci fondatori del Milan, Edward Nathan Berra. La famiglia Bonzi era stata nobilitata nel 1694 per i servigi prestati alla Repubblica di Venezia, ottenendo il titolo di \"conti del Serio\". Nel 1738 la famiglia era stata ammessa nel patriziato di Crema, in seguito al matrimonio di Ercole Bonzi con una Vimercati.\nAlle Olimpiadi invernali di Chamonix, dove fu il portabandiera, partecip\u00f2 alla gara di bob a quattro. L'equipaggio di Bonzi, Italia-2, non termin\u00f2 la gara. Vinse i Campionati italiani di tennis a pi\u00f9 riprese: nel 1926 si aggiudic\u00f2 il doppio misto e nel 1929 raccolse i titoli nel doppio maschile e nel doppio misto. Nel 1929 partecipa inoltre al torneo di Wimbledon (dove viene eliminato da George Lott) e agli Internazionali di Francia (dove viene eliminato da Uberto de Morpurgo). \nLeonardo Bonzi spos\u00f2 nel 1937 Elisa Lentati, anch'ella appassionata aviatrice e prima donna in Italia a conseguire il brevetto di pilota.\nNel 1948 con Maner Lualdi fece una trasvolata in Sudamerica, per sensibilizzare l'opinione pubblica sulla situazione dei bambini mutilati e orfani di quelle terre, su di un piccolo aereo da turismo, il SAI Ambrosini S.1001 Grifo marche I-ASSI battezzato per l'occasione \"Angelo dei bimbi\". L'aereo \u00e8 oggi custodito presso il Museo Alfa Romeo di Arese\nFu inoltre regista e produttore cinematografico. Nel 1945 spos\u00f2 l'attrice Clara Calamai.\nGir\u00f2 e fu produttore di documentari come \"Una lettera dall'Africa\" (1951) e \"Continente perduto\" (1955) che vinse il Premio Speciale della Giuria al Festival di Cannes e la Grande Placca d'argento al Festival di Berlino. Solo come produttore, finanzi\u00f2 \"Magia verde\" (1952) di Gian Gaspare Napolitano e \"La muraglia cinese\" (1958) di Carlo Lizzani, con il quale vinse David di Donatello.\nNel 1961 si spos\u00f2 per la terza volta, con Jacqueline de Rieupeyroux. Nel 1966 diviene presidente del Clubino di Milano.\nBonzi era proprietario dell'area nel Comune di Segrate, dove sarebbero poi sorte Milano 2 e l'ospedale San Raffaele. Nel 1968 egli vendette all'Edilnord di Silvio Berlusconi, per una somma di circa tre miliardi di lire, i terreni (per un'estensione di ), per i quali aveva gi\u00e0 ottenuto tra il 1962 ed il 1965 dal comune l'autorizzazione a costruire per 2,5 milioni di metri cubi in cambio dell'impegno a provvedere alle opere di urbanizzazione. \nNegli ultimi anni della sua vita Leonardo Bonzi risiedette prevalentemente a San Michele, frazione del comune di Ripalta Cremasca, dove era situata la residenza di famiglia (villa Bonzi), risalente al XVIII secolo. La villa attualmente ospita il \"Museo Leonardo Bonzi\", inaugurato il 4 giugno 2006, che raccoglie vari oggetti legati alla figura e alle imprese sportive di Leonardo Bonzi: fotografie, oggetti (ad es. l'elica dell'aereo capovoltosi nell'atterraggio sul Monte Bianco nel 1931), medaglie e trofei.\nUna targa, posta in corrispondenza del civico 3 di piazza Duse a Milano (a lungo residenza di famiglia) commemora le imprese sportive ed i riconoscimenti ottenuti da Leonardo Bonzi."}
{"id": "1906004", "revid": "2110845", "url": "https://it.wikipedia.org/wiki?curid=1906004", "title": "Erminio Sertorelli", "text": "Era fratello dello sciatore alpino Giacinto e dello sciatore di pattuglia militare Stefano, a loro volta atleti di alto livello.\nBiografia.\nAttivo tra gli anni venti e trenta del XX secolo, colse i primi successi nel 1925; nel 1931 vinse la 50 chilometri preolimpica di Cortina d'Ampezzo.\nIn carriera prese parte a un'edizione dei Giochi olimpici invernali, , dove fu portabandiera della squadra italiana durante la cerimonia di apertura. Gareggi\u00f2 nella 50 chilometri, chiudendo al dodicesimo posto."}
{"id": "1906005", "revid": "1543377", "url": "https://it.wikipedia.org/wiki?curid=1906005", "title": "Ciclismo ai Giochi della XXIX Olimpiade", "text": "Le gare di ciclismo ai Giochi della XXIX Olimpiade si svolsero dal 9 al 23 agosto 2008 a Pechino. Le gare su strada si svolsero lungo un percorso cittadino mentre le gare su pista presso il velodromo di Laoshan. Furono assegnati diciotto set di medaglie.\nRispetto ai Giochi di Atene 2004 fu introdotta la nuova specialit\u00e0 del BMX e furono soppresse le prove del chilometro da fermo maschile e dei 500 metri da fermo femminile."}
{"id": "1906007", "revid": "486946", "url": "https://it.wikipedia.org/wiki?curid=1906007", "title": "Premio Castiglioncello", "text": ""}
{"id": "1906008", "revid": "154639", "url": "https://it.wikipedia.org/wiki?curid=1906008", "title": "Rapimento della Chiesa", "text": "Nell'ambito dell'escatologia cristiana il rapimento \u00e8 la realizzazione di alcuni eventi descritti nell'\"Apocalisse di Giovanni.\"\nDescrizione.\nIl Nuovo Testamento spiega come Ges\u00f9 Cristo scender\u00e0 dal cielo e porter\u00e0 con s\u00e9 tutti quelli nati di nuovo, i quali verranno trasportati simultaneamente a incontrare il Signore nell'aria e, dopo aver subito una trasformazione del corpo, si uniranno ai credenti, precedentemente morti che nel contempo passeranno attraverso la prima risurrezione. Riguardo al rapimento fra i teologi evangelici c'\u00e8 disaccordo se si verificher\u00e0 prima o dopo la cosiddetta \"Grande Tribolazione\", un periodo di sette anni che tali teologi sostengono debba precedere la seconda venuta di Cristo sulla Terra. Disaccordo sussiste anche circa la presunta durata di tale \"Grande Tribolazione\": sette anni secondo alcuni, o solo tre anni e mezzo secondo altri. \nAlcuni ritengono che la tribolazione di cui parla il \"Vangelo secondo Matteo\" (capitolo 24), \u00e8 gi\u00e0 avvenuta nel 70 d.C. con la distruzione di Gerusalemme. Collegata al rapimento \u00e8 la dottrina del millenarismo, secondo cui prima (per alcuni) o dopo (per altri) Satana e i suoi angeli saranno legati e Cristo e la sua Chiesa regneranno sulla terra per mille anni, dopo di che verr\u00e0 il giudizio universale."}
{"id": "1906017", "revid": "107672596", "url": "https://it.wikipedia.org/wiki?curid=1906017", "title": "Francesco Vida", "text": "Biografia.\nLa formazione e gli esordi agonistici.\nNato a Gorizia .\nNel 1934 venne assegnato al Centro addestramento alpino (o \"Scuola militare alpina\") di Aosta come istruttore. Nel 1935 partecip\u00f2 con una squadra della Scuola di Aosta al Trofeo Mezzalama, piazzando la sua formazione al secondo posto. Vida, per quanto sia stato un eccellente atleta soprattutto nello sci alpinismo, gareggi\u00f2 anche e nello sci di fondo e ancora nel 1969 riusc\u00ec a portare a termine in Svezia la storica gara di fondo Vasaloppet .\nLe Olimpiadi del 1936.\nDal 1935 al 1938 fu istruttore della Scuola militare centrale di alpinismo, fondata nel 1934 che avrebbe preparato una squadra militare per partecipare ai IV Giochi olimpici invernali di . Nel 1936 vinse con la squadra della Scuola di Aosta il IV trofeo Mezzalama, una fra le pi\u00f9 dure e prestigiose gare di sci alpinismo al mondo, .\nNel febbraio 1936 partecip\u00f2 con il grado di tenente alle Olimpiadi di Garmisch-Partenkirchen come riserva della squadra di pattuglia militare che vinse la medaglia d'oro. Durante la cerimonia di chiusura fu l'alfiere della rappresentanza nazionale italiana.\nNel suo libro \"Storia dello sci\" racconta fin dagli antefatti la vicenda della vittoria italiana ottenuta nella gara di pattuglia militare, disputata come sport dimostrativo e della quale fu testimone diretto:\nL'attivit\u00e0 come dirigente sportivo militare.\n. Nello stesso anno ricostitu\u00ec la Scuola militare alpina di Aosta, che comand\u00f2 dal 1\u00ba luglio 1948 al 19 novembre 1949. In seguito continu\u00f2 la carriera militare, fino ad essere promosso al grado di generale.\n (della quale negli anni sessanta fu segretario nazionale generale) . Nello stesso periodo (dal novembre 1960 al marzo 1969) fu direttore de \"L'Alpino\". \u00c8 stato anche autore di \"Storia dello sci\" (1976), considerata il pi\u00f9 completo studio storico sullo sci azzurro dalle origini fino all'anno di edizione, ."}
{"id": "1906020", "revid": "399", "url": "https://it.wikipedia.org/wiki?curid=1906020", "title": "Alteno", "text": "L'alteno, conosciuto anche come arbustum gallicum, \u00e8 un campo coltivato con piante di vite. La differenza con il tradizionale metodo di coltivazione della vite, che prende il nome di vigneto, \u00e8 che nel campo di alteni la vite viene abbinata alla coltivazione di altre piante da fusto o alla posatura di pali di legno (o di altri materiali), i quali hanno entrambi la funzione di sostenere i rami della vite in modo che possano crescere sollevati da terra. In pratica l'insieme dei pali (o delle altre piante) fanno s\u00ec che la parte frondosa della vite crei una sorta di tetto al di sopra di essa. Da tale soffitto verde sar\u00e0 poi possibile raccogliere i frutti al tempo della vendemmia.\nIn realt\u00e0 il termine alteno era soprattutto utilizzato in Italia nei secoli passati: in particolare si hanno numerose attestazioni documentarie e bibliografiche nei territori del Regno di Sardegna per i secoli XVIII e XIX. Talvolta tale denominazione si riscontra ancora nella toponomastica locale: vedi per esempio la presenza nella cittadina piemontese di Poirino di una strada denominata appunto \"via degli alteni\", tuttora esistente.\nQuando la vite \u00e8 appoggiata a piante vive d'alto fusto si dice \"maritata\". Pi\u00f9 frequenti sono l'olmo ed il pioppo. Solitamente si tratta di \"seminativi arborati\" o \"prati arborati. \u00c8 una qualit\u00e0 di coltura che in catasto ha una tariffa d'estimo che tiene conto delle due colture. Storicamente era il modo per avere diverse produzioni: il fieno o i cereali oltre all'uva ed alla legna da ardere derivata dalla potatura degli alberi."}
{"id": "1906028", "revid": "22475", "url": "https://it.wikipedia.org/wiki?curid=1906028", "title": "La sposa di Lammermoor", "text": "La sposa di Lammermoor \u00e8 un romanzo storico di Walter Scott pubblicato nel 1819. \u00c8 ambientato in Scozia durante il regno della regina Anna (1702-1714). Il romanzo narra della relazione amorosa tra Lucy Ashton e Edgar Ravenswood, nemico della sua famiglia. Scott indic\u00f2 che la trama si basava su fatti realmente accaduti. \"La sposa di Lammermoor\" e \"Una leggenda di Montrose\" vennero pubblicati insieme e formano la terza serie di \"Tales of my Landlord\".\n\"Lammermoor\" \u00e8 una anglicizzazione dello scozzese \"Lammermuir\".\nDa questo romanzo Salvadore Cammarano trasse il libretto per \"Lucia di Lammermoor\", del 1835, di Gaetano Donizetti.\nAntefatto.\nLa storia \u00e8 romanzesca, ma si basa, secondo l'autore, su un fatto realmente accaduto nella famiglia scozzese Dalrymple. Nella met\u00e0 del Seicento la sorella pi\u00f9 anziana di Sir James Dalrymple venne promessa in sposa a David Dunbar, erede di Sir David Dunbar di Baldoon.\nCome d'abitudine il matrimonio fu combinato dai genitori della ragazza. Tuttavia Janet era innamorata di Archibald, terzo Lord Rutherford, la cui famiglia non aveva alcun possedimento. I genitori di Janet si opposero fermamente al matrimonio dei due, proibirono la relazione e la forzarono a sposare David.\nCome imposto dalle tradizioni Janet spos\u00f2 David nella Chiesa di Old Luce, a pochi chilometri dalla sua casa a Carsecleugh Castle.\nSebbene la giornata estiva fosse molto calda i fratelli della ragazza ricordano che le mani di Janet erano \"fredde come ghiaccio\" mentre camminava lungo la navata. Janet disse loro \"Non voglio stare con lui\". La notte stessa, quando la giovane coppia si ritir\u00f2 nella camera da letto a Baldoon Castle, si sentirono grida provenire dalla stanza. La porta venne forzata e il personale trov\u00f2 David Dunbar accoltellato e quasi morto. La giovane Janet brandiva un coltello ed era coperta di sangue, piangente e in preda al delirio.\nJanet venne giudicata insana di mente e mor\u00ec di l\u00ec a un mese.\nEsistono diverse versioni della storia che descrive quanto accadde nella stanza da letto a Baldoon Castle. Una seconda versione rispetto a quella appena descritta vede un Archibald deluso nascosto nella stanza, che accoltella lo sposo e fugge dalla finestra verso il giardino. La tradizione locale aggiunge una terza versione in cui \u00e8 il Demonio ad uccidere Dunbar e a tormentare Janet sino a farla impazzire.\nLe tombe Janet e David si possono vedere nella cappella locale.\n\u00abLa famiglia Dalrymple - osserva Scott - produsse in due secoli tanti uomini di talento sia civile che militare, di lettere, eminenti figure politiche e professionali quanto qualsiasi casa di Scozia\u00bb.\nLa trama in breve.\n\"La sposa di Lammermoor\" racconta del tragico amore tra Edgar, padrone di Ravenswood, e Lucy Ashton, figlia di Sir William Ashton, nemico di Ravenswood.\nLa moglie di Sir William \u00e8 la malvagia della storia, che ordisce l'intero intrigo. Lady Ashton \u00e8 altera e manipolatrice nel suo scopo di annullare il fidanzamento felice tra Lucy ed Edgar e forzare la ragazza a un matrimonio tanto veloce quanto combinato con il signore di Bucklaw.\nAll'apice della narrazione, quando l'intrigo prende pienamente corpo e il matrimonio ha avuto luogo, Lucy accoltella lo sposo ferendolo gravemente e sprofonda rapidamente nella follia per morire in breve tempo. Nella storia, Caleb Balderstone, un eccentrico vecchio servitore della famiglia Ravenswood, fornisce un certo sollievo comico."}
{"id": "1906030", "revid": "92723", "url": "https://it.wikipedia.org/wiki?curid=1906030", "title": "Regione Sudest del Brasile", "text": "Il Sudest (in portoghese Sudeste) \u00e8 una delle 5 regioni che formano il primo livello di suddivisione del Brasile.\nGeografia fisica.\nQuarta regione per dimensioni, \u00e8 la pi\u00f9 popolosa, contando all'interno le 2 maggiori metropoli brasiliane quali San Paolo e Rio de Janeiro. Confina con le regioni del Sud, del Centro-Ovest e del Nordest.\nEconomia.\nAgricoltura.\nI principali product agricoli coltivati sono:\nLa regione produce ancora notevoli quantit\u00e0 di:\nBestiame.\nAnche il bestiame ha una grande importanza nella regione.\nIl Sudest \u00e8 il secondo produttore nazionale di latte, con il 34,2%, in leggero calo rispetto alla Regione Sud, che produce il 35,7%. Il sud-est ha la pi\u00f9 grande mandria di mucche munte: il 30,4% del totale di 17,1 milioni esistenti in Brasile. La produttivit\u00e0 pi\u00f9 alta, tuttavia, \u00e8 quella della regione meridionale, con una media di 3.284 litri per vacca all'anno, motivo per cui \u00e8 in testa alla classifica della produzione di latte dal 2015. Il Minas Gerais \u00e8 il principale stato produttore di latte in Brasile con il pi\u00f9 grande \u00e8 efficace anche per le vacche munte, responsabili del 26,6% della produzione e del 20,0% di tutti gli animali nel latte. Il comune di Patos de Minas \u00e8 stato il secondo produttore nel 2017, con 191,3 milioni di litri di latte.\nL'allevamento di pollame e la produzione di uova sono le pi\u00f9 importanti del paese. Gli stormi di pollame, secondo l'IBGE, includono polli, galli, galline e pulcini. Nel 2018, la regione del Sud, con un accento sulla creazione di polli da macello, era responsabile di quasi la met\u00e0 del totale brasiliano (46,9%). Il Paran\u00e1 rappresentava solo il 26,2%. Tuttavia, la situazione \u00e8 invertita quando si tratta di polli. La prima regione nella classifica \u00e8 stata il sud-est, con il 38,9% del capitale totale del paese. Per il 2018 \u00e8 stato stimato un totale di 246,9 milioni di galline. Lo stato di San Paolo \u00e8 responsabile del 21,9%. La produzione nazionale di uova di gallina \u00e8 stata di 4,4 miliardi di dozzine nel 2018. La regione del sud-est era responsabile del 43,8% del totale prodotto. Lo stato di San Paolo \u00e8 stato il pi\u00f9 grande produttore nazionale (25,6%), con un totale di 16,8 milioni di uccelli. Il sud-est \u00e8 responsabile del 64%, evidenziando San Paolo (24,6%) e Esp\u00edrito Santo (21,0%). \nEstrazione mineraria.\nNella produzione mineraria, nel 2017, Minas Gerais \u00e8 stato il pi\u00f9 grande produttore del paese di ferro (277 milioni di tonnellate per un valore di 37,2 miliardi di R $), oro (29,3 tonnellate per un valore di 3,6 miliardi di R $), zinco (400.000 tonnellate per un valore di R $ 351 milioni) e niobio (sotto forma di cloridrato) (131.000 tonnellate per un valore di R $ 254 milioni). Inoltre, Minas \u00e8 stato il secondo pi\u00f9 grande produttore di alluminio (bauxite) (1,47 milioni di tonnellate per un valore di R $ 105 milioni), terzo di manganese (296.000 tonnellate per un valore di 32 milioni di R $) e il quinto di stagno (206 tonnellate per un valore di 4,7 milioni di R $). Minas Gerais deteneva il 47,19% del valore della produzione di minerali commercializzati in Brasile (primo posto), con 41,7 miliardi di R $. Lo stato ha la pi\u00f9 grande produzione di varie pietre preziose del paese. In acquamarina, Minas Gerais produce le pietre pi\u00f9 preziose al mondo. Nel diamante, il Brasile \u00e8 stato il pi\u00f9 grande produttore mondiale di diamanti dal 1730 al 1870, l'estrazione \u00e8 avvenuta per la prima volta nella Serra da Canastra, regione di Diamantina, abbassando addirittura pietra in tutti a causa della produzione in eccesso. Minas Gerais continua ad estrarre diamanti, oltre ad avere produzioni su scala maggiore o minore di agata, smeraldo, granato, diaspro e zaffiro. Topazio e tormaline si distinguono. Nel topazio, il Brasile ha la variet\u00e0 pi\u00f9 preziosa al mondo, il topazio imperiale, prodotto solo in Ouro Preto. Inoltre, il paese \u00e8 il principale produttore mondiale di topazio. \u00c8 anche uno dei maggiori produttori di tormaline al mondo.\nIndustria.\nNella regione del sud-est inizi\u00f2 l'industrializzazione del paese, rendendo l'industria di trasformazione la principale fonte di reddito e lavoro nei suoi stati. Lo stato di San Paolo \u00e8 diventato il pi\u00f9 grande parco industriale del Sud America.\nLa Regione Sudest detiene il 53% del PIL industriale del Brasile.\nLe principali attivit\u00e0 industriali nella regione sono:\nIn Brasile, il settore automobilistico rappresenta circa il 22% del PIL industriale. La Greater ABC Region, a San Paolo, \u00e8 il primo centro e il pi\u00f9 grande centro automobilistico del Brasile. Quando la produzione del paese era praticamente limitata all'ABC, lo Stato rappresentava il 74,8% della produzione brasiliana nel 1990. Nel 2017 questo indice \u00e8 sceso al 46,6% e nel 2019 al 40,1%, a causa di un fenomeno di internalizzazione della produzione di veicoli in Brasile, spinto da fattori come i sindacati, che hanno imposto eccessivi oneri sul lavoro e sui salari, scoraggiano gli investimenti e favoriscono la ricerca di nuove citt\u00e0. Lo sviluppo delle citt\u00e0 ABC ha contribuito a frenare l'attrattiva, a causa dell'aumento dei costi immobiliari e della maggiore densit\u00e0 di aree residenziali. Sul Fluminense (Rio de Janeiro) era gi\u00e0 il secondo polo pi\u00f9 grande nel 2017, ma nel 2019 \u00e8 sceso al quarto posto, dietro Paran\u00e1 (15%) e Minas Gerais (10,7%). Nel sud-est ci sono fabbriche di GM, Volkswagen, Fiat, Ford, Honda, Toyota, Mitsubishi, Nissan, Hyundai, Mercedes-Benz, Land Rover, Citroen / Peugeot, Scania e Iveco.\nNella produzione di trattori, nel 2017, i principali produttori in Brasile erano John Deere, New Holland, Massey Ferguson, Valtra, Case IH e il brasiliano Agrale. Hanno tutti stabilimenti nel sud-est, praticamente a San Paolo.\nNel 2011, il Brasile aveva la sesta industria chimica pi\u00f9 grande del mondo, con un fatturato netto di 157 miliardi di dollari, pari al 3,1% delle vendite mondiali. A quel tempo c'erano 973 fabbriche di prodotti chimici per uso industriale. Sono concentrati nella regione sud-orientale, principalmente a San Paolo. Nel 2018, il settore chimico brasiliano era l'ottavo pi\u00f9 grande al mondo, rappresentando il 10% del PIL industriale nazionale e il 2,5% del PIL totale. Nel 2020 le importazioni occuperanno il 43% della domanda interna di prodotti chimici. Dal 2008, l'utilizzo medio della capacit\u00e0 nell'industria chimica brasiliana \u00e8 stato considerato basso, compreso tra il 70 e l'83%.\nIn industria farmaceutica, la maggior parte delle societ\u00e0 brasiliane \u00e8 stata stabilita a San Paolo e Rio de Janeiro da molto tempo. Nel 2019, la situazione era che, a causa dei vantaggi fiscali offerti in stati come Pernambuco, Goi\u00e1s e Minas Gerais, le societ\u00e0 lasciavano RJ e SP e si dirigevano verso questi stati. Nel 2017, il Brasile era considerato il sesto mercato farmaceutico pi\u00f9 grande al mondo. La vendita di farmaci nelle farmacie ha raggiunto circa R $ 57 miliardi (US $ 17,79 miliardi) nel paese. Il mercato farmaceutico in Brasile aveva 241 laboratori regolamentati e autorizzati per la vendita di medicinali. Di questi, la maggioranza (60%) ha il capitale nazionale. Le multinazionali avevano circa il 52,44% del mercato, con il 34,75% negli imballaggi commercializzati. I laboratori brasiliani rappresentano il 47,56% del mercato nelle vendite e il 65,25% nelle casse vendute. Nella distribuzione delle vendite di farmaci per stato, San Paolo si \u00e8 classificata al primo posto: l'industria farmaceutica di San Paolo ha registrato un fatturato di 53,3 miliardi di R $, il 76,8% delle vendite totali in tutto il paese. Le aziende che hanno beneficiato maggiormente della vendita di farmaci nel paese nel 2015 sono state EMS, Hypermarcas (NeoQu\u00edmica), Sanofi (Medley), Novartis, Ach\u00e9, Eurofarma, Takeda, Bayer, Pfizer e GSK.\nIn industria alimentare, nel 2019, il Brasile \u00e8 stato il secondo esportatore mondiale di alimenti trasformati, con un valore di 34,1 miliardi di dollari in esportazioni. Il fatturato dell'industria alimentare e delle bevande brasiliano nel 2019 \u00e8 stato di 699,9 miliardi di R $, il 9,7% del prodotto interno lordo del paese. Nel 2015, il settore industriale degli alimenti e delle bevande in Brasile comprendeva 34.800 aziende (senza contare i panifici), la stragrande maggioranza delle quali era piccola. Queste aziende impiegavano pi\u00f9 di 1.600.000 lavoratori, rendendo l'industria alimentare e delle bevande il pi\u00f9 grande datore di lavoro nel settore manifatturiero. Ci sono circa 570 grandi aziende in Brasile, che rappresentano una buona parte del reddito totale del settore. San Paolo ha creato aziende come: Yoki, Vigor, Minerva Foods, Bauducco, Santa Helena, Marilan, Ceratti, Fugini, Chocolates Pan, Embar\u00e9, tra gli altri. Minas Gerais ha creato aziende alimentari di importanza nazionale come Itamb\u00e9 e Pif Paf Alimentos. Esp\u00edrito Santo ha creato Chocolates Garoto e Rio de Janeiro ha creato Piraqu\u00ea e Granfino.\nNel Settore calzaturiero, nel 2019 il Brasile ha prodotto 972 milioni di paia. Le esportazioni sono state intorno al 10%, raggiungendo quasi 125 milioni di paia. Il Brasile \u00e8 al quarto posto tra i produttori mondiali, dietro a Cina, India e Vietnam, e all'undicesimo tra i maggiori esportatori. Delle paia prodotte, il 49% era di plastica o gomma, il 28,8% di laminato sintetico e solo il 17,7% di pelle. Il polo pi\u00f9 grande del Brasile \u00e8 a Rio Grande do Sul, ma San Paolo ha importanti centri di scarpe, come quello nella citt\u00e0 di Franca, specializzato in calzature da uomo, nella citt\u00e0 di Ja\u00fa, specializzato in calzature da donna e nella citt\u00e0 di Birigui, specializzata in calzature. bambini. Ja\u00fa, Franca e Birigui rappresentano il 92% della produzione di calzature nello stato di San Paolo. Birigui conta 350 aziende, che generano circa 13.000 posti di lavoro, producendo 45,9 milioni di paia all'anno. Il 52% delle scarpe per bambini nel paese viene prodotto in questa citt\u00e0. Da Birigui provenivano la maggior parte dei pi\u00f9 famosi calzaturifici per bambini del paese. Ja\u00fa ha 150 fabbriche che producono circa 130.000 paia di scarpe da donna economiche al giorno. Il settore calzaturiero di Franca conta circa 550 aziende e impiega circa 20.000 dipendenti. La maggior parte delle fabbriche di scarpe da uomo pi\u00f9 famose del paese proviene da San Paolo. Minas Gerais ha un polo specializzato in scarpe e scarpe economiche a Nova Serrana. La citt\u00e0 ha circa 830 industrie, che nel 2017 hanno prodotto circa 110 milioni di paia. Tuttavia, nel complesso, l'industria brasiliana ha lottato per competere con le calzature cinesi, che hanno un prezzo imbattibile a causa della differenza nella riscossione delle tasse da un paese all'altro, oltre all'assenza di pesanti tasse sul lavoro brasiliane in Cina, e l'uomo d'affari brasiliano ha dovuto investire in prodotti a valore aggiunto, coniugando qualit\u00e0 e design, per sopravvivere.\nIn industria tessile, il Brasile, nonostante sia stato tra i 5 maggiori produttori mondiali nel 2013, e rappresentativo nel consumo di tessuti e abbigliamento, ha pochissimo inserimento nel commercio mondiale. Nel 2015, le importazioni brasiliane si sono classificate al 25 \u00b0 posto (5,5 miliardi di dollari). E nelle esportazioni, era solo 40 \u00b0 nella classifica mondiale. La partecipazione del Brasile al commercio mondiale di tessili e abbigliamento \u00e8 solo dello 0,3%, a causa della difficolt\u00e0 di competere sul prezzo con i produttori in India e principalmente in Cina. Il valore lordo della produzione, che include il consumo di beni intermedi e servizi, dell'industria tessile brasiliana corrispondeva a quasi R $ 40 miliardi nel 2015, l'1,6% del valore lordo della produzione industriale in Brasile. San Paolo (37,4%) \u00e8 il maggior produttore. Le principali aree produttive di San Paolo sono la Regione Metropolitana di San Paolo e Campinas. Il Minas Gerais ha l'8,51% (la terza pi\u00f9 grande produzione nel paese).\nIn industria degli elettrodomestici, le vendite sono state di 12,9 milioni di unit\u00e0 nel 2017. Il settore ha registrato il suo picco di vendite nel 2012, con 18,9 milioni di unit\u00e0. I marchi che hanno venduto di pi\u00f9 sono stati Brastemp, Electrolux, Consul e Philips. Brastemp \u00e8 originario di S\u00e3o Bernardo do Campo. San Paolo \u00e8 stato anche il luogo in cui \u00e8 stata fondata Metalfrio."}
{"id": "1906032", "revid": "1543377", "url": "https://it.wikipedia.org/wiki?curid=1906032", "title": "Vittorio Chierroni", "text": "Biografia.\nAttivo dalla met\u00e0 degli anni trenta, partecip\u00f2 ai IV Giochi olimpici invernali di classificandosi 18\u00b0 nella combinata, unica gara in programma, e ai Mondiali di Chamonix 1937 (6\u00b0 sia nella discesa libera, sia nella combinata) e di Zakopane 1939 (6\u00b0 nella discesa libera).\nLa sua carriera fu irrimediabilmente danneggiata dallo scoppio della Seconda guerra mondiale (durante la quale venne anche ferito), che per molti anni imped\u00ec lo svolgimento di competizioni ufficiali e sottrasse a Chierroni i migliori anni della sua vita sportiva. Durante la guerra, a Cortina d'Ampezzo, partecip\u00f2 ai \"Mondiali 1941\", successivamente non omologati dalla FIS poich\u00e9 erano assenti molte nazioni avversarie belliche dell'Italia; in quell'occasione vinse la medaglia d'oro in slalom speciale.\nTerminato il conflitto prese parte ai V Giochi olimpici invernali di , classificandosi 12\u00b0 nella discesa libera, 30\u00b0 nello slalom speciale e 7\u00b0 nella combinata."}
{"id": "1906043", "revid": "547034", "url": "https://it.wikipedia.org/wiki?curid=1906043", "title": "Yours Truly (Sick of It All)", "text": "Yours Truly \u00e8 il sesto album di studio del gruppo hardcore punk statunitense Sick of It All. \u00c8 stato pubblicato nel novembre 2000 dalla Fat Wreck Chords e segue \"Call to Arms\" del 1999."}
{"id": "1906045", "revid": "1844470", "url": "https://it.wikipedia.org/wiki?curid=1906045", "title": "Chiefs", "text": "Gli Chiefs, gi\u00e0 noti come Waikato Chiefs, sono un club di rugby a 15 neozelandese.\nLa squadra ha sede ad Hamilton in Nuova Zelanda, nella regione del Waikato e rappresenta una delle cinque compagini neozelandesi che partecipano al Super Rugby.\nLa squadra ha vinto due volte il titolo di campione del Super Rugby (2012 e 2013."}
{"id": "1906046", "revid": "1652134", "url": "https://it.wikipedia.org/wiki?curid=1906046", "title": "Maria Grazia Marchelli", "text": "Era sorella di Carla, a sua volta sciatrice alpina di alto livello.\nBiografia.\nNata a Genova, crebbe a Cortina d'Ampezzo dove la sua famiglia si era rifugiata durante la Seconda guerra mondiale dopo il primo bombardamento sulla citt\u00e0.\nCarriera sciistica.\nTalento precoce, si mise in luce appena sedicenne nella Direttissima della Marmolada del 1948; due anni dopo, nel 1950, vinse la discesa libera di Grindelwald e il suo primo titolo nazionale, sempre nella discesa libera (successo bissato l'anno dopo). Debutt\u00f2 ai Giochi olimpici invernali a , ma non concluse n\u00e9 la discesa libera n\u00e9 lo slalom gigante.\nNel 1953 s'impose nuovamente nella classica di Grindelwald. Nelle stagioni successive non riusc\u00ec pi\u00f9 a cogliere risultati di rilievo in campo internazionale, anche se vinse ancora alcune medaglie ai Campionati italiani; ai VII Giochi olimpici invernali di si classific\u00f2 28\u00aa nello slalom gigante. Chiuse la carriera ancora sulla Marmolada, con il secondo posto conquistato nello slalom gigante del 1960.\nCarriera giornalistica.\nDopo il ritiro divenne giornalista, prima collaborando con alcuni quotidiani, poi fondando e dirigendo le riviste \"Sci\", \"Sci fondo\" e \"Jogging\".\nAltre attivit\u00e0.\nLasciato il giornalismo lavor\u00f2 come organizzatrice di viaggi in Nordafrica (Libia, Egitto); mor\u00ec nel 2006."}
{"id": "1906047", "revid": "123567", "url": "https://it.wikipedia.org/wiki?curid=1906047", "title": "Valle di Lozio", "text": ""}
{"id": "1906049", "revid": "1543377", "url": "https://it.wikipedia.org/wiki?curid=1906049", "title": "Jack Layton", "text": "Nel 2003 fu eletto leader del Nuovo Partito Democratico.\nBiografia.\nJack Layton nacque a Montr\u00e9al, in Qu\u00e9bec da Robert Layton. Nel 1969, spos\u00f2 Sally Halford da cui ebbe due figli (Sarah e Mike). Nel 1988 spos\u00f2 Olivia Chow. \n\u00c8 morto a seguito di un tumore nel 2011 all'et\u00e0 di 61 anni."}
{"id": "1906050", "revid": "339392", "url": "https://it.wikipedia.org/wiki?curid=1906050", "title": "Regione Sudeste del Brasile", "text": ""}
{"id": "1906055", "revid": "1915706", "url": "https://it.wikipedia.org/wiki?curid=1906055", "title": "Acido glutarico", "text": "Lacido glutarico \u00e8 un composto organico con formula chimica HO2C(CH2)3CO2H. Sebbene i correlati acidi dicarbossilici (l'acido adipico e acido succinico) siano poco solubili in acqua, l'acido glutarico ha una solubilit\u00e0 in acqua maggiore del 50%.\nBiochimica.\nL'acido glutarico \u00e8 prodotto naturalmente nel corpo durante il metabolismo di alcuni amminoacidi, tra cui lisina e triptofano. Difetti in questa via metabolica possono portare a un disturbo chiamato aciduria glutarica, in cui si accumulano sottoprodotti tossici e possono causare grave encefalopatia.\nSintesi.\nL'acido glutarico pu\u00f2 essere preparato attraverso l'apertura dell'anello del \u03b3-butirrolattone con cianuro di potassio. In alternativa, l'idrolisi, seguita dall'ossidazione del diidropirano, produce acido glutarico. Pu\u00f2 anche essere preparato dalla reazione di 1,3-dibromopropano con cianuro di sodio o di potassio per ottenere il dinitrile, seguito da idrolisi.\nUtilizzi.\nL'1,5-pentandiolo, un comune plastificante e precursore dei poliesteri, \u00e8 ottenuto dall'idrogenazione dell'acido glutarico e dei suoi derivati. \u00c8 utilizzato nella produzione di polimeri come polioli del poliestere e poliamidi. Il numero dispari di atomi di carbonio (5) \u00e8 utile per ridurre l'elasticit\u00e0 del polimero.\nL'acido uvitonico \u00e8 ottenuto dall'azione dell'ammoniaca sull'acido glutarico.\nSicurezza.\nL'acido glutarico pu\u00f2 causare irritazione alla pelle e agli occhi. Questo composto pu\u00f2 inoltre essere nocivo per ingestione, inalazione o assorbimento cutaneo."}
{"id": "1906057", "revid": "44939", "url": "https://it.wikipedia.org/wiki?curid=1906057", "title": "Glutarato", "text": ""}
{"id": "1906058", "revid": "767487", "url": "https://it.wikipedia.org/wiki?curid=1906058", "title": "Return of the Dozen Vol.1", "text": "Return of the Dozen Vol.1 (in italiano \"Il ritorno della dozzina\") \u00e8 l'ultimo album prodotto dai D12 o 'Dirty Dozen', pubblicato nel maggio 2008 negli USA.\nIl disco si avvale dell'ultima collaborazione di Proof, membro del gruppo poi deceduto in un conflitto a fuoco in un locale a Detroit. Non \u00e8 invece presente Eminem.\nContenuto dell'Album.\nL'album contiene 21 brani tutti firmati D12 ma con vari 'featuring', tra cui nomi importanti dell'Hip-Hop americano come; "}
{"id": "1906062", "revid": "666668", "url": "https://it.wikipedia.org/wiki?curid=1906062", "title": "Tito Tolin", "text": "Biografia.\nAttivo negli anni cinquanta, in carriera vinse un titolo nazionale e partecip\u00f2 a un'edizione dei Giochi olimpici invernali, . Dopo essere stato il portabandiera italiano durante la cerimonia d'apertura, si piazz\u00f2 al 33\u00ba posto nella gara dal trampolino normale."}
{"id": "1906065", "revid": "287204", "url": "https://it.wikipedia.org/wiki?curid=1906065", "title": "Cronistoria dell'Aston Villa Football Club", "text": "\"Aggiornata alla stagione 2019-2020.\""}
{"id": "1906066", "revid": "43530", "url": "https://it.wikipedia.org/wiki?curid=1906066", "title": "Militarista", "text": ""}
{"id": "1906069", "revid": "123302675", "url": "https://it.wikipedia.org/wiki?curid=1906069", "title": "Museo di paleontologia e preistoria Piero Leonardi", "text": "Il Museo di paleontologia e preistoria \"Piero Leonardi\" \u00e8 un museo naturalistico di Ferrara, ubicato in Corso Ercole I d'Este 32.\nIl Palazzo Turchi di Bagno, che ospita oggi le sedi dei Dipartimenti di Scienze della Terra e delle Risorse Naturali e Culturali dell'Universit\u00e0 di Ferrara, \u00e8 stato costruito fra il 1493 e il 1501 da Biagio Rossetti per la famiglia Bagno che lo cedette al demanio militare nel 1933 e successivamente ristrutturato dall'Universit\u00e0 di Ferrara.\nAl 1964 risale la nascita del museo, voluto da Piero Leonardi, geologo, paleontologo e naturalista della prima cattedra di geologia dell'Universit\u00e0 risalente al 1949.\nLe aree dedicate all'esposizione sono quattro (geologia storica, paleontologia degli invertebrati, paleontologia dei vertebrati e preistoria) oggi presenti soltanto al piano nobile del palazzo a causa dell'aumento degli studenti dell'ateneo estense che ha comportato la trasformazione di alcuni ambienti al piano terra in aule didattiche. Di notevole rilievo assume il grande salone che ospita la sezione di paleontologia dei vertebrati. Questa sezione illustra la storia evolutiva dei vertebrati esponendo alcuni esemplari di anfibi, rettili mesosauri del permiano, terapsidi del triassico, un coccodrillo marino e alcuni ittiosauri del giurassico. Sono anche presenti alcuni mammiferi rappresentati da crani di perissodattili giganti del paleogene, della tigre dai denti a sciabola e del rinoceronte lanoso del pleistocene.\nNella sezione della preistoria sono principalmente conservati resti scheletrici di crani dell'uomo australopiteco e di alcuni manufatti del paleolitico e dell'et\u00e0 del ferro.\nNelle ultime due sezioni, quelle di paleontologia degli invertebrati e di geologia storica, sono esposti fossili e ricostruzioni ambientali riguardanti i periodi mesozoico e cenozoico delle Dolomiti del Veneto.\nDal 20 maggio 2012, a causa degli eventi sismici che hanno coinvolto la provincia di Ferrara, il Museo \u00e8 temporaneamente chiuso al pubblico."}
{"id": "1906070", "revid": "1372005", "url": "https://it.wikipedia.org/wiki?curid=1906070", "title": "Eugene Spiro", "text": "Biografia.\nNato a Breslavia, era uno dei nove figli di un cantore ebreo, Abraham Beer, e di sua moglie, Fanny Form Spiro, studi\u00f2 arte nella sua citt\u00e0 natale sotto la guida del maestro Albrecht Br\u00e4uer, in seguito si perfezion\u00f2 diventando allievo di Franz von Stuck, dopo essersi trasferito a Monaco. Qui inizi\u00f2 a lavorare come ritrattista, disegnando ritratti femminili per la rivista \"Der Jugend\". Dopo un breve matrimonio con l'attrice Tilla Durieux durato solo due anni (1904-1906), Spiro si trasfer\u00ec a Parigi dove cerc\u00f2 di apprendere il pi\u00f9 possibile dai maestri impressionisti dai quali attinse molte delle sue tecniche pittoriche. Sempre in questo periodo divenne professore alla \"Acad\u00e9mie Moderne\" e fu uno dei fondatori del \"Salon d'Automne\", ed entr\u00f2 a far parte del circolo degli artisti e degli intellettuali he frequentavano il \"Caf\u00e9 du D\u00f4me\".\nNel 1914 fece ritorno in Germania, a Berlino dove divenne Presidente della \"Berliner Sezession\" e professore alla Accademia delle Belle Arti di Berlino. Spiro rimase a Berlino fino all'ascesa al potere di Hitler nel 1933 quando, a causa delle famigerate leggi razziali antisemite, si vide proibire l'attivit\u00e0 di insegnante per le sue origini ebraiche. In segno di protesta nel 1934 rassegn\u00f2 comunque le dimissioni dalla docenza e, dopo aver ottenuto il visto per l'espatrio, riusc\u00ec ad emigrare nuovamente a Parigi nel 1935. Qui svolse la sua attivit\u00e0 artistica facendo ritratti di personaggi famosi del mondo intellettuale e politico europeo e dando lezioni private di pittura. Partecip\u00f2 a diverse mostre internazionali ad Amsterdam e Londra e fu cofondatore e presidente della \"Union des Artistes libres\", creata insieme ad altri artisti esuli o rifugiati ebrei.\nCol sopraggiungere del nazismo in terra francese nel 1940, Spiro fu costretto nuovamente a fuggire, questa volta oltreoceano in USA, passando prima in territorio spagnolo e portoghese. Il 18 maggio 1941, dopo mille peripezie e all'et\u00e0 di 67 anni, Spiro giunse a Baltimora, negli Stati Uniti, e si trasfer\u00ec nello stesso mese a New York, dove era considerato un artista relativamente sconosciuto. Qui, il 30 settembre 1941 spos\u00f2 Lilly Jacoby, una donna conosciuta un anno prima nel campo di internamento francese di Gurs, dove anch\u2019essa era stata prigioniera a causa del suo essere ebrea. In quello stesso anno Spiro organizz\u00f2 la prima delle sue mostre in America alla \"Galerie St. Etienne\" di New York, dove avrebbe organizzato ben sette mostre, l'ultima in occasione del suo novantesimo compleanno nel 1964.\nTra il 1948 e il 1952 Spiro fu insegnante presso la \"Wayman Adams School\" di Elizabethtown; sempre nel 1952 Spiro fece la sua prima visita dopo la guerra in quella che era nel frattempo diventata la Repubblica Federale Tedesca, dove nel 1958 organizz\u00f2 una mostra alla \"Gallerie Wolfgang Gurlitt\" di Monaco di Baviera.\nSpiro mor\u00ec nel 1972 a New York all'et\u00e0 di 98 anni."}
{"id": "1906071", "revid": "599013", "url": "https://it.wikipedia.org/wiki?curid=1906071", "title": "Bruno Alberti", "text": "Biografia.\nCarriera sciistica.\nAttivo tra la fine degli anni cinquanta e i primi anni sessanta, prese parte a due edizioni dei Giochi olimpici invernali: (6\u00b0 nella discesa libera, 5\u00b0 nello slalom gigante, 20\u00b0 nello slalom speciale) e (23\u00b0 nella discesa libera)."}
{"id": "1906074", "revid": "64833", "url": "https://it.wikipedia.org/wiki?curid=1906074", "title": "F2M", "text": ""}
{"id": "1906076", "revid": "17940836", "url": "https://it.wikipedia.org/wiki?curid=1906076", "title": "Pooping", "text": ""}
{"id": "1906078", "revid": "19933", "url": "https://it.wikipedia.org/wiki?curid=1906078", "title": "Zanfarda", "text": ""}
{"id": "1906081", "revid": "1977557", "url": "https://it.wikipedia.org/wiki?curid=1906081", "title": "Grote Reber", "text": ""}
{"id": "1906085", "revid": "599013", "url": "https://it.wikipedia.org/wiki?curid=1906085", "title": "Clotilde Fasolis", "text": "Biografia.\nAi X Giochi olimpici invernali di , sua unica presenza olimpica, gareggi\u00f2 in tutte le specialit\u00e0, senza ottenere risultati di rilievo (30\u00aa nella discesa libera, 32\u00aa nello slalom gigante, 22\u00aa nello slalom speciale).\nLa Fasolis ottenne in carriera un'unica prestazione in Coppa del Mondo tra le prime dieci, con il settimo posto ottenuto l'11 dicembre 1968 sulle nevi di Val-d'Is\u00e8re nella gara vinta dalla francese Fran\u00e7oise Macchi davanti alla fuoriclasse tedesca occidentale Rosi Mittermaier e all'altra atleta francese Annie Famose."}
{"id": "1906087", "revid": "287204", "url": "https://it.wikipedia.org/wiki?curid=1906087", "title": "Baikunthpur (Chhattisgarh)", "text": "Baikunthpur \u00e8 una citt\u00e0 dell'India di 10.076 abitanti, capoluogo del distretto di Korea, nello stato federato del Chhattisgarh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 23\u00b0 15' 0 N e 82\u00b0 32' 60 E e ha un'altitudine di 528 .\nSociet\u00e0.\nEvoluzione demografica.\nAl censimento del 2001 la popolazione di Baikunthpur assommava a 10.076 persone, delle quali 5.447 maschi e 4.629 femmine. I bambini di et\u00e0 inferiore o uguale ai sei anni assommavano a 1.312, dei quali 673 maschi e 639 femmine. Infine, coloro che erano in grado di saper almeno leggere e scrivere erano 7.836, dei quali 4.503 maschi e 3.333 femmine."}
{"id": "1906089", "revid": "767487", "url": "https://it.wikipedia.org/wiki?curid=1906089", "title": "Tom Waring", "text": "Carriera.\nFirm\u00f2 per il Tranmere Rovers nel 1926 e pass\u00f2 due anni dopo all'Aston Villa, Debutt\u00f2 in una partita della squadra riserve giocata contro il Birmingham City, dove segn\u00f2 una tripletta.\nSegn\u00f2 per i \"Villans\" 167 reti in 226 presenze, includendo dieci triplette ed il record di 49 reti nel campionato 1930-1931.\nNel novembre 1935 si trasfer\u00ec al Barnsley. Gioc\u00f2 successivamente per il Wolverhampton Wanderers, nuovamente Tranmere, Accrington Stanley, Bath City, Ellesmere Port Town, Graysons, Birkenhead Dockers e Harrowby. Termin\u00f2 la carriera al New Brighton nel 1940.\n\u00c8 stato convocato per cinque volte nell'."}
{"id": "1906094", "revid": "287204", "url": "https://it.wikipedia.org/wiki?curid=1906094", "title": "Dantewada", "text": "Dantewada (talvolta scritto anche Dantewara) \u00e8 una suddivisione dell'India, classificata come \"nagar panchayat\", di 6.632 abitanti, capoluogo del distretto di Dantewada, nello stato federato del Chhattisgarh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 18\u00b0 53' 60 N e 81\u00b0 20' 60 E e ha un'altitudine di 351 .\nSociet\u00e0.\nEvoluzione demografica.\nAl censimento del 2001 la popolazione di Dantewada assommava a 6.632 persone, delle quali 3.522 maschi e 3.110 femmine. I bambini di et\u00e0 inferiore o uguale ai sei anni assommavano a 906, dei quali 467 maschi e 439 femmine. Infine, coloro che erano in grado di saper almeno leggere e scrivere erano 4.667, dei quali 2.759 maschi e 1.908 femmine."}
{"id": "1906095", "revid": "122190871", "url": "https://it.wikipedia.org/wiki?curid=1906095", "title": "Honda CBR 900RR", "text": "Con la denominazione di CBR 900RR e il soprannome di Fireblade \u00e8 conosciuta la serie di motociclette presentate dalla casa motociclistica giapponese Honda dal 1992 al 2004 quando venne sostituita dalla CBR 1000RR.\nSi tratta di modelli in produzione di serie che sono stati studiati anche per poterne derivare quelli da competizione da essere impiegati nel Campionato mondiale Superbike.\nIl nome commerciale \u00e8 rimasto invariato pur essendo stata nel tempo variata la cilindrata, dagli iniziali 893 cm\u00b3 fino ai 954\u00a0cm\u00b3 dell'ultima versione; si pu\u00f2 di conseguenza dividere le moto in pi\u00f9 serie.\nLe serie.\nCBR 900.\nConvenzionalmente si riconosce con questa sigla la prima versione di 893cc presentata nel 1992 e restata in produzione sino al 1995; \u00e8 conosciuta, soprattutto nell'ambito delle competizioni anche come \"SC 28\".\nCBR 918.\n\u00c8 la versione in catalogo dal 1996 al 1999 (\"SC 33\").\nCBR 929.\nPresentata nel 2000 (\"SC 44\") e prodotta per due anni.\nCBR 954.\nLa \"CBR 954\" (\"SC 50\" la denominazione tecnica del modello) \u00e8 rimasta in produzione dal 2002 al 2003.\nLa moto \u00e8 dotata di un propulsore con 151 CV ed \u00e8 l'ultima nata della serie 900."}
{"id": "1906096", "revid": "466539", "url": "https://it.wikipedia.org/wiki?curid=1906096", "title": "Luciano De Paolis", "text": "Carriera.\nAi Giochi olimpici di fu due volte campione olimpico nel bob: nel bob a due assieme a Eugenio Monti e nel bob a quattro assieme a Eugenio Monti, Roberto Zandonella e Mario Armano, sempre come frenatore. Ai Giochi olimpici di Sapporo 1972, quando ormai Eugenio Monti si era ritirato, l'equipaggio italiano di De Paolis (gli altri componenti erano Gianfranco Gaspari, Roberto Zandonella e Mario Armano) giunse 8\u00b0.\nBibliografia.\nVideo intervista autobiografica realizzata da Fabrizio Sanetti nel 2011: https://www.youtube.com/watch?v=Eqa6731d430"}
{"id": "1906097", "revid": "124484752", "url": "https://it.wikipedia.org/wiki?curid=1906097", "title": "Regione Sud del Brasile", "text": "Il Sud (in portoghese Sul) \u00e8 una delle cinque regioni che formano il primo livello di suddivisione del Brasile. Comprende gli Stati di Santa Catarina, del Paran\u00e1 e del Rio Grande do Sul. La regione Sud \u00e8 la minore regione del Brasile e fa parte della regione geo economica Centro-Sud. Si tratta di un grande polo turistico, economico e culturale, con grande influenza europea, soprattutto di origine italiana, tedesca e slava. La regione Sud presenta indicatori sociali alti sotto diversi aspetti: ha il pi\u00f9 alto Indice di sviluppo umano del Brasile, 0,975, e il secondo pi\u00f9 grande PIL pro capite del paese, 93.208,00 reale, dietro solo alla regione sud-est. La regione \u00e8 anche la pi\u00f9 alfabetizzata, 99,8% della popolazione.\nConfina con l'Uruguay a sud, con l'Argentina e il Paraguay ad ovest, con il Centro-Ovest e con il Sudest del Brasile a nord e l'Oceano Atlantico a est.\nLa sua storia \u00e8 caratterizzata da grande immigrazione europea, per la Guerra dei Farrapos o \"Rivoluzione Farroupilha\" (1835-1845), la Rivoluzione Federalista (1893-1895), con il suo evento principale l'assedio di Lapa. Altra rivoluzione della storia della regione \u00e8 stata la Guerra del Contestato (1912-1916), di carattere religioso.\nCaratteristiche generali.\nAlta densit\u00e0 di popolazione.\nLa regione sud \u00e8 la pi\u00f9 piccola tra le aree territoriali del Brasile, coprendo il 17% circa del territorio\nbrasiliano; il numero di abitanti (27 milioni) \u00e8 per\u00f2 superiore al doppio del numero di abitanti della regione Nord e della regione Centro-Ovest, e la densit\u00e0 media raggiunge circa i 47 abitanti per km\u00b2.\nCon uno sviluppo relativamente uguale nel settori primario, secondario e terziario, questa popolazione presenta il pi\u00f9 alto tasso di alfabetizzazione registrato in Brasile, il che spiega, in parte, lo sviluppo socioeconomico della regione in confronto con altre regioni brasiliane.\nLocalizzazione a sud del Tropico del Capricorno e clima.\nIl Sud \u00e8 l'unica regione brasiliana situata quasi interamente sotto il Tropico del Capricorno e, pertanto, \u00e8 la pi\u00f9 fredda del Brasile. Il clima dominante \u00e8 quello subtropicale e sono frequenti le brinate. Ad altitudini elevate pu\u00f2 occasionalmente nevicare. Le stagioni dell'anno sono ben definite e le piogge, in generale, sono ben distribuite nel corso dell'anno.\nIl clima \u00e8 temperato umido (secondo la classificazione dei climi di K\u00f6ppen) negli altopiani meridionali, e subtropicale nella striscia costiera atlantica, con temperature elevate.\nPaesaggi geoeconomici ben differenziati.\nAl tempo della colonizzazione la regione era suddivisa tra zone boscose e zone occupate da campi; la prima, colonizzata dagli immigrati tedeschi, italiani e slavi, ha assunto un aspetto europeo, con piccole e medie aziende agricole rivolte alla policoltura.\nLe regioni dei campi, al contrario, sono state inizialmente utilizzate per l'allevamento estensivo, e successivamente, anche per la coltivazione di grano e soia. Oggi, con l'esodo rurale e le innovazioni di agricoltura, \u00e8 aumentata moltissimo la concentrazione fondiaria nella regione.\nAttualmente, in aggiunta a questi due paesaggi, ci sono anche delle zone industriali e urbanizzate, in particolare nelle aree metropolitane di Curitiba, nel Paran\u00e1 e a Porto Alegre, nel Rio Grande do Sul.\n\u00c8 anche importante evidenziare che la regione settentrionale del Paran\u00e1, che comprende citt\u00e0 come Londrina e Maring\u00e1, \u00e8 considerato il \"Granaio del Brasile\", avendo la maggiore produzione di cereali del paese e la terza pi\u00f9 grande al mondo.\nSebbene distinte, queste regioni geoeconomiche sono integrate, e questo facilita la caratterizzazione della regione come la pi\u00f9 uniforme del Brasile per indice di sviluppo umano.\nEconomia.\nAgricoltura.\nI principali prodotti agricoli coltivati sono:\noltre a produrre quantit\u00e0 rilevanti di:\nBestiame.\nNel 2017, la regione meridionale ha raccolto circa il 12% del bestiame brasiliano (27 milioni di capi di bestiame).\nIn allevamento di pecore, nel 2017, la regione meridionale era la seconda pi\u00f9 grande del paese, con 4,2 milioni di capi. L'attivit\u00e0 di tosatura ha continuato a essere predominante nel Sud, responsabile del 99% della produzione di lana nel Paese. Il Rio Grande do Sul ha continuato ad essere lo stato con la pi\u00f9 alta partecipazione nazionale, rappresentando il 94,1% del totale. I comuni di Santana do Livramento, Alegrete e Quara\u00ed hanno guidato l'attivit\u00e0. Attualmente la produzione di carne \u00e8 diventata l'obiettivo principale della pastorizia nello Stato, a causa dell'aumento dei prezzi pagati al produttore che ha reso l'attivit\u00e0 pi\u00f9 interessante e redditizia.\nL'allevamento intensivo del bestiame \u00e8 molto sviluppato anche nel sud, che occupa il primo posto nella classifica della produzione brasiliana di latte. Una parte del latte prodotto nel Sud beneficia delle industrie lattiero-casearie. Il Sud ha il 35,7% della produzione di latte brasiliana, in competizione con il Sud-est (che era il maggior produttore fino al 2014), che ha il 34,2%. Il sud-est ha la pi\u00f9 grande mandria di mucche munte: il 30,4% del totale di 17,1 milioni esistenti in Brasile. La produttivit\u00e0 pi\u00f9 alta, invece, \u00e8 quella della Regione Sud, con una media di 3.284 litri per vacca all'anno, motivo per cui \u00e8 in testa alla classifica della produzione di latte dal 2015. Il comune di Castro, in Paran\u00e1, \u00e8 stato il maggior produttore nel 2017, con 264 milioni di litri di latte. Il Paran\u00e1 \u00e8 gi\u00e0 il secondo pi\u00f9 grande produttore nazionale con 4,7 miliardi di litri, superato solo dal Minas Gerais.\nIn maiale, i 3 stati meridionali sono i maggiori produttori del paese. Santa Catarina \u00e8 il pi\u00f9 grande produttore del Brasile. Lo Stato \u00e8 responsabile del 28,38% della macellazione del paese e del 40,28% delle esportazioni di carne di maiale brasiliana. Il Paran\u00e1, da parte sua, ha un patrimonio riproduttivo di 667.000 abitazioni abitate, con una mandria che rappresenta il 17,85% del totale brasiliano. Il Paran\u00e1 occupa la seconda posizione nella classifica produttiva del Paese, con il 21,01%, e il terzo posto tra gli stati esportatori, con il 14,22%. Al terzo posto in Brasile c'\u00e8 il Rio Grande do Sul, con quasi il 15% di partecipazione.\nL'allevamento di pollame \u00e8 forte nel sud. Nel 2018, la regione del Sud, con un'enfasi sulla creazione di polli da macello, era responsabile di quasi la met\u00e0 del totale brasiliano (46,9%). Il Paran\u00e1 rappresentava solo il 26,2%. Il Paran\u00e1 occupa la leadership brasiliana nella classifica degli stati produttori ed esportatori di polli. Il Rio Grande do Sul \u00e8 al terzo posto nella produzione nazionale, con l'11%.\nNella produzione di uova, la regione meridionale \u00e8 la seconda pi\u00f9 grande del Brasile, con il 24,1% della produzione del paese. Paran\u00e1 \u00e8 al 2\u00ba posto nella classifica brasiliana, con il 9,6% della partecipazione nazionale.\nIn allevamento ittico, il Paran\u00e1 occidentale, nei comuni vicini a Toledo e Cascavel, \u00e8 diventata la pi\u00f9 grande regione di pesca del paese, con la tilapia come principale specie coltivata. L'ovest rappresenta il 69% di tutta la produzione del Paran\u00e1, il pi\u00f9 grande produttore nazionale, con 112.000 tonnellate. Di questo importo, il 91% si riferisce all'allevamento della tilapia.\nLa regione meridionale \u00e8 stata il principale produttore di miele nel paese nel 2017, rappresentando il 39,7% del totale nazionale. Rio Grande do Sul \u00e8 stato il primo con il 15,2%, Paran\u00e1 al secondo posto con il 14,3%, Santa Catarina al quinto posto con il 10,2%.\nEstrazione mineraria.\nSanta Catarina \u00e8 il pi\u00f9 grande produttore di carbone in Brasile, principalmente nella citt\u00e0 di Crici\u00fama e nei suoi dintorni. La produzione di carbone minerale grezzo in Brasile \u00e8 stata di 13,6 milioni di tonnellate nel 2007. Santa Catarina ha prodotto 8,7 milioni di tonnellate; Rio Grande do Sul, 4,5 milioni di tonnellate; e Paran\u00e1, 0,4 milioni di tonnellate. Nonostante l'estrazione di carbone minerale in Brasile, il paese deve ancora importare circa il 50% del carbone consumato, poich\u00e9 il carbone prodotto nel paese \u00e8 di bassa qualit\u00e0, poich\u00e9 ha una minore concentrazione di carbonio. I paesi che forniscono carbone minerale al Brasile includono il Sud Africa, gli Stati Uniti e l'Australia. Il carbone minerale in Brasile fornisce, in particolare, impianti termoelettrici che consumano circa l'85% della produzione. L'industria del cemento del Paese, invece, si rifornisce di circa il 6% di questo carbone, lasciando il 4% alla produzione di carta cellulosa e solo il 5% all'industria alimentare, ceramica e del grano. Il Brasile ha riserve di torba, lignite e carbon fossile. Il carbone ammonta a 32 miliardi di tonnellate di riserve e si trova principalmente nel Rio Grande do Sul (89,25% del totale), seguito da Santa Catarina (10,41%). Il deposito di Candiota (RS) ha solo il 38% di tutto il carbone nazionale. Poich\u00e9 \u00e8 un carbone di qualit\u00e0 inferiore, viene utilizzato solo nella produzione di energia termoelettrica e nel sito di deposito. La crisi petrolifera degli anni '70 ha portato il governo brasiliano a creare il Piano di mobilitazione energetica, con intense ricerche per scoprire nuove riserve di carbone. Il Servizio Geologico del Brasile, attraverso i lavori effettuati nel Rio Grande do Sul e Santa Catarina, ha aumentato notevolmente le riserve di carbone precedentemente note tra il 1970 e il 1986 (principalmente tra il 1978 e il 1983). Quindi carbone di buona qualit\u00e0, adatto per l'uso in metallurgia e in grandi volumi (sette miliardi di tonnellate), \u00e8 stato scoperto in diversi depositi nel Rio Grande do Sul (Morungava, Chico Lom\u00e3, Santa Teresinha), ma a profondit\u00e0 relativamente grandi (fino a 1.200 m), che finora ne ha impedito l'utilizzo. Nel 2011 il carbone rappresentava solo il 5,6% dell'energia consumata in Brasile, ma \u00e8 un'importante fonte strategica, che pu\u00f2 essere attivata quando, ad esempio, i livelli dell'acqua nelle dighe sono molto bassi, riducendo l'eccesso di approvvigionamento idrico. energia idroelettrica. Ci\u00f2 \u00e8 avvenuto nel 2013, quando sono state chiuse diverse centrali termoelettriche, mantenendo cos\u00ec la fornitura necessaria, anche se a un costo maggiore.\nIl Paran\u00e1 \u00e8 il pi\u00f9 grande produttore di scisti bituminosi in Brasile. Nella citt\u00e0 di S\u00e3o Mateus do Sul, c'\u00e8 uno stabilimento Petrobras specializzato nella produzione del materiale. Ogni giorno vengono lavorate circa 7.800 tonnellate.\nRio Grande do Sul \u00e8 un importante produttore di pietre preziose. Il Brasile \u00e8 il maggior produttore mondiale di ametista e agata, e il Rio Grande do Sul \u00e8 il maggior produttore del paese. L'agata ha un'estrazione locale dal 1830. Il pi\u00f9 grande produttore di ametista in Brasile \u00e8 la citt\u00e0 di Ametista do Sul. Questa pietra era molto rara e costosa in tutto il mondo, fino alla scoperta di grandi giacimenti in Brasile, che ne provoc\u00f2 un notevole calo del valore.\nIndustria.\nLa regione concentra il 20% del PIL industriale del paese.\nNel 2019, Paran\u00e1 \u00e8 stato il secondo produttore di veicoli del paese (il Brasile \u00e8 uno dei 10 maggiori produttori di veicoli al mondo). Paran\u00e1 ha nel suo territorio gli stabilimenti Volkswagen, Renault, Audi, Volvo e DAF; Santa Catarina ha stabilimenti GM e BMW e Rio Grande do Sul, uno stabilimento GM.\nNel settore alimentare, nel 2019, il Brasile \u00e8 stato il secondo esportatore mondiale di alimenti trasformati, con un valore di 34,1 miliardi di dollari in esportazioni. Per quanto riguarda la creazione di societ\u00e0 nazionali o multinazionali, Rio Grande do Sul ha creato societ\u00e0 come Neugebauer, Camil Alimentos, Fruki, Cervejaria Polar, Vin\u00edcola Aurora e Vin\u00edcola Salton. Santa Catarina ha creato societ\u00e0 come Sadia e Perdig\u00e3o (che in seguito si sono fuse in BRF), Seara Alimentos (che oggi appartiene a JBS), Aurora, Gomes da Costa, Cervejaria Eisenbahn e Hemmer Alimentos. Paran\u00e1 ha creato aziende come: Frimesa, C.Vale, Nutrimental, Copacol, Coopavel e Matte Le\u00e3o.\nNel settore calzaturiero, nel 2019 il Brasile ha prodotto 972 milioni di paia, essendo il quarto pi\u00f9 grande produttore al mondo, dietro Cina, India e Vietnam, e si colloca all'11\u00ba posto tra i maggiori esportatori. Lo stato brasiliano che pi\u00f9 esporta il prodotto \u00e8 il Rio Grande do Sul: nel 2019 ha esportato 448,35 milioni di dollari. La maggior parte del prodotto va negli Stati Uniti, in Argentina e in Francia. Santa Catarina ha anche un centro di produzione di scarpe a S\u00e3o Jo\u00e3o Batista.\nIn industria tessile, il Brasile, nonostante sia stato tra i 5 maggiori produttori mondiali nel 2013 e rappresentativo nel consumo di tessuti e abbigliamento, ha avuto pochissimo inserimento nel commercio mondiale. Nel 2015, le importazioni brasiliane si sono classificate al 25\u00ba posto (5,5 miliardi di dollari). E nelle esportazioni, si \u00e8 classificato solo al 40\u00ba posto nella classifica mondiale. La partecipazione del Brasile al commercio mondiale di tessili e abbigliamento \u00e8 solo dello 0,3%, a causa della difficolt\u00e0 di competere sul prezzo con i produttori in India e principalmente in Cina. Il sud aveva il 32,65% della produzione tessile del paese. Santa Catarina \u00e8 il secondo pi\u00f9 grande datore di lavoro nel settore tessile e dell'abbigliamento in Brasile. Ha ricoperto la leadership nazionale nella produzione di cuscini ed \u00e8 il pi\u00f9 grande produttore dell'America Latina e il secondo al mondo di etichette tessute. \u00c8 il pi\u00f9 grande esportatore della nazione di biancheria da bagno / cucina, tessuti in spugna di cotone e camicie in maglia di cotone. Alcune delle compagnie pi\u00f9 famose della regione sono Hering, Malwee, Karsten e Haco.\nIn industria elettronica, il fatturato dell'industria in Brasile ha raggiunto i 153 miliardi di R $ nel 2019, circa il 3% del PIL nazionale. Il numero di dipendenti nel settore era di 234.500 persone. Il Brasile ha due grandi poli di produzione elettroelettronica, situati a Campinas, nello Stato di San Paolo, e nella Manaus Free Zone, nello Stato di Amazonas. Il paese ha anche altri centri pi\u00f9 piccoli, uno dei quali \u00e8 Curitiba, la capitale del Paran\u00e1. Il centro tecnologico di Curitiba ha aziende come Siemens e Positivo Inform\u00e1tica. In totale, 87 aziende e 16.000 dipendenti lavorano in Tecnoparque, un'area di 127.000 metri quadrati creata per legge statale nel 2007. Tecnoparque pu\u00f2 crescere fino a 400.000 metri quadrati e ricevere fino a quattro volte il numero di lavoratori che ha oggi, raggiungendo 68.000 persone.\nNell'industria degli elettrodomestici, le vendite delle cosiddette apparecchiature \"linea bianca\" sono state di 12,9 milioni di unit\u00e0 nel 2017. Il settore ha avuto il suo picco di vendite nel 2012, con 18,9 milioni di unit\u00e0. I marchi che hanno venduto di pi\u00f9 sono stati Brastemp, Electrolux, Consul e Philips. Console \u00e8 originaria di Santa Catarina, fusa con Brastemp e oggi fa parte della multinazionale Whirlpool Corporation. Un altro famoso marchio del sud era Prosd\u00f3cimo, fondato a Curitiba, che \u00e8 stato venduto a Electrolux. Nel settore dei piccoli elettrodomestici, l'azienda britannica \u00e8 originaria di Curitiba.\nNel settore metallurgico, il Sud ha una delle aziende pi\u00f9 famose del Paese, Tramontina, che impiega pi\u00f9 di 8.500 dipendenti e ha 10 unit\u00e0 produttive. Altre famose aziende del Sud sono Marcopolo, un produttore di carrozzerie di autobus, che aveva un valore di mercato di 2,782 miliardi di R $ nel 2015, e Randon, un gruppo di 9 societ\u00e0 specializzate in soluzioni di trasporto, che raggruppa produttori di veicoli, ricambi auto e attrezzature stradali - impiega circa 11.000 persone e ha registrato un fatturato lordo nel 2017 di 4,2 miliardi di R $.\nA Santa Catarina, l'industria dei macchinari e delle attrezzature si distingue nella produzione di compressori, essendo leader nelle esportazioni di questo prodotto tra gli stati del paese, oltre ad essere un importante produttore di attrezzature forestali. Nella metallurgia, lo stato ha il pi\u00f9 grande produttore nazionale di lavelli, vasche e serbatoi in acciaio inossidabile, trofei e medaglie, elementi di fissaggio (viti, dadi, ecc.), Serbatoi rivestiti per combustibili, recipienti a pressione industriali e connessioni in ghisa malleabile. \u00c8 il leader mondiale nei blocchi motore e nelle testate in ferro, essendo il pi\u00f9 grande esportatore di questo prodotto in Brasile. \nNel settore della cellulosa e carta, la produzione di cellulosa brasiliana \u00e8 stata di 19.691 milioni di tonnellate nel 2019. Il paese ha esportato quest'anno 7,48 miliardi di dollari di cellulosa, 3,25 miliardi di dollari solo in Cina. Le esportazioni dell'industria forestale brasiliana sono ammontate a 9,7 miliardi di dollari (7,48 miliardi di dollari in pasta di legno, 2 miliardi di dollari in carta e 265 milioni di dollari in pannelli di legno). La produzione di carta \u00e8 stata di 10.535 milioni di tonnellate nel 2019. Il paese ha esportato 2.163 milioni di tonnellate. Nel 2016, l'industria della cellulosa e della carta nel sud del paese rappresentava il 33% del totale nazionale. Quest'anno Paran\u00e1 \u00e8 stata leader nazionale nella produzione di legno tondo (principalmente eucalipto) per l'industria della pasta di legno e della carta (15,9 milioni di m\u00b3); Il Brasile \u00e8 stato il secondo paese che ha prodotto la maggior parte della polpa al mondo e l'ottavo nella produzione di carta. La citt\u00e0 che ha prodotto di pi\u00f9 questi boschi in Brasile \u00e8 stata Tel\u00eamaco Borba (PR), e la quinta pi\u00f9 grande \u00e8 stata Ortigueira (PR)."}
{"id": "1906098", "revid": "285054", "url": "https://it.wikipedia.org/wiki?curid=1906098", "title": "Frigoriferi", "text": ""}
{"id": "1906100", "revid": "287204", "url": "https://it.wikipedia.org/wiki?curid=1906100", "title": "Dhamtari", "text": "Dhamtari \u00e8 una suddivisione dell'India, classificata come \"municipality\", di 82.099 abitanti, capoluogo del distretto di Dhamtari, nello stato federato del Chhattisgarh. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 20\u00b0 42' 26 N e 81\u00b0 32' 59 E e ha un'altitudine di 316 .\nSociet\u00e0.\nEvoluzione demografica.\nAl censimento del 2001 la popolazione di Dhamtari assommava a 82.099 persone, delle quali 41.241 maschi e 40.858 femmine. I bambini di et\u00e0 inferiore o uguale ai sei anni assommavano a 11.290, dei quali 5.871 maschi e 5.419 femmine. Infine, coloro che erano in grado di saper almeno leggere e scrivere erano 56.701, dei quali 31.785 maschi e 24.916 femmine."}
{"id": "1906103", "revid": "287204", "url": "https://it.wikipedia.org/wiki?curid=1906103", "title": "Jashpur Nagar", "text": "Jashpur Nagar (anche Jashpurnagar, o semplicemente Jashpur) \u00e8 una suddivisione dell'India, classificata come \"nagar panchayat\", di 20.190 abitanti, capoluogo del distretto di Jashpur, nello stato federato del Chhattisgarh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 22\u00b0 53' 60 N e 84\u00b0 9' 0 E e ha un'altitudine di 752 .\nSociet\u00e0.\nEvoluzione demografica.\nAl censimento del 2001 la popolazione di Jashpur Nagar assommava a 20.190 persone, delle quali 11.020 maschi e 9.170 femmine. I bambini di et\u00e0 inferiore o uguale ai sei anni assommavano a 2.695, dei quali 1.434 maschi e 1.261 femmine. Infine, coloro che erano in grado di saper almeno leggere e scrivere erano 14.370, dei quali 8.233 maschi e 6.137 femmine."}
{"id": "1906106", "revid": "17941124", "url": "https://it.wikipedia.org/wiki?curid=1906106", "title": "Regione Sul del Brasile", "text": ""}
{"id": "1906108", "revid": "287204", "url": "https://it.wikipedia.org/wiki?curid=1906108", "title": "Rivelatore a cattura di elettroni", "text": "In un rivelatore a cattura di elettroni, sigla ECD dall'inglese \"Electron Capture Detector\", un radioisotopo, in genere 63Ni depositato su una lamina di oro, viene utilizzato come sorgente. Questi emette raggi \u03b2, ovvero elettroni veloci che ionizzano il gas di trasporto, producendo elettroni lenti e ioni positivi che ci danno un determinato valore di corrente. Nel caso in cui il gas di trasporto sia l'azoto la reazione di ionizzazione \u00e8 N2 + particella \u03b2 \u2192 N2+ + elettroni lenti. \nDi fatto la lamina radioattiva costituisce l'anodo di un circuito elettrico: quando vengono generati gli ioni questi vanno a chiudere il circuito producendo un segnale elettrico in termini di differenza di potenziale o in intensit\u00e0 di corrente. Composti contenenti atomi elettronegativi, fortemente assorbenti il flusso di elettroni lenti tra la sorgente ed un rivelatore di elettroni, possono essere rilevati via via che effluiscono dalla colonna gascromatografica. Infatti queste molecole catturano gli elettroni lenti che si generano dalla ionizzazione del gas di trasporto e quindi vanno a ridurre la corrente di fondo che normalmente si genera essendo queste ultime di minore mobilit\u00e0. I picchi di conseguenza sono diretti verso il basso perch\u00e9 comportano una diminuzione della corrente e questa diminuzione sar\u00e0 proporzionale alla quantit\u00e0 di ioni prodotti e quindi alla concentrazione della sostanza presente nel campione. In genere queste molecole sarebbero scarsamente visibili con altri rivelatori: ad esempio molti composti alogenati oltre a non bruciare sono addirittura estinguenti la fiamma, e porrebbero dei problemi ad un FID. Il difetto pi\u00f9 consistente sta nel fatto che la capacit\u00e0 delle molecole di catturare elettroni lenti dipende dall'energia dei medesimi, e dunque dal potenziale applicato; la sensibilit\u00e0 e la selettivit\u00e0 dipendono dunque da quest'ultimo parametro."}
{"id": "1906109", "revid": "287204", "url": "https://it.wikipedia.org/wiki?curid=1906109", "title": "Kanker", "text": "Kanker \u00e8 una suddivisione dell'India, classificata come \"municipality\", di 24.485 abitanti, capoluogo del distretto di Kanker, nello stato federato del Chhattisgarh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 20\u00b0 16' 19 N e 81\u00b0 29' 35 E e ha un'altitudine di 387 .\nSociet\u00e0.\nEvoluzione demografica.\nAl censimento del 2001 la popolazione di Kanker assommava a 24.485 persone, delle quali 12.238 maschi e 12.247 femmine. I bambini di et\u00e0 inferiore o uguale ai sei anni assommavano a 2.890, dei quali 1.417 maschi e 1.473 femmine. Infine, coloro che erano in grado di saper almeno leggere e scrivere erano 18.788, dei quali 10.139 maschi e 8.649 femmine."}
{"id": "1906113", "revid": "92723", "url": "https://it.wikipedia.org/wiki?curid=1906113", "title": "G\u00f6ksu", "text": "Il G\u00f6ksu (in italiano \"Acque azzurre\"), chiamato anche Geuk Su, Goksu Nehri, Saleph, Calycadnus, \u00e8 un fiume della \u00c7ukurova (l'antica Cilicia), nel sud della Turchia.\nNell'antichit\u00e0 era chiamato Calicadno.\nLungo il suo corso di 260\u00a0km attraversa le province di Antalya, Konya, Karaman e Mersin; ha due sorgenti entrambe sul Geyik-Da\u011flar\u0131 nei Monti Tauro; il ramo settentrionale si chiama \"G\u00f6k\u00e7ay\" (Fiume azzurro) quello meridionale \"G\u00f6kdere\" (Torrente azzurro), essi si uniscono a sud di Mut per poi sfociare nel Mar Mediterraneo tra le cittadine di Ta\u015fucu e Silifke (l'antica Seleucia al Calicadno).\nSul G\u00f6ksu \u00e8 stata costruita la diga di Kayraktepe, per la generazione di energia idroelettrica.\nIl delta del G\u00f6ksu, inclusi il Lago Akg\u00f6l e la Laguna Paradeniz, \u00e8 una delle pi\u00f9 importanti aree di riproduzione nel Vicino Oriente; sono state osservate oltre 300 specie di uccelli, tra le altre fenicotteri, aironi, gruccioni, martin pescatori, gabbiani, usignoli e silvidi si riproducono qui.\nDepone qui le uova anche la tartaruga marina (\"Caretta caretta\"), specie in pericolo.\nIl fiume \u00e8 noto fin dall'antichit\u00e0 per le sue acque gelide. Nel 334 a.C. per poco non vi rimase vittima di una crisi vagale Alessandro Magno. &lt;br&gt;\nNel 1190, durante la Terza crociata e reduce dalla battaglia di Iconio da lui vinta contro il Sultanato di Rum, trov\u00f2 la morte Federico Barbarossa, che anneg\u00f2 nel fiume, poi noto come \"Saleph\". \nUn monumento in suo onore \u00e8 sulla strada Silifke - Mut."}
{"id": "1906115", "revid": "287204", "url": "https://it.wikipedia.org/wiki?curid=1906115", "title": "Kawardha", "text": "Kawardha \u00e8 una suddivisione dell'India, classificata come \"municipality\", di 31.788 abitanti, capoluogo del distretto di Kawardha, nello stato federato del Chhattisgarh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 22\u00b0 1' 0 N e 81\u00b0 15' 0 E e ha un'altitudine di 352 .\nSociet\u00e0.\nEvoluzione demografica.\nAl censimento del 2001 la popolazione di Kawardha assommava a 31.788 persone, delle quali 16.449 maschi e 15.339 femmine. I bambini di et\u00e0 inferiore o uguale ai sei anni assommavano a 4.684, dei quali 2.394 maschi e 2.290 femmine. Infine, coloro che erano in grado di saper almeno leggere e scrivere erano 21.009, dei quali 12.502 maschi e 8.507 femmine."}
{"id": "1906117", "revid": "110157", "url": "https://it.wikipedia.org/wiki?curid=1906117", "title": "Centro di documentazione del mondo agricolo ferrarese", "text": "Il Centro di documentazione del mondo agricolo ferrarese \u00e8 un museo di Ferrara situato a qualche chilometro dalla citt\u00e0, nel paese di San Bartolomeo in Bosco.\n\u00c8 stato inaugurato nel 1981 su iniziativa dell'imprenditore agricolo Guido Scaramagli insieme al Comune di Ferrara.\nIl piccolo museo racconta l'evolversi della realt\u00e0 agricola della provincia di Ferrara fra l'Ottocento e gli inizi del Novecento attraverso l'esposizione di oltre diecimila oggetti radunati in una vecchia casa rurale costruita attorno al 1950. Alla casa sono stati aggiunti altri due edifici all'interno dei quali sono stati ricostruiti alcuni ambienti come un ambulatorio medico, delle botteghe artigiane, un'aula scolastica e alcuni ambienti domestici. In un fienile limitrofo sono presenti due ateliers di burattinai oltre che a macchine agricole come aratri e carri."}
{"id": "1906118", "revid": "1776051", "url": "https://it.wikipedia.org/wiki?curid=1906118", "title": "Life on the Ropes", "text": "Life on the Ropes \u00e8 il settimo album di studio del gruppo hardcore punk statunitense Sick of It All. Pubblicato nel settembre 2003, \u00e8 l'ultimo disco di inediti pubblicato dalla formazione con la Fat Wreck Chords. Per l'album \u00e8 presente come voce secondaria John Joseph dei Cro-Mags."}
{"id": "1906120", "revid": "15756", "url": "https://it.wikipedia.org/wiki?curid=1906120", "title": "Quaderni della guerra e altri testi", "text": "Quaderni della guerra e altri testi \u00e8 una raccolta di quattro manoscritti della scrittrice francese Marguerite Duras, pubblicata postumo nel 2006.\nStoria.\nI \"Quaderni della guerra\".\nI \"Quaderni della guerra\" provengono dall'archivio dell'IMEC e consistono in quattro quaderni conservati dalla stessa Duras in una busta. La loro stesura risale agli anni tra il 1943 e il 1949 e, se pur con modalit\u00e0 differenti, riportano a uno dei periodi pi\u00f9 difficili della vita della scrittrice.\nEssi contengono tutti gli abbozzi pi\u00f9 significativi di alcuni tra i romanzi pi\u00f9 noti della scrittrice. Erano per lo pi\u00f9 inediti, tranne qualche breve passo che fu pubblicato nel 1976 su alcune riviste letterarie. Di essi, l'autrice ne fa menzione sia in \"Les yeux verts\" quando scrive \"Vorrei che lei leggesse quello che faccio, vorrei darle scritti freschi, nuovi, di fresca disperazione, quella della mia vita oggi. Il resto, le cose che stanno negli armadi blu della mia camera, saranno comunque pubblicate un giorno, sia dopo la mia morte sia prima, se dovessi di nuovo aver bisogno di soldi\" e nella premessa del romanzo \"Il dolore\".\nQuaderno rosa marmorizzato.\nIl primo quaderno, che \u00e8 il pi\u00f9 consistente dei quattro, \u00e8 composto da 123 fogli, quindici dei quali contengono diversi disegni fatti da un bambino, probabilmente da Jean Mascolo, figlio della Duras. Da alcuni riferimenti contenuti nel testo si pu\u00f2 dedurre che esso sia stato iniziato durante il 1943. Esso contiene un racconto autobiografico di settanta pagine dove l'autrice racconta alcuni episodi del periodo trascorso in Indocina, compresa quella che sar\u00e0 la prima versione del suo romanzo \"L'amante\". Le restanti pagine seguenti non si presentano integre e contengono dei frammenti che riappariranno nel romanzo \"Una diga sul Pacifico\" oltre ad alcuni testi che in seguito verranno pubblicati nella raccolta \"Il dolore\".\nPresses du XX\u00b0 si\u00e8cle.\nRedatto con ogni probabilit\u00e0 tra il 1946 e il 1948, il secondo quaderno \u00e8 composto da 44 pagine che contengono, nelle prime dodici, parte del romanzo incompiuto \"Th\u00e9odora\" e la parte iniziale di quello che sar\u00e0 poi \"Il dolore\" che riporta ai margini diverse annotazioni scritte in rosso frutto della rilettura del manoscritto molti anni dopo."}
{"id": "1906122", "revid": "1745361", "url": "https://it.wikipedia.org/wiki?curid=1906122", "title": "Croto", "text": "Nella mitologia greca, Croto era un satiro figlio di Pan e di Eufeme.\nIl mito.\nPan era una divinit\u00e0 con forma caprina e si un\u00ec alla nutrice delle Muse Eufeme. Da tale unione nacque Croto, che abitava insieme alle fanciulle sull'Elicona. Tutta la sua infanzia la trascorse con loro, fino alla maturit\u00e0, dove divenne abile cacciatore, inventando e usando egli per primo arco e frecce. Le Muse allora chiesero infine al padre degli d\u00e8i, Zeus, di farlo diventare una stella in cielo, ed egli decise in tal senso trasformando Croto nella costellazione del Sagittario.\nIl suo nome \u00e8 ricordato anche per un'altra particolarit\u00e0: si racconta che il gesto dell'applauso fu inventato da lui."}
{"id": "1906123", "revid": "287204", "url": "https://it.wikipedia.org/wiki?curid=1906123", "title": "Naila Janjgir", "text": "Naila Janjgir (o semplicemente Janjgir) \u00e8 una suddivisione dell'India, classificata come \"municipality\", di 32.495 abitanti, capoluogo del distretto di Janjgir-Champa, nello stato federato del Chhattisgarh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 22\u00b0 1' 0 N e 82\u00b0 34' 0 E e ha un'altitudine di 263 .\nSociet\u00e0.\nEvoluzione demografica.\nAl censimento del 2001 la popolazione di Naila Janjgir assommava a 32.495 persone, delle quali 16.841 maschi e 15.654 femmine. I bambini di et\u00e0 inferiore o uguale ai sei anni assommavano a 4.501, dei quali 2.345 maschi e 2.156 femmine. Infine, coloro che erano in grado di saper almeno leggere e scrivere erano 22.847, dei quali 13.391 maschi e 9.456 femmine."}
{"id": "1906126", "revid": "112307069", "url": "https://it.wikipedia.org/wiki?curid=1906126", "title": "Luigi Viale", "text": "Inoltre \u00e8 stato il centro titolare dell'Imperia basket nella stagione 2018/2019,con la quale si \u00e8 laureato campione"}
{"id": "1906132", "revid": "1543377", "url": "https://it.wikipedia.org/wiki?curid=1906132", "title": "Regione Centro-Ovest del Brasile", "text": "Il Centro-Ovest (in portoghese Centro-Oeste) \u00e8 una delle cinque regioni che formano il primo livello di suddivisione del Brasile.\nGeografia fisica.\nSeconda regione per dimensioni, \u00e8 la meno popolosa. Confina con le regioni del Nord, del Nord-Est, del Sud-Est e del Sud, e con gli Stati della Bolivia e del Paraguay.\nEconomia.\nAgricoltura.\nLa regione centro-occidentale produce il 46% dei cereali, dei legumi e dei semi oleosi del Paese: 111,5 milioni di tonnellate nel 2020.\nIl Mato Grosso \u00e8 il primo produttore nazionale di cereali del paese, con una quota del 28,0%, con Goi\u00e1s (10,0%) al 4 \u00b0 posto e Mato Grosso do Sul (7,9%) al 5 \u00b0 posto.\nIl Mato Grosso \u00e8 il pi\u00f9 grande produttore di soia in Brasile, con il 26,9% del totale prodotto nel 2020 (33,0 milioni di tonnellate). Nella raccolta 2019/20, Goi\u00e1s \u00e8 stato il quarto produttore di soia, con 12,46 milioni di tonnellate. Il Mato Grosso do Sul ha prodotto 10,5 milioni di tonnellate nel 2020, uno dei pi\u00f9 grandi stati produttori del Brasile, intorno al quinto posto. Il Brasile \u00e8 il pi\u00f9 grande produttore di soia al mondo, con 120 milioni di tonnellate raccolte nel 2019.\nNel 2017, il Mato Grosso \u00e8 stato il pi\u00f9 grande produttore di mais nel paese; quarto, Goi\u00e1s. Nel 2019, il Mato Grosso do Sul \u00e8 stato anche uno dei maggiori produttori di mais del paese con 10,1 milioni di tonnellate. Il Brasile \u00e8 il secondo maggior produttore di mais al mondo, con 107 milioni di tonnellate raccolte nel 2019.\nGoi\u00e1s \u00e8 il secondo pi\u00f9 grande produttore di canna da zucchero nel paese, l'11,3% della produzione nazionale, con 75,7 milioni di tonnellate raccolte nel raccolto 2019/20. Il Mato Grosso do Sul \u00e8 al quarto posto, con circa 49 milioni di tonnellate raccolte. Il Mato Grosso ha raccolto 16 milioni di tonnellate, rimanendo al sesto posto.\nIl Mato Grosso \u00e8 anche il maggior produttore di cotone in Brasile, con circa il 65% della produzione nazionale (1,8 dei 2,8 milioni di tonnellate raccolte nel paese). Goi\u00e1s \u00e8 al quarto posto.\nIl Mato Grosso \u00e8 il terzo produttore di fagiolo nel paese, con il 10,5% della produzione brasiliana. Goi\u00e1s \u00e8 stato il quarto pi\u00f9 grande produttore di fagioli in Brasile nel raccolto 2017/18, con 374.000 tonnellate e ha circa il 10% della produzione del paese. Il Brasile \u00e8 il terzo produttore di fagioli al mondo.\nGoi\u00e1s e Minas Gerais rappresentano il 74,8% della produzione brasiliana di sorgo. Goi\u00e1s ha la leadership nazionale: ha prodotto il 44% della produzione agricola brasiliana nel ciclo 2019/2020, con un raccolto di 1,09 milioni di tonnellate.\nGoi\u00e1s \u00e8 anche leader nella produzione brasiliana di pomodoro: nel 2019 ha prodotto oltre 1,2 milioni di tonnellate, un terzo della produzione totale del Paese.\nLa regione centro-occidentale ha anche produzioni rilevanti di aglio, girasole e manioca. \nBestiame.\nTra i bovini, il Brasile aveva quasi 215 milioni di capi di bestiame nel 2017. Il Centro-Ovest aveva 74 milioni di capi, il 34,5% del totale brasiliano, essendo la regione leader del paese. Per quanto riguarda la carne suina, il Brasile aveva quasi 42 milioni di suini nel 2017. Il Centro-Ovest aveva quasi il 15% del totale (6,2 milioni). Nel pollame, il Brasile aveva un totale di 1.400 milioni di polli nel 2017. Il Centro-Ovest aveva il 12,2% del totale (172 milioni). Nella produzione di latte, il Brasile ha prodotto 33,5 miliardi di litri nel 2017. Il Centro-Ovest ha prodotto il 12% del totale (quasi 4 miliardi di litri). Nella produzione di uova, il Brasile ha prodotto 4,2 miliardi di dozzine nel 2017. Il Centro-Ovest ha prodotto l'11,6% (489 milioni di dozzine). \nEstrazione mineraria.\nGoi\u00e1s detiene il 4,58% della partecipazione mineraria nazionale (3 \u00b0 posto nel paese). Nel 2017, a nichel, Goi\u00e1s e Par\u00e1 sono gli unici due produttori del paese, con Goi\u00e1s il primo in produzione, avendo ottenuto 154.000 tonnellate per un valore di R $ 1,4 miliardi. In rame, \u00e8 stato il secondo pi\u00f9 grande produttore del paese, con 242.000 tonnellate, per un valore di R $ 1,4 miliardi. In oro, \u00e8 stato il quarto pi\u00f9 grande produttore del paese, con 10,2 tonnellate, per un valore di 823 milioni di R $. In niobio (sotto forma di piroclor), \u00e8 stato il secondo maggior produttore del paese, con 27.000 tonnellate, per un valore di 312 milioni di R $. In alluminio (bauxite), \u00e8 stato il terzo pi\u00f9 grande produttore del paese, con 766.000 tonnellate, per un valore di R $ 51 milioni. Sempre nel 2017, nel Centro-Ovest, il Mato Grosso aveva l'1,15% della partecipazione mineraria nazionale (quinto posto nel Paese) e il Mato Grosso do Sul lo 0,71% della partecipazione mineraria nazionale (sesto posto nel Paese). Il Mato Grosso ha prodotto oro (8,3 tonnellate per un valore di 1 miliardo di R $) e stagno (536 tonnellate per un valore di 16 milioni di R $). Il Mato Grosso do Sul aveva una produzione di ferro (3,1 milioni di tonnellate per un valore di R $ 324 milioni) e manganese (648.000 tonnellate per un valore di R $ 299 milioni).\nIndustria.\nIl Centro-Ovest detiene il 6% del PIL industriale del Paese.\nIn Brasile, il settore automobilistico rappresenta circa il 22% del PIL industriale. Goi\u00e1s ha stabilimenti Mitsubishi, Suzuki e Hyundai.\nIn Tr\u00eas Lagoas, la produzione di carta e cellulosa \u00e8 considerevole. Il Mato Grosso do Sul ha registrato una crescita superiore alla media nazionale nella produzione di cellulosa, ha raggiunto la soglia di 1 milione di ettari di alberi di eucalipto piantati, ha ampliato il proprio parco industriale nel settore e si \u00e8 consolidato come il pi\u00f9 grande esportatore del prodotto nel paese nel primo trimestre del 2020. Tra gli anni dal 2010 al 2018, la produzione di Mato Grosso do Sul \u00e8 aumentata del 308%, raggiungendo i 17 milioni di metri cubi di tondo per carta e cellulosa nel 2018. Nel 2019, il Mato Grosso do Sul ha raggiunto la leadership delle esportazioni nel prodotto nel paese, con 9,7 milioni di tonnellate vendute: il 22,20% delle esportazioni totali di cellulosa brasiliana in quell'anno."}
{"id": "1906133", "revid": "17941301", "url": "https://it.wikipedia.org/wiki?curid=1906133", "title": "Regione Centro-Oeste del Brasile", "text": ""}
{"id": "1906134", "revid": "192549", "url": "https://it.wikipedia.org/wiki?curid=1906134", "title": "Saleph", "text": ""}
{"id": "1906138", "revid": "17941332", "url": "https://it.wikipedia.org/wiki?curid=1906138", "title": "Regione Centro-ovest del Brasile", "text": ""}
{"id": "1906147", "revid": "64329", "url": "https://it.wikipedia.org/wiki?curid=1906147", "title": "Bilarzia", "text": ""}
{"id": "1906153", "revid": "767487", "url": "https://it.wikipedia.org/wiki?curid=1906153", "title": "Unblessing the Purity", "text": "Unblessing the Purity \u00e8 il secondo EP del gruppo musicale death metal svedese Bloodbath."}
{"id": "1906154", "revid": "106908", "url": "https://it.wikipedia.org/wiki?curid=1906154", "title": "Ajantha Mendis", "text": "Ha esordito come bowler nella Nazionale di cricket dello Sri Lanka il 10 aprile 2008 a Port of Spain, nella sfida contro le Indie Occidentali.\nHa giocato nelle squadre dell'esercito singalese e del Wayamba."}
{"id": "1906155", "revid": "125642676", "url": "https://it.wikipedia.org/wiki?curid=1906155", "title": "Jeune Europe", "text": "La Jeune Europe (\"Giovane Europa\") fu un movimento euronazionalista e neofascista fondato in Belgio nel 1962 da Jean Thiriart. Riviste del movimento sono state \"Nouvelle Europe\" e \"La nation europ\u00e9enne\".\nStoria.\nIl movimento fu fondato nel 1962 all'indomani della Guerra d'Indipendenza d'Algeria, da ex militanti dell\"'Organisation arm\u00e9e secr\u00e8te\" e del \"Mouvement d'Action Civique\" che si opponeva alla decolonizzazione del Congo belga. La \"Jeune Europe\" traeva ispirazione anche dai neo-nazisti spagnoli del \"C\u00edrculo Espa\u00f1ol de Amigos de Europa\" (CEDADE). \nSi trattava di un precursore del nazionalismo rivoluzionario europeo: \u00e8 stato uno dei primi movimenti a opporre il concetto di nazione-Europa allo Stato-nazione difeso dai nazionalisti. \nI militanti della Jeune Europe chiedevano lo scioglimento simultaneo del patto atlantico e di quello di Varsavia, allo scopo di unire il continente europeo in unica grande nazione, in modo che gli Stati europei non fossero pi\u00f9 pressati tra gli Stati Uniti d'America e l'Unione Sovietica.\nAdottarono come simbolo la croce celtica. La \"Jeune Europe\" considerava obsoleta l'ideologia nazista, relegandone i postulati razzisti a un secondo piano. \nL'influenza del gruppo crebbe notevolmente nel tempo aprendo filiali in undici Stati, tra i quali Francia, Italia e Spagna. Inoltre partecip\u00f2 alla Conferenza di Venezia del 1962, dove fu fondato il \"National Party of Europe\", aggregazione di tutti i partiti europei di estrema destra. Vi presero parte insieme con lo \"Union Movement\" di Oswald Mosley (successore della \"British Union of Fascists\"), Otto Strasser (gi\u00e0 membro del Partito Nazionalsocialista tedesco) e altri. \nIl movimento ha mostrato aperta ostilit\u00e0 verso Stati Uniti e simpatia per molti movimenti di liberazione nazionale (OLP, Black Panthers, Vietcong, e cos\u00ec via). Uno dei suoi membri, Roger Coudroy, che si era arruolato nella resistenza palestinese, \u00e8 stato il primo europeo a morire in una battaglia tra essa e l'esercito israeliano.\nVerso la fine degli anni sessanta, sotto l'influenza di Thiriart, il movimento ha cominciato a muoversi verso una riconciliazione strategica con il comunismo, cercando di comprendere l'Unione Sovietica nell'Europa unita.\nNel 1964, il movimento ha preso parte alle elezioni comunali di Bruxelles.\nAderenti.\nTra i militanti pi\u00f9 noti si possono annoverare il saggista Claudio Mutti, Claudio Orsi, implicato nel 1969 nel processo per la strage di piazza Fontana (nell'ambito della quale fu poi in seguito prosciolto da tutte le accuse) e Mario Borghezio, ex-deputato e ex-europarlamentare della Lega Nord. \nFra gli iscritti si annovera anche Franco Cardini."}
{"id": "1906156", "revid": "287204", "url": "https://it.wikipedia.org/wiki?curid=1906156", "title": "Regione Nord del Brasile", "text": "Il Nord (in portoghese Norte) \u00e8 una delle cinque regioni che formano il primo livello di suddivisione del Brasile.\nGeografia fisica.\nPrima regione per dimensioni, \u00e8 la quarta per popolosit\u00e0, e comprende gran parte del territorio dell'Amazzonia. Confina con le regioni del Nord-Est e del Centro-Ovest, e con gli Stati della Bolivia, Per\u00f9, Colombia, Venezuela, Guyana, Suriname e Guyana francese."}
{"id": "1906158", "revid": "1745361", "url": "https://it.wikipedia.org/wiki?curid=1906158", "title": "Eufeme", "text": "Nella mitologia greca, Eufeme era il nome di una ninfa, nutrice delle muse.\nIl mito.\nNutrice delle nove muse, figlie di Zeus, viveva con loro sul monte Elicona. Un giorno il dio Pan, un essere met\u00e0 capra e met\u00e0 umano che era solito sedurre le ninfe, riusc\u00ec a sedurre anche Eufeme. Da tale unione nacque un figlio, chiamato Croto, che come il padre era un satiro.\nEufeme era anche il nome di una delle Iadi."}
{"id": "1906159", "revid": "827882", "url": "https://it.wikipedia.org/wiki?curid=1906159", "title": "Gnummareddi", "text": "Gli gnummarieddhri sono una specialit\u00e0 alimentare tipica, con numerose varianti nel nome e nella ricetta, della tradizione pugliese, lucana, irpina, molisana, abruzzese, laziale e calabrese; sono involtini a base di interiora di agnello o capretto in budello. Sono anche noti, secondo il luogo d'origine, come turcinelli, mugliatielli, mazzarelle, abbuoti, abbticchie, mboti, 'mbojecate, marretti, mugnatielli,bruscatizzi, mazzacorde, o mbujacati.\nNome.\nIl nome richiama la forma del prodotto e deriva dal latino \"glomus, glomeris\" da cui l'antico \"gnomerru\" cio\u00e8 \"gomitoletto\". Tra le varianti nel nome derivati dalla stessa radice: gnummariiddo (nella Provincia di Taranto), \"nghiemeridde\" (usata a Bari e provincia), \"gnommareddhri\" (sud Salento), \"gnummeru\u00ecdde o gnimmeredde\" (provincia di Matera), \"gnummeriedde\" (provincia di Potenza), \"gnumer\u00e8dde\" ad Altamura, \"gnumer\u00eddde\" a Gravina in Puglia, \"gn\u00f2mmuru\" in Salento e \"gliommarieddi\" in Calabria ove sono anche noti, a seconda delle zone (ad esempio in provincia di Cosenza) come \"mazzacorde\".\nIl nome \"turcinello\", denominazione usata nel foggiano, deriva dal verbo \"torcere\" e significa \"piccolo attorcigliamento\", da cui anche \"turcinieddhri\" (denominazione usata a Lecce), \"turcinieddi\" (in uso a Brindisi), \"turcenelle\" (Chieti) e \"turcinille\" (a Lanciano e Vasto). La denominazione \"'mboti\" \u00e8 invece usata nella zona di Nard\u00f2 e Gallipoli.. Vengono chiamati \"zzubbi\" nel comune di Salice salentino. \nIn Irpinia e in altre zone della Campania sono noti come \"mugliatielli\" o \"abbuoti\", in Provincia di Benevento (soprattutto nella zona di San Marco dei Cavoti e dell'Alto Fortore) vengono chiamati \"mugnatielli\", mentre nell'alta Murgia, a Minervino Murge sono chiamati \"maricidd\". Infine a Teramo vengono chiamati \"mazzarelle\".\nMolto simili sono i \"marretti\" che hanno dimensioni maggiori (circa 15\u00a0cm) e sono la variante di Ostuni. Nella tradizione di Matera i marretti sono preparati con le parti pi\u00f9 pregiate delle interiora d'agnello, mentre gli gnummareddi vengono realizzati con gli scarti di questi.\nRicetta.\nGli gnummareddi sono preparati con frattaglie miste di agnello o capretto da latte (fegato, polmone e rognone) strette all'interno del loro stesso budello, insieme a foglie di prezzemolo gigante e carosello (semi di finocchio selvatico). \nAlcune varianti (per esempio in alcune zone dell'Irpinia) contemplano anche l'uso di trippa, animelle e di pezzetti di altra carne nel ripieno. Nella tradizione lucana si usa condirli anche con pepe nero macinato. Fra gli altri ingredienti presenti, secondo le numerose varianti, possono esservi pecorino o altro formaggio, alloro, lardo, peperoncino, aglio e spezie varie. \nLe interiora sono tagliate in piccoli pezzi e mescolate con gli altri ingredienti. L'intestino viene preparato con numerosi lavaggi in acqua salata o acqua e limone e lasciato asciugare per alcune ore. Viene quindi rifilato in strisce longitudinali di circa 5 cm, poi riempite con il preparato di interiora e avvolto con strisce di budelli o membrana peritoneale per trattenere il ripieno, formando la caratteristica forma cilindrica.\nTra gli ingredienti delle mazzarelle teramane compare inoltre l'indivia, nella quale sono avvolte le interiora, anzich\u00e9 nel budello.\nCottura.\nGli gnummareddi vengono in prevalenza cucinati alla griglia, con foglie d'alloro o con rami di ulivo e \"ramagghia,\" ovvero fogliame di ulivi, ottenuto in seguito a potatura, che poi viene seccato e conservato in balle per vari mesi. Vengono poi serviti al piatto o, talvolta, in un panino. \nNel tarantino (Crispiano, Martina F. Laterza, Ginosa) oltre al fegato, polmone e rognone si aggiunge l'animella, con foglie di alloro, la cottura avviene in appositi fornelli alimentati con carbone di macchia mediterranea, in questi particolari fornelli gli spiedi (lunghi 60-70 cm) vengono posizionati verticalmente.\nA Locorotondo \u00e8 tradizionale la ricetta degli \"gnumer\u00e8dde suffuch\u00e8te,\" dove la pietanza riceve una lunga cottura in umido di 4-5 ore con olio, acqua, scorzette di pecorino, alloro, pomodoro, sedano e cipolla. I marretti di Ostuni sono anche cucinati al forno con patate. Altre ricette includono rosolatura in padella e cottura in sugo di pomodoro.\nIn Irpinia \u00e8 popolare la ricetta dei \"mugliatielli cas\u2019 e ove\", stufati in cipolla, vino, acqua e completati da un battuto di uova, pecorino, pepe e prezzemolo.\nOrigine e diffusione.\nNell'Italia meridionale, l'allevamento degli ovini trova origini millenarie, legate alla tradizione greca e della Mesopotamia; gli gnummareddi rappresentano uno degli elementi topici di questo legame.\nSimilmente alla storia di molte altre specialit\u00e0 italiane a base di frattaglie, le origini si fanno risalire al tempo dei latifondi, quando le parti pregiate degli animali macellati erano appannaggio dei ricchi mezzadri, mentre ai contadini e al popolo meno abbiente non restavano che gli scarti e le interiora.\nA seconda delle zone di origine, gli gnummareddi sono preparati tutto l'anno, o possono costituire uno dei piatti tradizionali delle festivit\u00e0 pasquali; in Basilicata rimangono un piatto della tradizione apprezzato in prevalenza nella cucina domestica, ma comunque molto ricercato, non facilmente disponibile fuori dalle zone di produzione.\nIn molte delle tipiche sagre dei territori d'origine, il prodotto occupa un posto di rilievo tra le griglie e riscuote apprezzamento tra i turisti.\nImportanti similitudini con gli gnummareddi si riscontrano anche in altre specialit\u00e0 della tradizione italiana, come ad esempio le stigghiole palermitane, le mazzarelle abruzzesi e la cordula sarda (\"sa corda\" in dialetto).\nSimili preparazioni a base di interiora di ovini e caprini sono ampiamente diffuse nei Balcani e in medio oriente. In Grecia sono diffusi i \"gardouba\" (\u03b3\u03b1\u03c1\u03b4\u03bf\u03cd\u03bc\u03c0\u03b1) o \"gardoubakia\" (\u03b3\u03b1\u03c1\u03b4\u03bf\u03c5\u03bc\u03c0\u03ac\u03ba\u03b9\u03b1), molto simili agli gnummareddi. Altre varianti diffuse sono il \"kokoretsi\" (\u03ba\u03bf\u03ba\u03bf\u03c1\u03ad\u03c4\u03c3\u03b9) greco e il \"kokore\u00e7\" turco, sempre a base di intestini e frattaglie, ma di dimensioni notevolmente maggiori, cotti in uno spiedo orizzontale e serviti a pezzi in un panino. "}
{"id": "1906163", "revid": "78273", "url": "https://it.wikipedia.org/wiki?curid=1906163", "title": "Callicebidae", "text": ""}
{"id": "1906164", "revid": "287204", "url": "https://it.wikipedia.org/wiki?curid=1906164", "title": "Bijapur (Chhattisgarh)", "text": "Bijapur (anche Bajapur o Byapur) \u00e8 un villaggio dell'India di 7.286 abitanti, capoluogo del distretto di Bijapur, nello stato federato del Chhattisgarh.\nGeografia fisica.\nLa citt\u00e0 \u00e8 situata a 18\u00b0 48' 0 N e 80\u00b0 49' 0 E e ha un'altitudine di 327 m s.l.m..\nSociet\u00e0.\nEvoluzione demografica.\nAl censimento del 2001 la popolazione di Bijapur assommava a 7.286 persone, delle quali 3.832 maschi e 3.454 femmine."}
{"id": "1906165", "revid": "78273", "url": "https://it.wikipedia.org/wiki?curid=1906165", "title": "Callicebidi", "text": ""}
{"id": "1906167", "revid": "17941738", "url": "https://it.wikipedia.org/wiki?curid=1906167", "title": "Regione Norte del Brasile", "text": ""}
{"id": "1906168", "revid": "48344", "url": "https://it.wikipedia.org/wiki?curid=1906168", "title": "Malaui", "text": ""}
{"id": "1906171", "revid": "181699", "url": "https://it.wikipedia.org/wiki?curid=1906171", "title": "Ferrovia di cintura di Trieste", "text": ""}
{"id": "1906172", "revid": "2036605", "url": "https://it.wikipedia.org/wiki?curid=1906172", "title": "Augusto di via Labicana", "text": "L'Augusto di via Labicana \u00e8 una statua marmorea che ritrae Augusto a figura intera, a tutto tondo, nelle vesti di pontefice massimo. Alta 207 cm, deve il suo nome alla zona dove venne scavata alle pendici del colle Oppio, in via Labicana.\nLa statua \u00e8 conservata al Museo Nazionale Romano di palazzo Massimo a Roma.\nStoria e descrizione.\nLa statua \u00e8 in realt\u00e0 una copia di et\u00e0 tiberiana di un ritratto dell'imperatore eseguito alla fine del I secolo a.C. o all'inizio del I secolo d.C.: i tratti somatici piuttosto emaciati infatti suggerirebbero la realizzazione negli ultimi anni di vita, con i segni gi\u00e0 visibili della malattia e della stanchezza. Si tratta del pi\u00f9 importante ritratto augusteo di questo periodo \u00abfinale\u00bb, tra i pochi trovati a Roma.\nIl \"capite velato\" \u00e8 dovuto alla funzione di \"pontifex maximus\" dell'imperatore: il braccio destro, spezzato, aveva probabilmente in mano una patera, piatto rituale per lo spargimento di vino durante un sacrificio. La testa venne scolpita a parte, da uno specialista.\nStile.\nCome in altre opere dell'arte augustea la realizzazione \u00e8 piuttosto fredda e \u00abaccademica\u00bb: l'effetto di stanchezza e lontananza psicologica di Augusto \u00e8 per lo pi\u00f9 dovuto all'opera di sublimazione verso la compassata arte greca classica, che ha come effetto un'immagine studiata di distacco e spiritualit\u00e0 del \"princeps\". La freddezza del volto ben si svela nel trattamento \u00abmetallico\u00bb dei capelli. Tuttavia il volto \u00e8 composto con sapienza, con superfici lisce ampie, ma sufficientemente mosse per evitare uno sgradevole appiattimento.\nGli ampi \"sinus\" della toga sono molto curati, ma penalizzano la resa volumetrica del corpo, che appare in pi\u00f9 punti svuotato a favore del mero effetto di superficie."}
{"id": "1906177", "revid": "287204", "url": "https://it.wikipedia.org/wiki?curid=1906177", "title": "Narayanpur", "text": "Narayanpur (o Narainpur) \u00e8 una citt\u00e0 dell'India, capoluogo del distretto di Narayanpur, nello stato federato del Chhattisgarh.\nGeografia fisica.\nLa citt\u00e0 \u00e8 situata a 19\u00b0 43' 0 N e 81\u00b0 15' 0 E e ha un'altitudine di 537 .\nSociet\u00e0.\nEvoluzione demografica.\nAl censimento del 2001 la popolazione di Narayanpur assommava a 16.386 persone, delle quali 8.316 maschi e 8.070 femmine."}
{"id": "1906182", "revid": "339392", "url": "https://it.wikipedia.org/wiki?curid=1906182", "title": "Vittoria Alata (Brescia)", "text": ""}
{"id": "1906183", "revid": "1418004", "url": "https://it.wikipedia.org/wiki?curid=1906183", "title": "Manuel Carpio", "text": ""}
{"id": "1906184", "revid": "125443723", "url": "https://it.wikipedia.org/wiki?curid=1906184", "title": "Associazione Calcio Sampierdarenese", "text": "LAssociazione Calcio Sampierdarenese, meglio nota come Sampierdarenese, \u00e8 stata una societ\u00e0 calcistica di Genova, originaria del comune autonomo di Sampierdarena (divenuto un quartiere genovese nel 1926). \nFondata nel 1899 come sezione calcio della polisportiva Societ\u00e0 Ginnastica Comunale Sampierdarenese, fu attiva in due diversi periodi, dal 1899 al 1927 e dal 1931 al 1946; dal 1937 al 1945 assunse la denominazione \"Associazione Calcio Liguria\". Ha cessato di esistere in entrambe le occasioni a seguito di fusioni con la sezione calcistica della , dando vita la prima volta a e la seconda alla .\nStoria.\nDal 1899 al 1927.\nLa sezione calcio della Societ\u00e0 Ginnastica Sampierdarenese venne fondata il 19 marzo 1899. Il suo terreno di gioco fu la Piazza d'Armi del Campasso, anche se nei primi anni utilizz\u00f2 saltuariamente anche il campo \"Sauli\" di Rivarolo (vicino al perimetro oggi occupato dal \"Torbella\") ed altri campi sportivi di Sampierdarena come la \"Fornace\", nella zona dell'attuale Via Carlo Rolando, o quello inaugurato nel novembre 1919 su un terreno concesso dalla Societ\u00e0 Edilizia Res ed attiguo ad un ex convento, situato alla Coscia. La prima divisa era bianca con banda orizzontale nera.\nLa Sampierdarenese si iscrisse alle eliminatorie liguri del 1900, disputando una sola partita contro il , valida per il \"Campionato Ligure di Football\", la cui vittoria avrebbe consentito alla squadra trionfatrice di accedere alla parte finale del torneo nazionale. La sfida termin\u00f2 con l'affermazione dei genoani per sette reti a zero, facilitati anche dall'infortunio occorso al sampierdarenese Ferdinando Arnier che lasci\u00f2 i suoi in inferiorit\u00e0 numerica per buona parte della partita.\nLa Sampierdarenese non risulta aver disputato alcun campionato fra il 1901 e il 1915, anno di inizio della Grande Guerra. Nel frattempo, la sezione calcio della polisportiva era divenuta nel 1911 un club autonomo. Iscrittasi ai campionati nel 1919 tesserando molti giocatori della disciolta , in onore alla quale alla riga nera fu aggiunta la riga rossa ligure sulle divise da gioco, chiese al Comitato Regionale Ligure di poter partecipare al campionato di Prima Categoria. Il C.R. Ligure, ottenuta dalla Presidenza Federale la possibilit\u00e0 di inserire 3 squadre liguri non aventi diritto, inser\u00ec la Sampierdarenese fra le squadre che disputarono le qualificazioni per l'ingresso nel massimo campionato italiano. La gara, che fu giocata il 5 ottobre alle 9:00 sul campo dell', vide la Sampierdarenese vincente sulla per 3-1.\nLa societ\u00e0 riusc\u00ec a raggiungere buoni risultati, disputando nello Stadio di Villa Scassi otto campionati della massima serie, culminati con la finale scudetto del campionato FIGC 1921-1922, persa solo allo spareggio contro la sul campo neutro di Cremona. La Sampierdarense recrimin\u00f2 tuttavia per l'arbitraggio del direttore di gara Agostini, il quale non espulse il piemontese Luigi Vercelli per un pugno assestato a Emilio Grassi (i biancocerchiati rimasero per mezz'ora in dieci uomini) e non convalid\u00f2 un gol fantasma segnato dai liguri.\nNell'estate 1923 effettu\u00f2 una tourn\u00e9e in Spagna, giocando tra l'altro contro i baschi del \"San Sebastian\", poi , prima di essere sciolta dal regime fascista per dare vita a , poi divenuta nel 1930 \"Foot Ball Club Liguria\": il sodalizio ebbe vita breve, scomparendo nel 1931 in seguito alla retrocessione in Prima Divisione e al crollo economico.\nDal 1931 al 1946.\nI dirigenti della vecchia Sampierdarenese furono quindi richiamati per risollevare le sorti della societ\u00e0 all'inizio della stagione 1931-1932, ottenendo l'immediata promozione in Serie B e la possibilit\u00e0 di tornare all'antica denominazione e alla casacca tradizionale. Nella stagione 1933-1934 uno spareggio deciso da Cherubino Comini contro il sul campo neutro di Bologna frutt\u00f2 la promozione nella massima serie. Una nota di colore: la Sampierdarenese gioc\u00f2 la partita in tenuta verde, con una muta di maglie donata dal presidente del Dall'Ara, visto che entrambe le squadre si erano presentate in divisa bianca.\nDopo altri tre campionati nella massima serie, tuttavia, il regime fascista impose al club di assorbire e , nonch\u00e9 di assumere la denominazione Associazione Calcio Liguria. Il cambio di nome si disse necessario per consentire all'Ansaldo, divenuta un punto di riferimento primario nell'economia cittadina, di aiutare concretamente una societ\u00e0 che non fosse solo l'espressione di un quartiere, sia pure importante, ma che rappresentasse una intera citt\u00e0 in espansione economica e demografica; ci\u00f2 nonostante, l'AC Liguria mantenne la storica casacca biancorossonera della Sampierdarenese, a rimarcare la continuit\u00e0 fra i due sodalizi.\nLa squadra nel 1938-39 ottenne il suo miglior risultato (sesto posto) e l'onore di avere un proprio atleta, Giovanni Battistoni, convocato nella nazionale maggiore. L'anno seguente ci fu per\u00f2 la retrocessione (per quoziente reti inferiore a e ), causata dalla rinuncia ad Adolfo Baloncieri come tecnico e ad alcuni elementi importanti ceduti sul mercato. Nel 1941-42 \u00e8 nuovamente in A (11\u00ba posto, con Baloncieri di nuovo in panchina) per poi retrocedere nel 1943, ultimo campionato di guerra. L'ultima apparizione con il nome di Liguria \u00e8 nel Campionato Bellico Ligure-Piemontese, con quarto posto finale.\nNel primo campionato post-bellico torna in campo, questa volta a Marassi, la denominazione Sampierdarenese, giunto ultimo nel girone Alta Italia della Divisione Nazionale che sostitu\u00ec per quella stagione la Serie A. A fine stagione, tuttavia, i continui problemi finanziari portarono i vertici della societ\u00e0 a fondersi, il 12 agosto 1946, con la , un'altra squadra genovese, solida finanziariamente ma privata del titolo sportivo per partecipare alla Serie A per la stagione successiva. La FIGC, infatti, decise di considerare, per formare i quadri della stagione 1946-47, come ultimo campionato di serie A regolare quello del 1942-43, nel quale era presente il Liguria, da cui la Sampierdarenese eredit\u00f2 il titolo sportivo, e non l'Andrea Doria che pertanto avrebbe dovuto prendere parte alla Serie B.\nDall'unione tra le due societ\u00e0, nacque cos\u00ec la . Nel frattempo, un gruppo di ex soci dell'A.C. Sampierdarenese decise di istituire nel giugno dello stesso anno l\"Unione Sportiva Dilettantistica Sampierdarenese 1946\", una societ\u00e0 che da quel momento in avanti mantiene in vita il ricordo del club fondato nel 1899, senza per\u00f2 rivendicare alcuna continuit\u00e0 storica con esso.\nLa maglia della Sampierdarenese \u00e8 stata riutilizzata sporadicamente dalla Sampdoria. Il 27 gennaio 1947 fu indossata dai sampdoriani contro il Napoli, probabilmente per problemi cromatici. Nella stagione 1996-1997 la Sampdoria rese omaggio alle societ\u00e0 progenitrici con una maglia celebrativa del cinquantenario che riportava sul davanti la divisa dell'Andrea Doria e sul retro quella della Sampierdarenese. Il 10 marzo 2019 i sampdoriani scesero in campo contro l'Atalanta indossando una maglia rivisitata della Sampierdarenese per celebrarne i 120 anni dalla fondazione.\nStrutture.\nNella sua storia la Sampierdarenese ha disputato partite casalinghe valide per il massimo campionato di calcio in 3 diversi stadi: Villa Scassi di Sampierdarena (dall'esordio fino alla fusione del 1927), Littorio di Genova Cornigliano (dal 1931 al 1945) e Luigi Ferraris di Genova Marassi (nel 1945-46, visto che lo stadio Littorio era stato reso inagibile dagli eventi bellici).\nRecord e statistiche individuali.\nLa Sampierdarenese ha disputato 8 derby di Genova contro Genoa e Andrea Doria validi per la massima serie, vincendone 2 e pareggiandone 3. Sommando anche gli incontri disputati prima dell'annessione di Sampierdarena al comune di Genova, che costituivano derby regionali, il bilancio sale a 26 incontri con 7 vittorie e 5 pareggi.\nDi seguito l'elenco dei primatisti di presenze e di gol in partite ufficiali con la maglia della Sampierdarenese.\nGiocatori.\nLa Sampierdarenese vanta anche due calciatori in azzurro: Ercole Carzino, sampierdarenese anche di nascita, titolare in Svizzera-Italia del 6 novembre 1921 (per la quale furono anche convocati i compagni di squadra Renato Boldrini e Sebastiano Ramasso, che per\u00f2 non scesero in campo) e Bruno Venturini, portiere campione olimpico a Berlino nel 1936. Ercole Carzino fu anche tra i convocati della Nazionale di calcio che prese parte ai Giochi della VIII Olimpiade ma non ebbe mai occasione di scendere in campo. Inoltre, Giovanni Battistoni fu convocato nel periodo in cui il nome del club era stato cambiato in . Vanno ricordati anche Angelo Bollano, Elisio Gabardo e Mario Malatesta convocati in Nazionale B, Mario Bossi, Luciano Peretti, Luigi Tabacco e Lino Gallino, convocati in Nazionale Universitaria.\nCapitani.\nI capitani della Sampierdarenese erano:"}
{"id": "1906185", "revid": "436907", "url": "https://it.wikipedia.org/wiki?curid=1906185", "title": "Buon vecchio Charlie (album)", "text": "Buon vecchio Charlie \u00e8 il primo e unico album in studio del gruppo musicale italiano omonimo, pubblicato nel 1990 dalla Melos.\nDescrizione.\nContiene tre brani registrati durante il 1971, periodo nel quale il gruppo era sotto contratto con l'etichetta discografica indipendente Suono, che non pubblic\u00f2 l'album a causa di ragioni sconosciute.\nNel 1999 l'album fu ristampato dalla Akarma Records in CD e per la prima volta anche in LP con l'aggiunta di due brani scritti da Beppe Palomba, \"Rosa\" e \"Il guardiano della valle\"."}
{"id": "1906189", "revid": "974994", "url": "https://it.wikipedia.org/wiki?curid=1906189", "title": "Ritratto di Ottaviano", "text": "Il ritratto di Ottaviano \u00e8 una testa ai Musei Capitolini a Roma che ritrae l'Imperatore Augusto in giovane et\u00e0, quando era ancora solo Ottaviano e non aveva i titoli imperiali. \u00c8 alta 36 cm e scolpita in marmo. Il busto \u00e8 antico, ma non pertinente.\nStoria e descrizione.\nL'evoluzione politica di Augusto si riflesse puntualmente nell'arte ufficiale, come dimostra la serie di ritratti imperiali. Nel ritratto capitolino, risalente al periodo tra il 35 e il 30 a.C., quando era ancora preso dalla lotta per la vendetta di Cesare e la conquista della supremazia politica senza esclusione di colpi, presenta un'espressione veemente, ma con la leggera torsione a sinistra e quell'aura ispirata tipica dei ritratti di sovrani ellenistici, appena un po' pi\u00f9 sobrio nell'espressione e nella plastica. I capelli sono trattati a ciocche mosse agitatamente e la celebre ciocca \"a tenaglia\" \u00e8 seminascosta sulla fronte tra il movimento delle altre. La pelle, soprattutto nelle guance, \u00e8 resa con un movimento fluido ma articolato complessamente: le guance incavate, gli occhi infossati e i tratti affilati contribuiscono a dare un'immagine solenne ma anche impegnata.\nL'opera \u00e8 di un artista greco, che doveva aver curato anche le monete emesse dopo la vittoria di Azio (31 a.C.). Alcune durezze nel trattamento, pi\u00f9 che a influssi romani, sono probabilmente dovute alla mano del copista. \nQuesta la descrizione che fa Svetonio della bellezza e del fascino di Ottaviano Augusto:\nNota: una traduzione pi\u00f9 precisa del termine \"subflavum\" sembrerebbe essere \"marrone chiaro\"\u00a0 o \"marrone dorato\", il termine starebbe ad indicare probabilmente \"capelli castani\" e non come superficialmente si pensa \"biondiccio\". \"Subflavum\" letteralmente sta a significare \"al di sotto del biondo/giallo\", pi\u00f9 probabile che sia una tonalit\u00e0 chiara di marrone."}
{"id": "1906191", "revid": "36426", "url": "https://it.wikipedia.org/wiki?curid=1906191", "title": "Ottaviano capitolino", "text": ""}
{"id": "1906192", "revid": "36426", "url": "https://it.wikipedia.org/wiki?curid=1906192", "title": "Vittoria di Azio", "text": ""}
{"id": "1906193", "revid": "2221578", "url": "https://it.wikipedia.org/wiki?curid=1906193", "title": "Regione Nordest del Brasile", "text": "Il Nordeste (in portoghese Nordeste) \u00e8 una delle 5 regioni che formano il primo livello di suddivisione del Brasile.\nGeografia fisica.\nTerza regione per dimensioni, \u00e8 la seconda per popolazione. Confina con le regioni del Nord, del Centro-Ovest e del Sudest.\nA partire del 2017, la geografia della regione subir\u00e0 un importante cambiamento, dal momento che sar\u00e0 distribuita l'acqua proveniente dall'ambizioso e discusso progetto di trasposizione del fiume S\u00e3o Francisco e alcuni fiumi della regione diventeranno permanenti."}
{"id": "1906194", "revid": "75421", "url": "https://it.wikipedia.org/wiki?curid=1906194", "title": "Buon Vecchio Charlie (album)", "text": ""}
{"id": "1906195", "revid": "75421", "url": "https://it.wikipedia.org/wiki?curid=1906195", "title": "Buon Vecchio Charlie", "text": ""}
{"id": "1906201", "revid": "767487", "url": "https://it.wikipedia.org/wiki?curid=1906201", "title": "Institut m\u00e9moires de l'\u00e9dition contemporaine", "text": "L'Institut m\u00e9moires de l'\u00e9dition contemporaine (in acronimo IMEC) \u00e8 un istituto di conservazione e recupero di beni culturali che ha la sua sede in una abbazia della Bassa Normandia, l'abbazia d'Ardenne. Funge essenzialmente da archivio.\nVenne aperto nel 1989. Conserva il materiale lasciato in eredit\u00e0 da 350 autori francesi (per esempio Louis Althusser, Roland Barthes, Samuel Beckett, Albert Camus, Marguerite Duras, Michel Foucault, Jean Genet e Alain Robbe-Grillet), ma anche gli archivi provenienti da editori e riviste varie."}
{"id": "1906204", "revid": "339392", "url": "https://it.wikipedia.org/wiki?curid=1906204", "title": "Regione Nord-est del Brasile", "text": ""}
{"id": "1906205", "revid": "124931248", "url": "https://it.wikipedia.org/wiki?curid=1906205", "title": "Crotone (mitologia)", "text": "Crotone (; ), figlio di Eaco, nella mitologia greca era il nome dell'eroe famoso per avere dato il nome alla citt\u00e0 omonima situata nell'Italia meridionale.\nIl mito.\nEracle, di ritorno da una delle sue fatiche (quella che lo vide occupato contro Gerione), si ripos\u00f2 a casa di tale Crotone. La mandria di cui il semidio era incaricato di occuparsi fu rubata da un ladro; subito Eracle, insieme a Crotone, and\u00f2 a stanarlo nel luogo dove abitava, ma nella seguente colluttazione oltre al ladro mor\u00ec Crotone, ucciso proprio dal figlio di Zeus. Eracle pianse la morte del caro amico. Senza indugio, provvedette alla costruzione di un reale monumento funebre, supplicando gli Dei di far s\u00ec che su quella tomba sorgesse una delle citt\u00e0 pi\u00f9 fiorenti dell'antica Magna Grecia.\nSecondo una leggenda, l'oracolo di Apollo a Delfi ordin\u00f2 ad Archia di Corinto di fondare Siracusa, mentre a Miscello di Ripe di fondare una nuova citt\u00e0 nel territorio compreso fra Capo Lacinio e Punta Alice. Dopo aver attraversato il mare ed esplorato quelle terre, Miscello di Ripe pens\u00f2 che sarebbe stato meglio fermarsi a Sybaris, gi\u00e0 florida e accogliente anzich\u00e9 affrontare i pericoli e le difficolt\u00e0 nella fondazione di una nuova citt\u00e0. Il dio adirato gli ordin\u00f2 di rispettare il responso dell'oracolo. Secondo Ovidio sarebbe stato invece Eracle ad ordinare a Miscello di Ripe di recarsi sulle rive del fiume Esaro."}
{"id": "1906206", "revid": "17654", "url": "https://it.wikipedia.org/wiki?curid=1906206", "title": "The Bride of Lammermoor", "text": ""}
{"id": "1906209", "revid": "452729", "url": "https://it.wikipedia.org/wiki?curid=1906209", "title": "Giovanni Ricciardi (pittore)", "text": "Biografia.\nInizia la sua attivit\u00e0 espositiva a Napoli dal 1995, sono gli anni in cui frequenta l'accademia di Belle Arti, luogo di incontro/scontro di idee, progetti, concretizzati in un momento di grosso fermento e sperimentazione artistica. Espone successivamente in sedi istituzionali di rilievo in Italia e all'estero tra cui: Napoli Museo Nazionale, Museo Pietrarsa, Convitto Nazionale), Milano (Fondazione Stelline, gallerie private), Roma (Palazzo delle Esposizioni), Iraq (Accademia irachena di Baghdad), Parigi, Tokyo (Museum of Modern Art di Saitama), Boston, Santiago del Cile, Istanbul. Nel 2008 Espone in una mostra tenuta al Castel dell'Ovo pi\u00f9 di cinquanta opere tra quelle dei suoi primi dieci anni di ricerca pittorica.\nMolto giovane, nel 1998 \u00e8 invitato da Alik Cavaliere ad esporre alla Fondazione Stelline di Milano. Viene in contatto con Emilio Tadini, Enrico Baj, incontra cos\u00ec tutti quelli che sono gli ultimi maestri di un ineguagliabile periodo artistico e intellettuale italiano.\nA Baghdad nel 2002 presso l'universit\u00e0 Irachena delle belle arti, lancia il primo atto del suo progetto \u201cSteady Link Project\u201d, un insieme di performance e installazioni. La sua prima personale arriva nel 2003 \u201cL'inganno dei Sensi\u201d alla galleria Ma di Napoli.\nSi interessa e scrive di saggistica e sociologia dell'arte.\nNel 2003 gli viene affidata la direzione artistica di \u201cMare dei Popoli\u201d, periodico di ricerca estetica e cultura dei popoli arabo-islamici, pubblicato a Napoli (Edizioni Ritualia). \nNel 2001 si accosta alla Patafisica, partecipando a \"Patafluens\"(Casalmaggiore), incontro internazionale di Patafisica, a quel tempo ancora sotto l'alta direzione di Enrico Baj. Viene in contatto con il Coll\u00e8ge de 'Pataphysique a Parigi dove si reca costantemente. Nel 2007 gli viene conferita la nomina di Patafisico dall'Istitutum Pataphysicum Partenopeo di Napoli. L'8 dicembre 2008 a Milano, fonda insieme ad un gruppo di artisti, l'Autoclave di Estrazioni Patafisiche, nuovo centro studi patadiagnostici mediolanensi, di cui viene eletto Reggente Patastrofico, riceve le importanti nomine dal Coll\u00e8ge de Pataphysique, quale Enfiteuta Propagatore del Coll\u00e8ge e Commendatore Squisito dell'Ordine della Grande Giduglia, l'ordine ufficiale francese che ha visto insignite nella storia personalit\u00e0 come Marcel Duchamp, Joan Mir\u00f2, Juan Gris, Pablo Picasso. Nel 2013 realizza Patakosmos, un progetto on-line di divulgazione scientifica sulla patafisica a cui prendono parte tutti gli istituti e i patafisici del mondo."}
{"id": "1906212", "revid": "1573940", "url": "https://it.wikipedia.org/wiki?curid=1906212", "title": "Eurybrachyidae", "text": "Eurybrachyidae o Eurybrachidae , \u00e8 una piccola famiglia comprendente insetti dell'ordine dei Rincoti Omotteri, Superfamiglia dei Fulgoroidei.\nDescrizione.\nGli Eurybrachyidae hanno capo tanto largo quanto lungo, con regione fronto-clipeale ampia e carenata lateralmente e 1-3 carene longitudinali mediane. Il margine della regione fronto-clipeale forma un angolo all'altezza delle antenne, carattere che differenzia questa famiglia da quella dei Ricaniidae.\nLe ali anteriori presentano i caratteri pi\u00f9 evidenti della famiglia: sono molto larghe e pi\u00f9 lunghe dell'addome e presentano disegni variegati che conferiscono a questi insetti propriet\u00e0 mimetiche.\nLe zampe presentano, come in tutti i Fulgoroidei, le coxe allungate. Quelle posteriori hanno il secondo tarsomero poco sviluppato e privo di denti nel margine apicale.\nL'addome \u00e8 generalmente di colore vivace, rosso o arancio, oppure bruno.\nBiologia.\nGli Eurybrachyidae sono in generale associati alla vegetazione arborea. Diverse specie australiane sono associate agli Eucalyptus o alle Acacie. Sono insetti fugaci, sia per la capacit\u00e0 di mimetizzarsi restando immobili, sia per la facilit\u00e0 con cui fuggono se disturbati, spiccando salti.\nLe femmine depongono le uova sulla corteccia proteggendole con una copertura di cera.\nSistematica.\nLa famiglia comprende circa 180 specie ripartite in 34 generi:\nDistribuzione.\nLa famiglia \u00e8 rappresentata in Africa, Asia e Australia."}
{"id": "1906213", "revid": "88740", "url": "https://it.wikipedia.org/wiki?curid=1906213", "title": "Neustadt (Am Ohmberg)", "text": "Neustadt \u00e8 una frazione del comune di Am Ohmberg, nel circondario dell'Eichsfeld in Turingia (Germania).\nFino al 1\u00ba dicembre 2010 era un comune autonomo e faceva parte della Verwaltungsgemeinschaft Eichsfeld-S\u00fcdharz.\nAmministrazione.\nGemellaggi.\nNeustadt \u00e8 membro del gemellaggio internazionale \"Neustadt in Europa\", che riunisce 36 citt\u00e0 e comuni che portano nel nome la dicitura \"Neustadt\" (\"citt\u00e0 nuova\")."}
{"id": "1906215", "revid": "2128848", "url": "https://it.wikipedia.org/wiki?curid=1906215", "title": "Saddam Hussein", "text": "Fu giustiziato il 30 dicembre 2006, a seguito di una sentenza di condanna a morte pronunziata da un tribunale speciale iracheno e confermata in appello per crimini contro l'umanit\u00e0. La sua esecuzione ha destato scalpore e polemiche in tutto il mondo anche per via dello scherno che i suoi carnefici gli riservarono in punto di morte.\nIn seguito alla sua deposizione in Iraq vi fu un marcato aumento delle violenze settarie che ben presto si trasform\u00f2 in una guerra civile la quale continu\u00f2 a pi\u00f9 riprese fino a culminare nel 2014 con la formazione dello Stato Islamico dell'Iraq e della Siria (ISIS).\n\u1e62addam aveva tre figlie e due figli, \u02bfUdayy \u1e62addam \u1e24usayn e Qusayy \u1e62addam \u1e24usayn. Questi ultimi furono ritenuti a lungo tra i suoi pi\u00f9 probabili successori alla guida dell'Iraq ma il 22 luglio 2003 furono entrambi uccisi a Mosul dai militari statunitensi insieme al figlio quattordicenne di Qusayy, Mu\u1e63\u1e6daf\u0101.\nBiografia.\nInfanzia e giovinezza.\n\u1e62add\u0101m \u1e24usayn nacque il 28 aprile 1937 nel villaggio di al-Awja, nel distretto iracheno di Tikr\u012bt, da una famiglia di allevatori di ovini. Il padre, Husayn \u02bfAbd al-Maj\u012bd, mor\u00ec di cancro sei mesi prima della sua nascita lasciando la madre, \u1e62ub\u1e25a Tulf\u0101h al-Mussallat, sola con un figlio tredicenne, malato anch'egli di cancro, e il nascituro \u1e62add\u0101m in grembo. Dopo la morte del fratello tredicenne, la madre tent\u00f2 di abortire e di suicidarsi. In seguito alla sua nascita, la madre, in piena crisi depressiva, cerc\u00f2 un'altra famiglia in cui far crescere il neonato, trasferendolo dallo zio Khayr All\u0101h Tulf\u0101h, un fervente musulmano sunnita e nazionalista, che fu il padre della sua futura sposa oltre che veterano della guerra anglo-irachena del 1941. Dopo il nuovo matrimonio della madre con Ibr\u0101h\u012bm al-\u1e24asan, da cui nacquero altri tre suoi fratellastri, all'et\u00e0 di tre anni \u1e62add\u0101m torn\u00f2 a vivere con sua madre e con il patrigno, la cui rigidit\u00e0 fu il motivo principale per cui all'et\u00e0 di dieci anni fugg\u00ec di casa trasferendosi a Baghdad per tornare nuovamente a vivere con suo zio.\nDopo la formazione secondaria frequent\u00f2 una scuola di legge irachena per tre anni, ma l'abbandon\u00f2 nel 1957 per aderire al Partito Ba'th (\"Partito della Risurrezione\", di tendenze socialiste), di cui suo zio era grande sostenitore. Durante questo periodo si ritiene che Saddam si sia mantenuto facendo l'insegnante in una scuola secondaria.\nIl sentimento rivoluzionario era una caratteristica dell'epoca in Iraq e in tutto il Medio Oriente. In Iraq progressisti e socialisti osteggiarono le \u00e9lite tradizionali (burocrati dell'epoca coloniale, proprietari terrieri, ricchi mercanti, capi trib\u00f9, e monarchici). Inoltre, il nazionalismo panarabo di Gam\u0101l \u02bfAbd al-N\u0101\u1e63er in Egitto influenz\u00f2 profondamente i giovani ba'thisti come Saddam. L'ascesa di Nasser prefigur\u00f2 un'ondata di rivoluzioni in tutto il Medio Oriente negli anni cinquanta e sessanta, con il crollo delle monarchie in Iraq, Egitto e Libia. Nasser ispir\u00f2 i nazionalisti di tutto il Medio Oriente combattendo inglesi e francesi durante la crisi di Suez del 1956, modernizz\u00f2 l'Egitto, e unific\u00f2 il mondo arabo politicamente.\nNel 1956 Saddam prese parte al fallito tentativo di colpo di Stato contro Re Faysal II. Il 14 luglio 1958, un gruppo nazionalista non-ba\u02bfthista d'idee repubblicane, condotto dal Generale Abd al-Kar\u012bm Q\u0101sim, abol\u00ec la monarchia con un colpo di Stato e giustizi\u00f2 il re e il primo ministro N\u016br\u012b al-Sa\u02bf\u012bd.\nSebbene inizialmente 12 dei 16 membri del gabinetto di Qasim fossero membri del partito Ba'th, il partito si rivolt\u00f2 ben presto contro di lui a causa del suo rifiuto di aderire alla Repubblica Araba Unita di Gam\u0101l \u02bfAbd al-N\u0101\u1e63er. Per rafforzare la propria posizione all'interno del governo, Qasim cre\u00f2 un'alleanza con il Partito Comunista Iracheno, che si opponeva a qualsiasi nozione di Panarabismo.\nNel 1958 Saddam fu arrestato per aver ucciso suo cognato, un attivista comunista. Trascorse sei mesi in prigione.\nNel 1959 Saddam Hussein partecip\u00f2 ad un fallimentare tentativo di assassinare Qasim in seguito al quale fugg\u00ec in Egitto attraverso la Grecia e il Libano e fu condannato a morte in contumacia. In Egitto consegu\u00ec un titolo di studio nella Facolt\u00e0 di Giurisprudenza dell'Universit\u00e0 del Cairo.\nColpo di Stato.\nSaddam Hussein torn\u00f2 in Iraq a seguito del colpo di Stato militare del mese di ramadan (8 febbraio 1963), che aveva abbattuto e ucciso il generale Kassem, ma fu imprigionato nel 1964. A seguito della morte violenta del generale \u02bfAbd al-Sal\u0101m \u02bf\u0100ref nel 1966 e alla salita al potere di \u02bfAbd al-Rahm\u0101n \u02bf\u0100ref, fratello del precedente presidente iracheno, riusc\u00ec a evadere di prigione e nel 1968 contribu\u00ec al colpo di Stato non violento realizzato dal partito \"Ba\u02bfth\" ai danni del regime militare filo-nasseriano di \u02bfAbd al-Rahm\u0101n \u02bf\u0100ref. Ahmed Hasan al-Bakr, suo lontano parente, fu nominato presidente.\nNel 1968 Saddam ottenne anche la laurea in giurisprudenza conferitagli dall'universit\u00e0 di Baghdad. A partire da quell'anno rivest\u00ec il ruolo di vicepresidente del Consiglio del Comando Rivoluzionario.\nAnni da vicepresidente e presa del potere.\nTra la fine degli anni Sessanta e l'inizio degli anni Settanta Saddam Hussein, come vice presidente del Consiglio del Comando Rivoluzionario, fu di fatto vice di Ahmed Hasan al-Bakr a tutti gli effetti nonch\u00e9 suo principale collaboratore, costruendosi una solida reputazione di uomo politico efficiente e progressista. Incaricato di sovrintendere alla nazionalizzazione dell'industria petrolifera irachena nel 1972, il 1\u00ba giugno dello stesso anno col Decreto Legge n 69 form\u00f2 l'Iraq Petroleum Company ed inizi\u00f2 un processo di nazionalizzazione delle compagnie petrolifere, sottraendo alle compagnie occidentali il monopolio sul petrolio iracheno.\nNel 1976 fece la sua prima visita in Occidente, instaurando rapporti commerciali con la Francia che portarono nel decennio successivo ad un ingente scambio di petrolio contro armi e tecnologia nucleare francese. Chirac fu l'unico leader dei Paesi NATO ad avere una conoscenza personale del leader iracheno.\nUna parte consistente dei profitti petroliferi fu utilizzata per lo sviluppo dell'economia irachena e per programmi di stato sociale: avvenne una modernizzazione dell'agricoltura sostenuta da una massiccia meccanizzazione agricola e da un'ampia distribuzione di terre ai contadini, furono modernizzate le industrie energetiche, consentendo l'introduzione dell'elettricit\u00e0 in tutto il Paese, fu promosso lo sviluppo dei servizi pubblici, dei trasporti, della sanit\u00e0 pubblica gratuita e dell'istruzione obbligatoria e gratuita. L'analfabetismo fu ridotto da oltre il 77% a meno del 20%. \nFurono attuate diverse riforme a favore dei diritti della donna tra cui l'introduzione della parit\u00e0 salariale, del diritto alla propriet\u00e0 e del diritto di voto. A seguito di tali riforme, che furono in molti casi pionieristiche per il mondo arabo, l'Iraq fu premiato dall'UNESCO.\nNel 1978 fu abolito il sistema latifondista e la conseguente distribuzione di terre ai contadini consent\u00ec in qualche anno l'aumento dell'estensione della superficie coltivabile del Paese dal 27% al 50%.\nFrattanto, immediatamente a seguito della presa del potere dei ba'thisti, Saddam si concentr\u00f2 anche sul raggiungimento della stabilit\u00e0 in una nazione crivellata da tensioni profonde. Da lungo tempo, l'Iraq era dilaniato da profonde spaccature sociali, etniche, religiose ed economiche: sunniti contro sciiti, arabi contro curdi, capi trib\u00f9 contro borghesia urbana, nomadi contro contadini. La volont\u00e0 di creare una stabilit\u00e0 in seno al Paese port\u00f2 Saddam Hussein a mettere in atto politiche di massiccia repressione. A capo dei servizi di sicurezza, Saddam reclut\u00f2 numerosi giovani provenienti dalla sua trib\u00f9, fedelissimi che a lui dovevano tutto. In seno a tale organizzazione il ricorso alla violenza, anche sommaria, era comune.\nNel 1976 Saddam Hussein riusc\u00ec ad ottenere il grado di generale dell'esercito iracheno, malgrado non avesse mai intrapreso alcuna carriera militare.\nNel 1979 il Presidente della Repubblica Ahmed Hasan al-Bakr annunci\u00f2 il suo ritiro e Saddam Hussein lo sostitu\u00ec nella carica. Secondo alcune fonti, peraltro avvalorate dalle epurazioni in seno al partito \"Ba\u02bfth\" avvenute poco dopo l'insediamento di Saddam, al-Bakr fu in realt\u00e0 costretto a dimettersi proprio dal suo delfino sotto la minaccia di un'azione di forza. D'altronde Saddam lo aveva ormai da tempo soppiantato sia dal punto di vista del potere militare e politico che dal punto di vista del consenso popolare.\nPotere.\nSecolarizzazione.\nIl Partito \"Ba\u02bfth\" aveva un programma progressista e socialista che puntava alla modernizzazione e alla secolarizzazione dell'Iraq. Saddam Hussein si attenne alla linea del suo partito e prosegu\u00ec le riforme modernizzatrici con l'introduzione di un codice civile modellato su quelli dei Paesi occidentali (che sostitu\u00ec la Shar\u012b\u02bfa) e la creazione di un apparato giudiziario laico, che comport\u00f2 l'abolizione delle corti islamiche.\nDopo aver modernizzato il Paese negli anni di presidenza al-Bakr principalmente grazie ai profitti derivanti dalla nazionalizzazione dell'industria petrolifera, buona parte di tali proventi confluirono nei quattro apparati di sicurezza iracheni responsabili della repressione dell'opposizione interna, consentedogli in tal modo di fronteggiare efficacemente numerosi tentativi di assassinio e di colpo di Stato.\nAllo stesso tempo molti fondi furono destinati all'esercito, il quale nel 1978 sub\u00ec l'epurazione di tutti i militanti comunisti che furono giustiziati sommariamente insieme a numerosi loro parenti.\nEpurazioni in seno al Partito Ba\u02bfth e misure repressive.\nIl 22 luglio 1979, nel corso di una riunione straordinaria dei dirigenti del Partito \"Ba\u02bfth\" che Saddam volle fosse videoregistrata, il neo presidente afferm\u00f2 di essere venuto a conoscenza di un complotto ai suoi danni. Present\u00f2 un alto funzionario, Muhyi Abdel-Hussein, e lo indic\u00f2 come leader dei cospiratori lasciando che leggesse in piedi davanti ai microfoni, ad uno ad uno, i nomi dei 66 congiurati, tutti presenti all'interno della sala. Gli accusati vennero scortati all'esterno e presi in custodia. Furono tutti processati e dichiarati colpevoli di tradimento. In 22 furono condannati a morte, Muhyi Abdel-Hussein incluso.\nIn un Paese instabile soprattutto a causa di tensioni etniche e religiose, con l'esempio vicino della recentissima rivoluzione iraniana del 1979, Saddam Hussein non lesin\u00f2 massicce misure repressive contro qualsiasi opposizione. I suoi corpi paramilitari fecero ampio ricorso a strumenti quali assassinii e torture, allo scopo di eliminare qualsiasi opposizione percepita. Al termine della sua dittatura si stima che il suo regime si sia reso responsabile dell'uccisione di almeno 250.000 iracheni.\nCulto dell'immagine.\nNel corso del suo regime Saddam Hussein ebbe la marcata tendenza ad associare il proprio nome ad opere grandiose e infrastrutture. Nondimeno fece in modo di tappezzare l'Iraq di immagini che lo ritraessero. Prese l'abitudine, ad ogni suo compleanno, di erigere una nuova statua che lo rappresentasse. Molte di queste statue furono abbattute e distrutte dalla popolazione irachena dopo il rovesciamento del suo regime.\nGuerra contro l'Iran.\nAgli inizi della sua presidenza, Saddam Hussein si allontan\u00f2 dalle posizioni filosovietiche dei suoi predecessori e si avvicin\u00f2 diplomaticamente agli Stati Uniti per formare, assieme alla Giordania e all'Egitto di Hosni Mubarak un \"asse arabo moderato\".\nApprofittando della destabilizzazione iraniana causata dalla rivoluzione del 1979 che aveva spodestato lo Sci\u00e0 di Persia, Mohammad Reza Pahlavi, portando al potere l'ayatollah Ruhollah Khomeyni, Saddam Hussein, desideroso di imporre la leadership irachena nel Medio Oriente, attacc\u00f2 l'Iran senza una dichiarazione di guerra formale. Inizialmente le truppe irachene guadagnarono territorio, tuttavia furono in seguito respinte e dal giugno 1982 in poi furono costrette ad azioni difensive per contenere l'avanzata iraniana.\nGli iraniani, nettamente superiori da un punto di vista numerico e fortemente imperniati da un indottrinamento religioso con connotazioni estreme che incitavano al martirio - elemento questo che alien\u00f2 loro buona parte delle simpatie e del sostegno delle potenze occidentali - guadagnarono territorio ai danni degli iracheni facendo largo ricorso a vere e proprie azioni suicide, ad esempio mandando all'assalto migliaia di giovani volontari, spesso disarmati, che correvano sui campi minati allo scopo di far esplodere le mine. Diversi storici hanno paragonato questo conflitto alla Prima Guerra Mondiale per il modo in cui fu combattuto, con lunghe fasi di stallo dominate da una logorante attivit\u00e0 di trincea.\nNonostante le richieste del Consiglio di sicurezza delle Nazioni Unite fossero indirizzate a un \"cessate il fuoco\", le ostilit\u00e0 continuarono fino al 20 agosto 1988, quando il conflitto di fatto cess\u00f2 con la risoluzione 598 del Consiglio di Sicurezza dell'ONU. Dalla conclusione della guerra, le forze armate irachene rimasero nei territori iraniani occupati fino al dicembre 1990, vigilia della Guerra in Kuwait, quando furono ripristinati i confini antecedenti stabiliti dall'accordo di Algeri del 1975. Gli ultimi prigionieri di guerra furono scambiati soltanto nel 2003.\nEntrambi i paesi uscirono stremati dal lungo conflitto. Le stime dei caduti parlano di oltre 1 milione di vittime. Il costo della guerra, tra perdite umane, povert\u00e0 e distruzione fu tremendo ed entrambe le parti non ottennero alcun vantaggio dall'esito del conflitto.\nArmi chimiche e repressione dei curdi.\nNel corso del conflitto contro l'Iran, l'Iraq ricevette supporto militare e logistico da parte di diverse nazioni tra cui USA, URSS, Francia, Regno Unito ed Italia. Diverse delle varie forniture militari consistettero in armi chimiche e biologiche. Durante il conflitto l'Iraq utilizz\u00f2 un gas nervino, il tabun, contro le truppe iraniane senza per questo incorrere in sanzioni internazionali.\nSecondo Amnesty International almeno cinquemila villaggi curdi sarebbero stati attaccati dalle forze armate irachene durante la guerra. Nel 1984 Saddam firm\u00f2 ad Ankara un trattato bilaterale che concesse alla Turchia il diritto di \"inseguimento oltre frontiera\" nel contesto del conflitto curdo-turco. Sempre a conflitto in corso, al fine di stroncare le ambizioni indipendentiste dei Curdi iracheni, il 16 marzo 1988, Saddam Hussein attacc\u00f2 la citt\u00e0 curda di Halabja con una nuova e pi\u00f9 potente arma chimica - un miscuglio di iprite, acido cianidrico e gas neurotossici - che provoc\u00f2 la morte istantanea di 5000 civili e la menomazione di altre 10000 persone. Anche in tale occasione, l'Iraq non ricevette sanzioni.\nGuerra del Golfo.\nCon il Paese ancora in preda alle pesanti conseguenze post-belliche e a fronte degli ingenti debiti contratti per finanziare il conflitto con l'Iran, Saddam Hussein, facendo leva su alcune irregolarit\u00e0 nell'estrazione di greggio dai pozzi sul confine tra il Kuwait e l'Iraq, il 2 agosto 1990 avvi\u00f2 l'invasione del piccolo emirato, il quale era tra i maggiori creditori del suo Paese avendo versato nelle casse irachene circa 10 miliardi di dollari. Gli iracheni in circa due giorni ebbero la meglio sulle difese dell'emirato andando in tal modo a minacciare anche le vicine aree petrolifere della confinante Arabia Saudita. Saddam sosteneva da tempo che il Kuwait fosse storicamente parte dell'Iraq e che avesse acquisito la sua indipendenza soltanto attraverso le manovre imperialistiche della Gran Bretagna. Questa convinzione era stata un denominatore comune a tutti i nazionalisti iracheni e rappresentava uno dei pochi punti su cui concordavano le varie correnti etniche, politiche, ideologiche e religiose del Paese. \u00c8 possibile che alcune allusioni dell'ambasciatrice statunitense in Iraq avessero convinto Saddam Hussein che gli Stati Uniti non sarebbero intervenuti in aiuto dell'Emirato, il quale era a lungo stato la nazione del Golfo Persico con posizioni pi\u00f9 filosovietiche.\nLe Nazioni Unite si affrettarono a condannare l'aggressione, mentre il presidente degli Stati Uniti d'America George Bush fu autorizzato dal Congresso a utilizzare la forza militare contro le truppe irachene in Kuwait, nonostante l'autorizzazione fosse stata negata dal Consiglio di Sicurezza dell'ONU. L'ONU intim\u00f2 all'Iraq il ritiro delle truppe dal territorio kuwaitiano entro il 15 gennaio: scaduto l'ultimatum, gli Stati membri sarebbero stati autorizzati ad utilizzare ogni mezzo possibile per restituire sovranit\u00e0 al Kuwait. Dopo mesi di negoziati infruttuosi, la notte tra il 16 e il 17 gennaio una coalizione guidata dagli Stati Uniti e formata da 35 stati cominci\u00f2 una devastante campagna aerea contro l'Iraq e le truppe irachene nel Kuwait.\nIl \"ra\u02be\u012bs\" rispose lanciando missili balistici Scud-B contro citt\u00e0 israeliane e saudite. Israele, che non faceva parte della coalizione, non entr\u00f2 nel conflitto per esplicita richiesta dell'ONU e degli USA: azioni israeliane avrebbero provocato l'uscita dei Paesi arabi dalla coalizione e forse anche un allargamento del conflitto a Siria e Giordania, che, nonostante avessero condannato l'invasione dell'emirato e avessero intrapreso azioni militari contro il regime di Saddam, sarebbero potute scendere in campo a fianco dell'Iraq in caso di intervento israeliano. Per contro, la coalizione, dopo aver subito installato sul suolo israeliano numerose batterie di missili anti-balistici Patriot, assicur\u00f2 allo stato israeliano la sua difesa affinch\u00e9 si astenesse dal rispondere agli attacchi iracheni.\nIl 24 febbraio, dopo oltre un mese di bombardamenti, l'operazione \"Desert Storm\" pass\u00f2 alla fase terrestre. Le truppe della coalizione, guidate dal generale Norman Schwarzkopf sconfissero l'esercito iracheno in meno di quattro giorni ed il 27 febbraio il presidente statunitense George H.W. Bush annunci\u00f2 che il Kuwait era stato liberato.\nIl breve conflitto si lasci\u00f2 alle spalle perdite umane piuttosto contenute tra le file della coalizione (circa 500 militari) e molto pi\u00f9 ingenti sul fronte iracheno (tra 30.000 e 100.000 militari; oltre 5.000 civili). I civili kuwaitiani che perirono furono oltre 1.000. Le truppe di Saddam Hussein, una volta messe in rotta, ripiegarono verso i confini iracheni incendiando numerosi pozzi di petrolio kuwaitiani. Molte di esse furono inseguite e pesantemente bersagliate dall'aviazione della coalizione lungo la cosiddetta \"autostrada della morte\". L'avanzata delle forze armate della coalizione si arrest\u00f2 prima di raggiungere Baghdad, poich\u00e9 George H. W. Bush ed i suoi alleati realizzarono la potenziale pericolosit\u00e0 di un cos\u00ec repentino vuoto di potere in Iraq, dove approfittando della relativa debolezza del regime a seguito del fallimentare conflitto, infuriavano le rivolte della popolazione sciita nel sud e di quella curda nel nord. Il 3 marzo 1991 fu firmato l'armistizio che sanc\u00ec la fine del conflitto.\nTra le due guerre del Golfo.\nAppresa la volont\u00e0 della coalizione di non rovesciare il suo regime, Saddam Hussein pot\u00e9 fronteggiare le rivolte interne dei musulmani sciiti e le ambizioni separatiste dei curdi. La repressione fu molto violenta e si stima che abbia portato alla morte di almeno 60.000 iracheni. Nel frattempo l'embargo proclamato dalle Nazioni Unite dopo la guerra pes\u00f2 fortemente sull'economia irachena, facendo sprofondare il Paese in uno stato di povert\u00e0 drammatico, al punto che nella seconda met\u00e0 degli anni Novanta l'ONU inizi\u00f2 a considerare un ridimensionamento delle sanzioni. Alcuni studi dibatterono sul numero di vittime mietute dall'embargo tra la popolazione. Il 13 dicembre 1996 le Nazioni Unite vararono il programma \"Oil for food\" (letteralmente petrolio in cambio di cibo) allo scopo di mitigare gli effetti delle sanzioni a beneficio della popolazione. Il programma venne successivamente smantellato, dopo la caduta del regime, quando emersero le prove di un esteso sistema di tangenti e sovrapprezzi che coinvolse un ampio numero societ\u00e0 internazionali che trafficavano in quegli anni di embargo con lo stato iracheno.\nNell'intento di supportare il valore della sua figura e allo scopo di mantenere un consenso sufficiente che potesse garantire la prosecuzione del suo regime, Saddam Hussein, che era stato un grande protagonista della secolarizzazione dello stato iracheno, fece in modo di prendere sempre pi\u00f9 le sembianze del musulmano devoto, confidando nel fatto che il rifugio nell'Islam potesse essere di conforto alle popolazioni stremate da anni ininterrotti di guerre, guerriglie, povert\u00e0 e desolazione. Reintrodusse alcuni elementi della Shari'a ed appose con la sua calligrafia la frase rituale \"Allahu Akbar\" (\"Dio \u00e8 grande\") sulla bandiera nazionale. Si spinse persino a commissionare la produzione di un Corano che dichiar\u00f2 essere stato scritto utilizzando 27 litri del suo sangue, per ringraziare \"Allah\" di averlo salvato da vari pericoli e cospirazioni.\nDurante il suo mandato elabor\u00f2 inoltre una genealogia che gli attribuiva la discendenza da al-\u1e24usayn b. \u02bfAl\u012b, nipote pi\u00f9 piccolo del profeta Maometto. La genealogia fu smentita il 18 dicembre 2003 dall'insieme degli \"Ashr\u0101f\", istituito dopo la caduta del regime, che facevano parte del \"Consiglio dei sayyid\" (lett. \"signori\", ma in realt\u00e0 ogni discendente di Maometto attraverso i suoi nipoti \u1e24asan e \u1e24usayn, termine esattamente equivalente ad \"Ashr\u0101f\", pl. di \"shar\u012bf\") istituzione riconosciuta dai dignitari di tutte le tradizioni musulmane, compresa la \u1e24awza sciita di Najaf. In seguito, nel 2004, fu respinta anche dall'Iraqi Genealogy Authority.\nIn base ai rapporti ufficiali, la popolarit\u00e0 di Saddam Hussein tra la popolazione in questo periodo fu molto alta e la maggioranza degli iracheni fu convinta dalla propaganda del regime che le sofferenze patite scaturissero dalle decisioni vessatorie assunte dalle Nazioni Unite. Nel 2002 un \"referendum\" sulla riconferma di Saddam Hussein come \"leader\" dello Stato iracheno segn\u00f2 il 100% di voti favorevoli. D'altra parte, Hussein era l'unico candidato e il voto era obbligatorio.\nSeconda guerra del Golfo e crollo del regime.\nAccusato di non aver adempiuto agli obblighi imposti dalla comunit\u00e0 internazionale e di possedere ancora armi nucleari, chimiche e biologiche nonch\u00e9 di collusione con il terrorismo internazionale islamista, nello specifico con un gruppo legato ad \"Al-Q\u0101\u02bfida\" operante sul territorio iracheno, l'Iraq fu nuovamente attaccato.\nL'invasione anglo-americana dell'Iraq fu ampiamente contestata da diversi osservatori internazionali. Le armi di distruzione di massa che furono usate come movente principale per l'attacco non furono mai trovate dagli ispettori dell'ONU e allo stesso tempo nemmeno i legami del regime con \"Al-Q\u0101\u02bfida\" furono mai dimostrati. In molti hanno contestato il fatto che il principale movente di tale attacco in realt\u00e0 sia stato il controllo sulla produzione irachena di petrolio.\nIl 20 marzo 2003 ebbe inizio la seconda Guerra del Golfo, condotta congiuntamente dalle forze statunitensi e britanniche, non appoggiate dai loro storici alleati in assenza di un chiaro e formale mandato dell'ONU. Furono dispiegati un totale di circa 300.000 soldati, per la quasi totalit\u00e0 statunitensi e britannici, dando il via all'operazione Iraqi Freedom con l'obiettivo di disarmare e distruggere il regime di Saddam.\nIl conflitto fu molto rapido e decret\u00f2 la fine del regime di Saddam Hussein. Il 9 aprile 2003, dopo soli venti giorni dal suo inizio, Baghdad cadde costringendo il \"ra\u02be\u012bs\" ed i suoi pi\u00f9 stretti collaboratori alla fuga. Pochi giorni dopo, il 15 aprile, cadde anche Tikrit, la citt\u00e0 natale di Saddam. Il 1\u00ba maggio 2003, il presidente americano George W. Bush proclam\u00f2 la fine dei combattimenti, annunciando che la missione era stata compiuta. Terminata la prima fase della guerra, culminata con la caduta del regime di Saddam Hussein, le truppe statunitensi iniziarono l'occupazione del territorio iracheno, dal quale si ritireranno soltanto il 15 dicembre del 2011.\nI dati sul numero globale di vittime del conflitto e della successiva occupazione sono stati ricostruiti in maniera piuttosto precisa riguardo alle truppe della coalizione. Si stima che i caduti siano stati quasi 5.000, e che i feriti abbiano superato le 30.000 unit\u00e0.\nRiguardo alle vittime irachene, invece, \u00e8 risultato molto pi\u00f9 complesso fornire una stima univoca anche per via delle numerose morti legate agli effetti collaterali del conflitto e della successiva fase di guerra intestina ed occupazione. Ad ogni modo, tutti i dati indicano in maniera inequivocabile un'altissima incidenza di vittime civili.\nLa maggior parte delle analisi, seppur discostandosi in misura variabile l'una dall'altra, stimano un numero di morti irachene intorno al mezzo milione, in gran parte civili. Si stima che i combattenti iracheni morti in guerra siano stati almeno di cui circa tra i soldati dell'esercito di Saddam e circa tra coloro che insorsero successivamente alla caduta del regime.\nCattura, processo e condanna.\nNonostante l'emergere di una violenta e sanguinosa insurrezione condotta dalla resistenza irachena sunnita con azioni di guerriglia (ovvero, secondo un altro punto di vista, l'insorgere di gruppi terroristici dediti ad azioni terroristiche), tra cui spicc\u00f2 per violenza l'organizzazione guidata da Ab\u016b Mus\u02bfab al-Zarq\u0101w\u012b, leader di al-Qaida in Iraq, l'ex presidente iracheno fu catturato il 13 dicembre 2003 da soldati statunitensi in un villaggio nelle vicinanze di Tikr\u012bt, in un piccolo buco di ragno scavato sotto terra, durante l'Operazione Alba Rossa.\nFu sottoposto a processo dal 19 ottobre 2005 presso un tribunale speciale iracheno assieme ad altri sette imputati (tutti ex gerarchi del suo regime tra i quali era presente anche il suo fratellastro), accusato di crimini contro l'umanit\u00e0 in relazione alla strage di Dujail del 1982 in cui morirono 148 sciiti. Il 5 novembre 2006 fu condannato a morte per impiccagione, ignorando la sua richiesta di essere fucilato. Il 26 dicembre 2006 la condanna fu confermata dalla Corte d'appello. Con lui furono condannati a morte per impiccagione anche Awwad al-Bandar, presidente del tribunale rivoluzionario, ed il fratellastro Barzan Al Tiritik, mentre il vice presidente Taha Yassin Ramadan fu condannato all'ergastolo, salvo poi essere condannato all'impiccagione il 12 febbraio 2007 dall'Alta Corte Irachena.\nLe reazioni internazionali alla sentenza furono fortemente contrastanti. Stati Uniti e Gran Bretagna manifestarono la loro soddisfazione, mentre l'Unione europea, a ranghi compatti, colse l'occasione per ribadire il suo secco no alla pena di morte, spalleggiata da Amnesty International e da Human Rights Watch, che criticarono la condanna a morte e lo stesso svolgimento del processo, che non avrebbe sufficientemente tutelato i diritti della difesa e che sarebbe stato sottoposto a forti pressioni da parte del governo iracheno e, indirettamente, da parte dell'Amministrazione statunitense. Tra le dichiarazioni pi\u00f9 significative, George W. Bush: \"\"\u00c8 un grosso risultato per la giovane democrazia irachena e per il suo governo costituzionale\" e l'ambasciatore americano a Baghdad, Zalmay Khalilzad, \"\u00c8 un'importante pietra miliare per l'Iraq, un altro passo verso la costruzione di una societ\u00e0 libera basata sul rispetto del diritto\". Ed ancora il ministro degli Esteri britannico Margaret Beckett: \"Plaudo al fatto che Saddam Hussein e gli altri imputati abbiano affrontato la giustizia e abbiano dovuto rispondere dei loro crimini\". Sul fronte opposto, il Ministro degli Esteri italiano Massimo D'Alema: \"Condanna netta, severa, inflessibile di chi si \u00e8 macchiato di crimini orrendi, ma l'Italia \u00e8 contraria all'esecuzione\"\". Molti governi europei suggerirono all'Iraq di non eseguire la sentenza, una posizione non lontana da quella russa.\nL'esecuzione per impiccagione di Saddam Hussein fu eseguita alle 6:00 ora locale del 30 dicembre 2006, all'interno di uno dei centri che venivano utilizzati dal deposto regime per torturare i dissidenti. Prima di essere impiccato l'ex dittatore ha fatto in tempo a lanciare un monito al popolo iracheno, esortandolo a restare unito e mettendolo in guardia dalla coalizione iraniana.\nL'esecuzione di Saddam scaten\u00f2 in Iraq e nel Vicino Oriente reazioni molto contrastanti, soprattutto contrapponendo le scene di giubilo della popolazione sciita alle manifestazioni (anche violente) di alcune roccaforti sunnite. Anche le popolazioni curde si abbandonarono a festeggiamenti a seguito dell'impiccagione. Il primo ministro sciita N\u016br\u012b al-M\u0101lik\u012b dichiar\u00f2 che: \u00ab\"La condanna a morte segna la fine di un periodo nero della storia di questo Paese e ne apre un altro, quello di un Iraq democratico e libero\"\u00bb. Pareri compiaciuti pervennero dai vicini iraniani e da Israele; mentre condanne decise furono espresse da Hamas e dalla Libia, che proclam\u00f2 addirittura tre giorni di lutto nazionale.\nIl video dell'esecuzione.\nNelle ore successive alla morte, i media di tutto il mondo, a cominciare dalla televisione di Stato dell'Iraq, \"al-\u02bfIr\u0101qiyya\", trasmisero un filmato dei momenti immediatamente precedenti l'esecuzione, che mostrava Saddam Hussein, apparentemente tranquillo, giungere al patibolo, dove gli era stato applicato un grosso cappio intorno al collo. Il video si interrompeva poco prima che la botola sotto i piedi di Saddam Hussein fosse aperta. Pi\u00f9 tardi furono diffusi altri due filmati, di cattiva qualit\u00e0: il primo mostrava il cadavere del condannato parzialmente avvolto in un lenzuolo bianco, con il volto visibile, livido e sanguinante, mentre era portato via dal luogo dell'esecuzione; il secondo, l'unico dotato di traccia audio, ripreso verosimilmente con un telefono cellulare dai piedi del patibolo, mostrava l'intera sequenza dell'esecuzione.\nIn quest'ultimo video \u00e8 possibile seguire, con angolazione dal basso, gli stessi eventi ripresi nel primo video: si odono chiaramente i presenti inneggiare a Muqtada al-Sadr non appena il condannato \u00e8 lasciato solo dal boia in piedi sulla botola chiusa e con il cappio gi\u00e0 stretto al collo. Il condannato replica pronunciando a propria volta il nome Muqtada con tono ironico e chiedendo a chi lo insulta, con aria di sfida, se creda in tal modo di comportarsi da uomo. Alcuni secondi dopo Saddam inizia, nel silenzio, a pronunciare ad alta voce la professione di fede islamica che, dopo pochi secondi, \u00e8 interrotta all\"'incipit\" del secondo versetto dall'apertura della botola che, con uno stridore metallico, fa precipitare il suo corpo e tendere la corda. Seguono alcuni confusi fotogrammi, che mostrano l'inneggiare dei presenti all'avvenuta esecuzione dell'ex presidente iracheno e, poco dopo, le immagini ne inquadrano il volto, mentre, ormai morto, pende appeso al cappio.\nIl 16 gennaio 2007 il presidente degli Stati Uniti d'America, George W. Bush, la cui Amministrazione aveva in precedenza approvato senza riserve la condanna a morte e l'esecuzione di Saddam Hussein, condann\u00f2 con parole molto forti le modalit\u00e0 dell'impiccagione: \u00abL'esecuzione di Saddam \u00e8 sembrata come una vendetta\u00bb e il governo iracheno presieduto da N\u016br\u012b al-M\u0101lik\u012b \u00abdeve ancora maturare\u00bb e \u00abrende difficile [per il governo USA] far passare presso il popolo americano l'idea che si tratti di un governo che voglia unificare il Paese\u00bb.\nLe dichiarazioni di Bush furono accolte con scetticismo da chi, come Feurat Alani, inviato a Baghdad per il giornale svizzero \"Le Temps\", sollev\u00f2 il sospetto che la fretta nel liberarsi di Saddam e dei suoi pi\u00f9 prossimi gerarchi fosse in realt\u00e0 stata originata dal desiderio di metter a tacere per sempre la delicata questione dei considerevoli aiuti, anche militari e in termini di armi di distruzione di massa, forniti da Stati Uniti d'America, Francia e Regno Unito al regime di Saddam Hussein durante gli anni '80.\nFunerale e sepoltura.\nIl 31 dicembre, giorno successivo all'esecuzione, il corpo di Saddam Hussein fu consegnato al capo della trib\u00f9 di origine. Il suo cadavere, lavato ritualmente da un imam sunnita, avvolto nel sudario e deposto in una bara coperta dalla bandiera dell'Iraq, fu sepolto nella tomba di famiglia nei pressi del villaggio natale, accanto ai figli \u02bfUdayy e Qusayy e al nipote quattordicenne Mu\u1e63\u1e6daf\u00e0 Hussein, figlio di Qusayy.\nLa tomba fu distrutta nel corso dei combattimenti tra i miliziani dell'ISIS e le forze di sicurezza irachene per il controllo di Tikrit nel marzo del 2015. Il corpo era gi\u00e0 stato rimosso l'anno precedente dai fedelissimi di Saddam per portarlo al riparo dai combattimenti ed \u00e8 stato riseppellito in un luogo sconosciuto.\nL'Iraq dopo Saddam Hussein.\nLa caduta del regime di Saddam Hussein lasci\u00f2 un grande vuoto di potere in Iraq. Il Paese, reduce da 24 anni di dittatura, dovette sin dal principio fare i conti con la scarsa capacit\u00e0 delle forze della coalizione capeggiata dagli Stati Uniti di instaurare e garantire un governo democratico e stabile.\nGli anni seguenti alla morte del dittatore furono caratterizzati dall'esplosione di tutti quei conflitti che sempre erano stati alla base della societ\u00e0 irachena ma che erano stati in buona parte piegati dalla violenta repressione perpetuata dal regime.\nLe correnti islamiste, nonostante le accuse lanciate e mai dimostrate dall'amministrazione Bush, in Iraq erano rimaste emarginate e non ebbero grande peso politico finch\u00e9 il regime rimase al potere. \nIn seguito all'invasione straniera la loro capacit\u00e0 militare ed il loro consenso aumentarono esponenzialmente. Tra queste formazioni spiccavano le forze armate legate ad al-Qaida e capeggiate da Ab\u016b Mus\u02bfab al-Zarq\u0101w\u012b fino alla morte di quest'ultimo avvenuta nel 2006.\nTutti questi elementi combinati gettarono l'Iraq in una situazione di caos e di prostrazione dalla quale non si riprese neanche dopo la fine dell'occupazione statunitense, avvenuta nel 2011.\nLa coalizione si \u00e8 trovata impreparata di fronte a diversi fattori che, evidentemente, non aveva considerato o aveva sottovalutato preventivamente all'invasione del Paese. L'odio della popolazione Sciita, maggioritaria in Iraq, e che era stata oppressa per oltre due decenni dal regime di Saddam, verso la minoranza sino ad allora dominante Sunnita; la potente fascinazione esercitata dai gruppi terroristici sunniti, come appunto le forze armate di al-Zarq\u0101w\u012b che, liberi di proliferare avvantaggiati dal clima di guerriglia e di profonda instabilit\u00e0 politica, sobillavano a loro volta le minoranze sunnite oppresse contro gli odiati Sciiti e contro il nemico occidentale; il crescente sentimento di avversione nei confronti delle truppe occupanti da parte della popolazione, soprattutto delle frange pi\u00f9 facilmente influenzabili dai gruppi islamisti, che era oltretutto esacerbato da ogni iniziativa di repressione attuata dalla coalizione; il fortissimo impatto esercitato dalle trib\u00f9 locali, tanto influente in seno alle popolazioni che ne facevano parte da rendere difficilmente governabile lo Stato.\nL'escalation di violenze, l'intensificarsi delle lotte intestine, il proliferare dei gruppi armati islamisti e la sostanziale ingovernabilit\u00e0 del Paese (soprattutto rispetto a quelli che avrebbero dovuto essere i canoni occidentali trapiantati sul suolo iracheno) hanno spinto l'amministrazione Bush a varare, nel 2007, un nuovo piano d'azione (il \"Surge\"), che prevedeva al suo interno una serie di fattori (alcuni inediti) tra cui principalmente: l'invio di un nuovo ed ingente contingente di truppe; l'abbandono dei campi trincerati e isolati da cui i soldati portavano avanti le operazioni a favore di una discesa in campo a contatto, a sostegno e in stretta collaborazione con la popolazione e le milizie locali alleate; il coinvolgimento attivo di quelle frange sunnite moderate ed avverse al terrorismo islamista; la rinuncia al perseguimento di un'immediata ed utopica democrazia occidentale trapiantata in Vicino Oriente a favore di un pi\u00f9 realistico adattamento allo stato di fatto delle cose, teso ad un obiettivo pi\u00f9 banale quale un ordine che fosse almeno accettabile.\nI risultati apprezzabili fatti registrare dal \"Surge\" hanno spinto l'amministrazione statunitense a dichiarare la fine dell'occupazione irachena entro il 31 dicembre 2011, cosa che \u00e8 puntualmente avvenuta. \u00c8 indubbio che nel momento in cui le truppe della coalizione hanno lasciato l'Iraq la situazione fosse molto migliore rispetto a quando il \"Surge\" era iniziato. Soprattutto erano state ridimensionate le ambizioni dei gruppi estremisti islamici, con la caduta di alcune roccaforti di cui si erano impossessati nel corso della guerriglia civile. Occorre rilevare tuttavia che la situazione apparentemente migliore lasciata in eredit\u00e0 al governo iracheno non fosse immune da punti di debolezza. Nondimeno le lacerazioni sociali alla base dell'instabilit\u00e0 irachena erano tutt'al pi\u00f9 solo dormienti, ben lungi dall'essere state risolte. A tal proposito, particolarmente dannosa \u00e8 risultata la decisione del proconsole americano di sciogliere l'esercito iracheno al fine di epurarlo dagli ufficiali fedeli al vecchio partito \"Ba'th\" di Saddam Hussein, col risultato della costituzione di nuove forze armate (peraltro mai realmente costituite in senso nazionale) palesemente inadeguate a contrastare l'escalation dei gruppi estremisti islamici che al contrario riuscirono ad arruolare molti dei comandanti epurati e ad avvalersi della loro esperienza. La coalizione ha lasciato l'Iraq dopo oltre otto anni di guerra, guerriglia, devastazione e occupazione, consegnando al popolo iracheno uno stato debole ed in balia di lacerazioni interne e fazioni. L'odio atavico tra gli sciiti e i sunniti, le crescenti pulsioni antioccidentali, le dottrine islamiste che sempre pi\u00f9 permeavano vari strati della popolazione e un esercito debole e frammentato hanno creato una situazione che nel suo complesso non ha favorito l'insorgere di uno stato che avesse quanto meno la parvenza di una democrazia stabile.\nUna numerosa schiera di analisti concorda nell'affermare che la principale eredit\u00e0 che il conflitto iracheno, con la conseguente caduta di Saddam Hussein e con l'occupazione statunitense terminata nel dicembre 2011, sia stata il territorio fertile concesso alle milizie islamiste, la cui escalation repentina ha portato prepotentemente alla ribalta la realt\u00e0 dell'ISIS durante la guerra civile in Iraq. Sorta dalle ceneri dell'ideologia del perito leader di al-Q\u0101\u02bfida in Iraq Ab\u016b Mus\u02bfab al-Zarq\u0101w\u012b, la dottrina alla base dello Stato Islamico, il cui leader Ab\u016b Bakr al-Baghd\u0101d\u012b era un ex detenuto delle carceri americane in Iraq (come molti altri membri dell'ISIS), ha raccolto svariati consensi tra le minoranze sunnite oppresse, ed ha raggruppato in s\u00e9 un numero sempre crescente di militanti armati che hanno schiantato l'esercito iracheno nelle vaste zone desertiche della parte occidentale del Paese, sino a proclamare il 29 giugno 2014, anche grazie alle conquiste territoriali ottenute a seguito del coinvolgimento nella guerra in Siria, la nascita del nuovo Califfato, lo Stato Islamico dell'Iraq e della Siria, in seguito diventato semplicemente \"Stato Islamico\" (IS). La conseguente cruenta guerra civile in Iraq port\u00f2 la comunit\u00e0 internazionale ad un nuovo intervento militare il quale fu affiancato da operazioni di supporto dell'Iran e della Russia alle milizie sciite alleate del governo iracheno. Entro il dicembre del 2017 tutte le citt\u00e0 dell'Iraq tornarono sotto il controllo del governo o dei curdi. L'insurrezione sunnita irachena tuttavia, seppure in scala ridotta, prosegu\u00ec anche negli anni successivi."}
{"id": "1906217", "revid": "599013", "url": "https://it.wikipedia.org/wiki?curid=1906217", "title": "Rub\u00e9n Maldonado", "text": "Carriera.\nClub.\nCresciuto nelle giovanili del F\u00fatbol Club Olimpia di Asunci\u00f3n, la pi\u00f9 antica squadra di calcio del Paraguay, Maldonado esordisce in prima squadra nel 1997. Rimane all'Olimpia fino al 2000, per poi trasferirsi nel campionato di calcio italiano tra le file del .\nMilita in laguna per cinque stagioni, con una parentesi nel 2002 nel di Luigi De Rosa con cui conquista la permanenza in Serie B. Nel 2004 si rende protagonista di un episodio saliente nella partita -Venezia; proprio negli ultimi minuti della partita stessa, i messinesi, che avevano da poco pareggiato con i veneti per 1-1, riuscirono a ribaltare il risultato e vincere con il punteggio di 2-1 grazie a un calcio di rigore che proprio lo stesso Maldonado non accett\u00f2, e per questo motivo protest\u00f2 con l'arbitro Luca Palanca che per questo lo espulse; tuttavia l'espulsione fece salire drasticamente la rabbia del paraguaiano che per questo si scagli\u00f2 contro lo stesso Palanca colpendolo ripetutamente con schiaffi, calci e pestoni beccandosi allo stesso tempo una squalifica per un anno.\nDiviene suo malgrado famoso al pubblico sportivo italiano in quanto protagonista involontario dello scandalo sulla partita \"normalizzata\" che ha poi portato il Genoa alla retrocessione d'ufficio in Serie C1, nel 2005. In particolare, la dirigenza genoana giustifica il pagamento di una somma di denaro sequestrata che era contenuta in una busta intestata al Genoa Cricket and Football Club come anticipo dei soldi per l'acquisto del cartellino di Maldonado.\nNello stesso anno firma un contratto con il , con cui ottiene la doppia promozione consecutiva dalla Serie C1 alla Serie A. Nell'ultimo giorno del mercato invernale della stagione 2007-2008 si trasferisce in prestito al Chievo, in Serie B, conquistando un'altra promozione in massima serie.\nL'11 agosto 2008 viene ceduto agli argentini del Gimnasia La Plata, dove gioca per due anni collezionando 67 presenze e 4 reti. Il 4 giugno 2010 torna all'Olimpia.\nNazionale.\nCon la Nazionale di calcio paraguaiana partecip\u00f2 al campionato sudamericano Under-17 nel 1995, al campionato sudamericano e al mondiale Under-20 nel 1999 e al preolimpico Under-23 nel 2000.\nIl debutto nella Nazionale maggiore avvenne nel 1999. Ha giocato complessivamente 12 partite con la selezione paraguaiana, l'ultima di queste nel 2007 in amichevole contro la Colombia."}
{"id": "1906223", "revid": "212348", "url": "https://it.wikipedia.org/wiki?curid=1906223", "title": "Man-Thing", "text": ""}
{"id": "1906225", "revid": "287204", "url": "https://it.wikipedia.org/wiki?curid=1906225", "title": "Cassilis", "text": "Cassilis \u00e8 una citt\u00e0 fantasma situata presso Gippsland (Victoria) in Australia. Nel tardo '800, durante il picco della febbre dell'oro, fu un importante centro minerario e dimora di pi\u00f9 di 500 minatori.\nLe prime pepite d'oro furono scoperte nel 1885 a Long Gully, e a partire dal 1889 vi nacquero attivit\u00e0 commerciali, come un magazzino di articoli di vario genere utili per la vita quotidiana, una drogheria, una farmacia e un istituto per le scienze meccaniche. Sorse anche una scuola privata, dopo che fu avviata, nel 1890 una scuola pubblica. Le scuole produssero risultati eccezionali, e la zona form\u00f2 individui tanto formati da avere un primato nella zona. Successivamente nacquero 2 ostelli, un caff\u00e8, diverse botteghe di barbieri, negozi di libri, due agenzie bancarie e un ufficio postale.\nLa prima centrale idroelettrica nello Stato di Vittoria fu situata presso le omonime cascate per provvedere alla richiesta di luce e energia che la miniera di Cassilis richiedeva.\nTra le miniere vicine, quelle di Mt. Hepburn e di Cassilis furono le pi\u00f9 grandi. Le prime consistevano in un immenso foro nella roccia vicino al chilometro di lunghezza e ai 15 metri di larghezza.\nUna costosa nuova galleria fu costruita presso le miniere di King Cassilis attorno al 1896, ma non fu di grande successo come la prima.\nDurante la Prima guerra mondiale, gran parte dell'oro reperibile and\u00f2 perduto, e le miniere furono definitivamente chiuse. La citt\u00e0 cadde rapidamente in declino e gi\u00e0 nel 1933 contava l'esiguo numero di 34 abitanti. Il Venerd\u00ec nero del 1939 distrusse parte della citt\u00e0, insieme a altri numerosi edifici contigui ad essa. Ora Cassilis detiene la fama di citt\u00e0 fantasma, e non ospita pi\u00f9 alcuna attivit\u00e0 commerciale. Situate nei 3600 ettari di area storica della citt\u00e0, le miniere sono diventate un'attrazione turistica locale, conservando intatti reperti di archeologia industriale riguardanti il periodo della corsa all'oro."}
{"id": "1906229", "revid": "339392", "url": "https://it.wikipedia.org/wiki?curid=1906229", "title": "Regione Sud-est del Brasile", "text": ""}
{"id": "1906233", "revid": "830939", "url": "https://it.wikipedia.org/wiki?curid=1906233", "title": "Martin Disler", "text": "Biografia.\nMartin Disler \u00e8 stato un pittore, un disegnatore, uno scultore e un poeta svizzero di lingua tedesca. \nNato da una famiglia di agricoltori e giardinieri, viene espulso dalla scuola nel 1968 per motivi disciplinari. Con alcuni compagni aveva occupato l'istituto d'arte in cui studiava. Emigra in Germania Ovest dove si unisce al Gruppo \"Neue Wilde\" (che pratica un nuovo stile Espressionista che sempre pi\u00f9 prender\u00e0 piede nel nord Europa. Negli anni tra il 1970 e il 1980 opera come artista in numerose citt\u00e0 europee e negli Stati Uniti. Espone con artisti come Sandro Chia, Francesco Clemente, Mimmo Paladino, A. R. Penck, Markus L\u00fcpertz, Gian Ruggero Manzoni, Georg Baselitz.\nLa sua arte \u00e8 caratterizzata da una pennellata frenetica, primitiva, istintiva, alle volte simile agli scarabocchi infantili. I suoi lavori, infatti, esprimono movimento e la volontaria messa in crisi dello spazio e del tempo. Nel 1982 espone un ciclo di opere a Documenta VII di Kassel. In Italia inaugura una mostra durante i lavori della Biennale di Venezia del 1984. Un paio di anni dopo di tiene una sua importante personale al Kunstmuseum di Basilea. Vince i premi \"Bremer Kunstpreis\" (1985), Preis f\u00fcr junge Schweizer Kunst der Z\u00fcrcher Kunstgesellschaft (1987) e il \"Kunstpreis des Kantons Solothurn\" (1988). \u00c8 stato sposato con due artiste di fama Agnes Barmettler e Irene Grundel. A causa d'un infarto muore prematuramente a Ginevra nel 1996."}
{"id": "1906239", "revid": "47767", "url": "https://it.wikipedia.org/wiki?curid=1906239", "title": "Fante (mitologia)", "text": ""}
{"id": "1906240", "revid": "1632387", "url": "https://it.wikipedia.org/wiki?curid=1906240", "title": "Blue Blud", "text": "I Blue Blud furono un gruppo hair metal britannico formato nel 1986 a Sudbury, Suffolk, Inghilterra.\nStoria.\nI Blue Blud nacquero dalle ceneri della NWOBHM band Trespass nel tardo 1986 a Sudbury, Suffolk, composti originariamente come trio formato da Mark Sutcliffe (chitarra), Dave Crawte (basso) e Paul Sutcliffe (batteria). L'anno seguente passarono alla pubblicazione di \"Liqueur And Poker\", un EP di 5 tracce con Mark Sutcliffe nel ruolo di vocalist/chitarrista. Il gruppo part\u00ec subito a supporto dei Tygers of Pan Tang in un tour britannico quell'anno. Al termine di queste date il trio aggiorn\u00f2 la formazione con Phil Kane (voce) e Rob Arriss (tastiere), nel tardo 1987. Questa versione della band debutt\u00f2 in occasione di una data di supporto ai White Lion al locale Marquee Club di Londra. Con i nuovo cantante e la presenza delle tastiere, il gruppo introdusse sonorit\u00e0 pi\u00f9 leggere orientandosi sul pop metal. Durante la loro ascesa, suonarono al fianco di svariati importanti gruppi come Shy, Faith No More, The Grip. Firmaromo quibdi un accordo con l'ex manager dei Chrome Molly Harry Cowell, assicurandosi un contratto discografico con la Music For Nations. Il primo album, \"The Big Noise\" venne pubblicato sotto la nuova label nel 1989. Il quintetto part\u00ec immediatamente per supportare i Tigertailz in un altro tour britannico nel tardo '89. Altre date vennero loro assegnate immediatamente da spalla agli statunitensi Lizzy Borden in Europa durante il 1990, nell'intento di supportare il debutto. L'anno successivo i britannici passarono alla pubblicazione del secondo album, \"Universal Language\", cambiando leggermente nome in \"Blue Blood\", ed apparendo in agosto al \"Mildenhall Rock festival\", al quale parteciparono gruppi come Hawkwind, Mama's Boys e Marshall Law. Nei primi anni 90 per\u00f2 le tendenze musicali erano in fase di cambiamento a causa dell'insoregere della corrente grunge e del alternative rock in generale. La Music for Nations interruppe il contratto con la band. Il gruppo registr\u00f2 un'altra demo nella speranza di concludere un nuovo contratto, ma senza successo. Intenzionati a cambiare stile, licenziarono Kane e Arris, ma infine si sciolsero definitivamente nel 1992.\nIn seguito i fratelli Sutcliffe riformarono i Trespass, passando alla pubblicazione del loro primo full-length."}
{"id": "1906242", "revid": "47767", "url": "https://it.wikipedia.org/wiki?curid=1906242", "title": "Peristene", "text": ""}
{"id": "1906245", "revid": "1543377", "url": "https://it.wikipedia.org/wiki?curid=1906245", "title": "Le labbra", "text": "Le labbra \u00e8 il secondo album solista di Paolo Benvegn\u00f9, pubblicato nel 2008.\nIl disco.\nIl disco \u00e8 stato preceduto dall'EP \"14-19\", pubblicato qualche mese prima. \u00c8 stato prodotto, registrato e mixato al Polimero Studio di Prato da Guglielmo Ridolfo Gagliano e Andrea Franchi. Il disco \u00e8 stato invece masterizzato presso lo Sterling Sound di New York da Chris Athens. L'artwork dell'album \u00e8 stato curato da Roberta Maddalena.\nIl singolo di lancio \u00e8 \"Il nemico\".\nL'EP \"14-19\" celebrava l'amore in tutte le sue sfumature, un amore fatto di sofferenze e difficolt\u00e0, ma necessario e intenso. Un amore celebrato nella poesia che ora arriva a concretizzarsi ne \"Le labbra\". Immagini concrete, suggestioni reali e sonorit\u00e0 dense accompagnano l'ascoltatore attraverso l'evoluzione del viaggio intrapreso con \"14-19\". L'amore prende forma e insieme a lui la passione, la sofferenza, la carne e il sangue. Parole che raccontano Gesti, Gesti che vengono coperti di Parole. Finch\u00e9 le Parole finiscono, e rimangono solo \"Le Labbra\".\nUn disco carico di significato e cruciale per il percorso artistico di uno dei cantautori fra i pi\u00f9 apprezzati in Italia, ottimamente recensito da riviste e siti dedicati."}
{"id": "1906249", "revid": "109651", "url": "https://it.wikipedia.org/wiki?curid=1906249", "title": "Serie televisive", "text": ""}
{"id": "1906250", "revid": "1543377", "url": "https://it.wikipedia.org/wiki?curid=1906250", "title": "14-19", "text": "14-19 \u00e8 il secondo EP di Paolo Benvegn\u00f9, pubblicato nell'ottobre del 2007 per la sua nuova etichetta La Pioggia Dischi.\nIl disco.\nIl titolo indica le ore 14 e 19 del pomeriggio: Benvegn\u00f9 dedica questo EP all'amore e lo immagina ascoltato da una coppia di amanti in un pomeriggio, traccia per traccia, dalle 14 alle 19, con eccezione delle 17, che \u00e8 l'ora del the.\nL'EP \u00e8 stato promosso da un originale tour diviso in tre tappe di tre serate ciascuna: nella prima tappa vengono suonate le tracce inedite; nella seconda viene presentato il progetto musicale-teatrale \"Marinai\"; mentre nella terza, intitolata \"La stanza\", l'autore si dedica ad un reading che tratta la storia di un uomo e una donna."}
{"id": "1906253", "revid": "181699", "url": "https://it.wikipedia.org/wiki?curid=1906253", "title": "Variabili indipendenti ed identicamenti distribuite", "text": ""}
{"id": "1906254", "revid": "289247", "url": "https://it.wikipedia.org/wiki?curid=1906254", "title": "Farhat - &quot;il principe del deserto&quot;", "text": ""}
{"id": "1906256", "revid": "47767", "url": "https://it.wikipedia.org/wiki?curid=1906256", "title": "Potamone", "text": ""}
{"id": "1906258", "revid": "47767", "url": "https://it.wikipedia.org/wiki?curid=1906258", "title": "Lisso (mitologia)", "text": ""}
{"id": "1906259", "revid": "47767", "url": "https://it.wikipedia.org/wiki?curid=1906259", "title": "Imbro (mitologia)", "text": ""}
{"id": "1906260", "revid": "228587", "url": "https://it.wikipedia.org/wiki?curid=1906260", "title": "Bromio", "text": ""}
{"id": "1906261", "revid": "599013", "url": "https://it.wikipedia.org/wiki?curid=1906261", "title": "Polittore", "text": ""}
{"id": "1906262", "revid": "599013", "url": "https://it.wikipedia.org/wiki?curid=1906262", "title": "Ctonio", "text": ""}
{"id": "1906284", "revid": "149727", "url": "https://it.wikipedia.org/wiki?curid=1906284", "title": "Neumark in Westpreu\u00dfen", "text": ""}
{"id": "1906285", "revid": "149727", "url": "https://it.wikipedia.org/wiki?curid=1906285", "title": "Neustadtl in M\u00e4hren", "text": ""}
{"id": "1906287", "revid": "287204", "url": "https://it.wikipedia.org/wiki?curid=1906287", "title": "Neustadt am Rennsteig", "text": "Neustadt am Rennsteig \u00e8 una frazione della citt\u00e0 tedesca di Gro\u00dfbreitenbach.\nStoria.\nIl 1\u00ba gennaio 2019 il comune di Neustadt am Rennsteig venne soppresso e aggregato alla citt\u00e0 di Gro\u00dfbreitenbach.\nAmministrazione.\nGemellaggi.\nNeustadt \u00e8 membro del gemellaggio internazionale \"Neustadt in Europa\", che riunisce 36 citt\u00e0 e comuni che portano nel nome la dicitura \"Neustadt\" (\"citt\u00e0 nuova\")."}
{"id": "1906290", "revid": "1543377", "url": "https://it.wikipedia.org/wiki?curid=1906290", "title": "AIDS", "text": "La sindrome da immunodeficienza acquisita (da cui l'acronimo SIDA utilizzato nei Paesi di lingua francese e altri, di rado in italiano; in inglese \"Acquired Immune Deficiency Syndrome\", da cui l'acronimo AIDS, normalmente utilizzato anche in italiano) \u00e8 una malattia del sistema immunitario umano causata dal virus dell'immunodeficienza umana (HIV).\nLa malattia interferisce con il sistema immunitario limitandone l'efficacia, rendendo le persone colpite pi\u00f9 suscettibili alle infezioni, in particolare a quelle opportunistiche, e allo sviluppo di tumori. Questa vulnerabilit\u00e0 aumenta con il progredire della malattia. L'HIV si trasmette con trasmissione orizzontale, ad esempio tramite i rapporti sessuali, trasfusioni di sangue contaminato e aghi ipodermici, o con trasmissione verticale, tra madre e bambino durante la gravidanza, il parto e l'allattamento al seno.\nIl virus e la malattia sono spesso indicati insieme come HIV/AIDS. La malattia \u00e8 un importante problema sanitario in molte parti del mondo e la sua diffusione \u00e8 considerata una pandemia. Nel 2009, l'Organizzazione mondiale della sanit\u00e0 (OMS) stima che vi siano 33,4 milioni di persone nel mondo che vivono con l'HIV/AIDS, con 2,7 milioni di nuove infezioni HIV all'anno e 2,0 milioni di decessi annuali a causa di AIDS. Secondo il rapporto UNAIDS 2009, in tutto il mondo vi sono state circa 60 milioni di persone contagiate sin dall'inizio della pandemia, con circa 25 milioni di morti e, nel solo Sudafrica, 14 milioni di bambini orfani.\nLa ricerca genetica indica che l'HIV abbia avuto origine in Africa centro-occidentale nel corso del ventesimo secolo. L'AIDS \u00e8 stato individuato dal \"Centers for Disease Control and Prevention\" (CDC) nel 1981 e la sua causa, l'HIV, \u00e8 stata identificata nel 1983. Dopo una lunga controversia la comunit\u00e0 scientifica ha ritenuto che Robert Gallo e Luc Montagnier, con i rispettivi gruppi di ricerca, abbiano entrambi contribuito al raggiungimento di tale risultato.\nAnche se i trattamenti per l'HIV/AIDS possono rallentare o arrestare il decorso della malattia, non vi \u00e8 cura conosciuta o vaccino contro l'HIV. Il trattamento antiretrovirale riduce sia i morti sia le nuove infezioni, ma questi farmaci sono costosi e non sono disponibili in tutti i paesi. A causa della difficolt\u00e0 nel trattamento delle infezioni da HIV, la prevenzione \u00e8 un obiettivo chiave per il controllo dell'AIDS.\nStoria.\nL'HIV deriva dal relativo virus di immunodeficienza delle scimmie (SIV), che infetta alcuni primati in Africa. Vi sono prove che esseri umani che partecipano ad attivit\u00e0 di caccia e di vendita di pelli di scimmia, abbiano contratto occasionalmente il SIV. Tuttavia, solo alcune di queste infezioni sono state in grado di causare epidemie umane e tutte si sono verificate tra la fine del XIX e l'inizio del XX secolo. Per spiegare la nascita di epidemie di HIV negli umani solo da quel momento, vi sono diverse teorie: cambiamenti sociali dopo il colonialismo, la trasmissione tramite vaccinazioni contro il vaiolo con aghi non sterili e la prostituzione con la concomitante alta frequenza di malattie ulcerative dei genitali (come la sifilide) nelle nascenti citt\u00e0 coloniali.\nL'AIDS \u00e8 stato riconosciuto per la prima volta il 5 giugno 1981, quando i CDC di Atlanta registrarono casi sospetti di polmonite da \"Pneumocystis carinii\" in cinque uomini omosessuali a Los Angeles. In principio, il CDC non aveva dato un nome ufficiale alla malattia e spesso faceva riferimento ad essa per mezzo delle malattie che sono state associate ad essa, ad esempio, linfoadenopatia.\nIn generale la stampa coni\u00f2 il termine \"GRID\" che stava per \"Gay-related immune deficiency\". Il CDC, in cerca di un nome, osserv\u00f2 che le comunit\u00e0 infette apparentemente fossero limitate a quelle degli haitiani, degli omosessuali, degli emofiliaci e degli eroinomani, coni\u00f2 il termine di \"malattia 4H\". Tuttavia, dopo aver stabilito che l'AIDS non era limitato a quelle sole comunit\u00e0, il termine AIDS venne introdotto nel luglio 1982 e utilizzato come corretta definizione della malattia dal settembre di quell'anno.\nLa identificazione positiva del virus HIV-1 viene dal Congo nel 1959 e gli studi genetici indicano che il virus \u00e8 passato nella popolazione umana dagli scimpanz\u00e9 circa cinquant'anni prima. Uno studio del 2007 afferma che un ceppo di HIV-1, probabilmente spostato dall'Africa ad Haiti, \u00e8 entrato negli Stati Uniti intorno al 1969. Lo stesso gruppo di ricerca ha rilanciato tale conclusione nel 2016 con uno studio genetico.\nIl 2 ottobre 1985 mor\u00ec l'attore statunitense Rock Hudson, il primo personaggio famoso a confessare pubblicamente di essere malato di AIDS, che gli era stata diagnosticata l'anno precedente. Il virus ha provocato forse la sua pi\u00f9 celebre vittima il 24 novembre 1991, quando la rockstar Freddie Mercury, cantante e frontman dei Queen, mor\u00ec per una malattia correlata all'AIDS dopo aver annunciato la malattia soltanto il giorno precedente. \nNel 1996 si ebbe una svolta quando fu messa in commercio la prima terapia che arrestava gli effetti mortali del virus: la mortalit\u00e0, nel corso degli anni successivi e degli sviluppi farmacologici, decrebbe drasticamente, ma in contemporanea il virus raggiunse alcuni paesi pi\u00f9 poveri del terzo mondo, dove milioni di persone sono decedute nell'impossibilit\u00e0 di accedere alle costose cure.\nEpidemiologia.\nLa pandemia di AIDS pu\u00f2 anche essere vista come diverse epidemie di sottotipi distinti. I fattori principali della sua diffusione sono la trasmissione sessuale e la trasmissione verticale da madre a figlio alla nascita e attraverso il latte materno. Nonostante il recente miglioramento all'accesso al trattamento antiretrovirale, in molte regioni del mondo, la pandemia di AIDS ha coinvolto circa 2,1 milioni (\"range\" tra gli e i ) di persone nel 2007, di cui circa erano bambini sotto i 15 anni. A livello globale, si stima che 33,2 milioni di persone vivevano con l'HIV nel 2007, di cui 2,5 milioni di bambini. Si stima che circa 2,5 milioni (range tra gli e i ) di persone siano state contagiate nel 2007, tra cui bambini.\nL'Africa subsahariana rimane di gran lunga la regione pi\u00f9 colpita. Nel 2007 si stimava che l\u00ec ci fossero il 68% di tutte le persone che vivono con l'AIDS e il 76% di tutte le morti per AIDS, con 1,7 milioni di nuove infezioni. A differenza di altre regioni, la maggior parte delle persone che vivevano con l'HIV nell'Africa sub-sahariana nel 2007 erano donne (61%). La prevalenza sugli adulti nel 2007 era stata stimata al 5,0% e l'AIDS continua ad essere la principale causa di mortalit\u00e0 in questa regione.\nIl Sudafrica ha la pi\u00f9 grande popolazione di pazienti affetti da HIV nel mondo, seguito da Nigeria e India. Il Sud e Sud-Est asiatico sono le seconde regioni pi\u00f9 colpite. L'India ha circa 2,5 milioni di infetti e la prevalenza negli adulti \u00e8 stimata nello 0,36%. L'aspettativa di vita \u00e8 diminuita drammaticamente nei paesi pi\u00f9 colpiti; per esempio, nel 2006 \u00e8 stato stimato che era scesa da 65 a 35 anni in Botswana.\nNegli Stati Uniti, le giovani donne afro-americane sono a rischio particolarmente elevato per l'infezione da HIV. Gli afro-americani rappresentano il 10% della popolazione, ma possiedono circa la met\u00e0 dei casi di HIV/AIDS a livello nazionale. Questo \u00e8 dovuto in parte alla mancanza di informazioni sull'AIDS, nonch\u00e9 di un accesso limitato alle risorse sanitarie e una maggiore probabilit\u00e0 di rapporti sessuali con partner a rischio.\nCi sono anche differenze geografiche nella prevalenza AIDS negli Stati Uniti, \u00e8 infatti pi\u00f9 comune nelle grandi aree metropolitane della costa orientale e nella California e nelle aree urbane del profondo sud. Circa 1,1 milioni di persone vivono con l'HIV/AIDS negli Stati Uniti e pi\u00f9 di nuove infezioni si verificano ogni anno.\nNei paesi dell'Europa dell'Est e dell'Asia centrale si stima che vi siano, nel 2010, 1,5 milioni di persone sieropositive e che nello stesso anno siano stati i nuovi casi di infezione e i decessi a causa dell'AIDS. Dal 2001, la prevalenza dell'HIV in questi paesi \u00e8 aumentata del 250%, rendendo la regione quella con l'epidemia a pi\u00f9 rapida espansione al mondo.\nIl rischio di contrarre l'HIV per esposizione professionale negli operatori sanitari \u00e8 relativamente basso ed \u00e8 stimato tra lo 0,09 e lo 0,3%. Questo rischio \u00e8 di molto aumentato nei paesi in via di sviluppo, sia a causa della scarsa attenzione al problema e sia per la mancanza di adeguate profilassi post-esposizione. Uno studio condotto in Zambia ha evidenziato come la categoria degli infermieri sia a pi\u00f9 alto rischio di infortunio. Il tasso medio annuo di contaminazioni accidentali con liquidi biologici era di 1,3 infortuni medi per lavoratore. Correlando questi dati all'alta prevalenza di affetti da HIV tra la popolazione di quel luogo, si pu\u00f2 intuire il rischio di trasmissione del virus.\nEziologia.\nHIV \u00e8 un retrovirus del genere lentivirus, caratterizzato cio\u00e8 dal dare origine a infezioni croniche, che sono scarsamente sensibili alla risposta immunitaria ed evolvono lentamente ma progressivamente e che, se non trattate, possono avere un esito fatale. In base alle conoscenze attuali, HIV \u00e8 suddiviso in due ceppi: HIV-1 e HIV-2. Il primo dei due \u00e8 prevalentemente localizzato in Europa, America e Africa centrale. HIV-2, invece, si trova per lo pi\u00f9 in Africa occidentale.\nLe cellule bersaglio di HIV sono quelle ricche di recettori CD4, in particolare alcuni linfociti chiamati CD4+, che hanno un ruolo particolarmente cruciale nel sistema immunitario: sono infatti dei veri e propri \"direttori d'orchestra\" che attivano di volta in volta settori diversi delle difese a seconda del tipo di ospite indesiderato con cui vengono a contatto (batteri, virus, protozoi, funghi, vermi, cellule tumorali, ecc.).\nTrasmissione.\nDagli inizi dell'epidemia, sono state individuate principalmente tre vie di trasmissioni dell'HIV, tutte riguardanti la penetrazione diretta di sangue o altre secrezioni infette nel circolo ematico di un soggetto sano.\nHIV \u00e8 un virus a bassa contagiosit\u00e0, che per trasmettersi ha bisogno di un'elevata concentrazione di particelle virali vitali. Tale condizione si realizza pressoch\u00e9 esclusivamente nel sangue e nelle secrezioni genitali, in particolare lo sperma; in misura minore, ma comunque sufficiente, nelle secrezioni vaginali. Altre secrezioni contengono HIV a bassa concentrazione, ma l'esperienza e numerosi studi sperimentali escludono la trasmissibilit\u00e0 tramite tali veicoli, salvo situazioni del tutto eccezionali, come il miscuglio con abbondante sangue.\nSangue e derivati.\nL'immissione di sangue infetto nel circolo di un soggetto sano genera un'infezione pressoch\u00e9 certa. Questo tipo di contagio \u00e8 stato molto frequente prima della messa a punto del test HIV, tramite trasfusioni di sangue infetto (ad esempio per pazienti emofiliaci), trapianti di organi di donatori infetti e accidentali casi di ferimento con strumenti quali rasoi, aghi (anche da tatuaggio) o bisturi appena venuti in contatto con materiale infetto, soprattutto in ambito professionale (incidenti di laboratorio). L'esclusione sistematica dalle donazioni dei soggetti infetti e la sterilizzazione di tutti gli strumenti che entrano in contatto col sangue ha reso questo tipo di contagio prettamente episodico.\nLo scambio di sangue fu inoltre responsabile dell'esplosione dell'epidemia tra tossicodipendenti da eroina, tramite lo scambio di siringhe usate. Tale contagio, legato a pratiche molto diffuse di condivisione della droga e della siringa tra gruppi di giovani in momenti di aggregazione, rappresent\u00f2 negli anni ottanta la principale forma di contagio in paesi mediterranei quali la Spagna, l'Italia, la Iugoslavia. Il crollo dell'uso dell'eroina nei paesi occidentali ha drasticamente ridotto l'incidenza di questa forma di contagio in tali zone, sebbene restino a rischio ampie fasce di consumatori concentrati soprattutto nell'Europa dell'est e nei paesi emergenti dell'Asia.\nRapporti sessuali penetrativi.\nOggi la maggior parte delle nuove infezioni del virus dell'HIV avviene attraverso rapporti sessuali penetrativi non protetti, sia etero che omosessuali.\nLe secrezioni genitali possono infatti avere carica virale elevata e la dinamica della penetrazione favorisce la microfessurazione delle mucose genitali, di per s\u00e9 gi\u00e0 congeste durante l'atto, attraverso le quali il virus pu\u00f2 entrare nel circolo dell'individuo sano. Lo sperma \u00e8 mediamente pi\u00f9 infettante delle secrezioni vaginali, perch\u00e9 oltre al virus libero pu\u00f2 contenere linfociti infetti; inoltre esso pu\u00f2 rimanere anche a lungo a contatto con le mucose vaginali o rettali. La donna diventa pi\u00f9 infettante in presenza di sangue mestruale, infezioni o infiammazioni vaginali.\nI rapporti anali rappresentano un maggior rischio di contagio, per la maggiore facilit\u00e0 con cui creano microtraumi e per la natura della mucosa rettale, strutturalmente meno idonea a contrastare l'impianto dell'infezione.\nLo stesso pene \u00e8 dotato di mucose che possono presentare ulcere e piaghe dovute ad altri tipi di patologie, e che possono lacerarsi durante i rapporti sessuali entrando in contatto con sangue e secrezioni infette, rendendo rischioso quindi anche il ruolo attivo. L'ispessimento della pelle in seguito alla circoncisione abbassa notevolmente (ma non esclude) i rischi di tale tipo di contagio.\nIl preservativo, impedendo il contatto tra mucose genitali e secrezioni potenzialmente infette, \u00e8 un presidio sanitario di provata efficacia: il suo uso corretto rende il sesso sicuro e impedisce il contagio da tutte le malattie sessualmente trasmissibili, bench\u00e9 alcuni studiosi tra cui Edward Green abbiano obiettato che, pur con l'uso di preservativi, la gran parte degli sforzi internazionali per contenere la pandemia, in particolare nei paesi emergenti, sarebbe fallita. Il preservativo come mezzo di prevenzione, a parere di costoro, sarebbe poco utile poich\u00e9 spingerebbe gli individui ad assumere maggiori rischi nei rapporti sessuali generando un falso senso di protezione (atteggiamento definito di \"compensazione del rischio\" o \"disinibizione\"). \u00c8 stato osservato che la riduzione del rischio derivante dall'uso del preservativo \u00e8 decisamente prevalente, anche se paragonata all'eventuale disinibizione sessuale, scenario teoricamente possibile ma mai provato in modo empirico.\nRapporti sessuali non penetrativi.\nLe pratiche di sesso non penetrativo non possono essere definite prive di rischi in assoluto, sebbene le segnalazioni di contagio sicuramente attribuibili ad esse abbiano un valore del tutto aneddotico e di eccezionale rarit\u00e0.\nNon esistono dimostrazioni della contagiosit\u00e0 mediante \"fellatio\": esiste sicuramente una plausibilit\u00e0 biologica del contagio, ma l'esperienza medica parla di un rischio ridotto. In ogni caso la pratica pu\u00f2 essere rischiosa solo se sperma infetto entra a contatto con ferite, mucose lacerate (anche microlacerate) o ulcerate della bocca. Il rischio \u00e8 oggettivamente nullo in assenza di contatto con lo sperma o per chi riceve la fellatio, anche se chi la pratica \u00e8 un sieropositivo contagioso. L'uso del preservativo annulla qualsiasi possibilit\u00e0 di contagio.\nStesse considerazioni valgono per il \"cunnilingus\", anche se non esistono sufficienti casi accertati di contagio attraverso questa pratica sessuale. La minore concentrazione di virus nelle secrezioni vaginali rendono le possibilit\u00e0 di contagio estremamente basse, mentre la presenza di sangue mestruale \u00e8 invece rischiosa. Barriere di lattice (come la superficie di un profilattico aperto con un taglio longitudinale) o di pellicola plastica eliminano qualsiasi rischio.\n\"Rimming\", \"fist fucking\" e \"golden shower\" possono essere teoricamente foriere di contagio HIV solo se tracce di sangue o di sperma infetto entrano in contatto con ferite, ulcerazioni o piaghe della pelle o delle mucose di una persona sana. Si tratta di una considerazione generale che vale per qualsiasi tipo di contatto, anche accidentale. I tessuti permeabili e particolarmente irrorati da vasi sanguigni delle congiuntive della cornea pare invece che siano permeabili anche in assenza di ferite. La pelle \u00e8 una barriera efficace al virus e nemmeno graffi superficiali o pellicine alzate permettono al virus di entrare nella circolazione sanguigna.\nContagio verticale madre-figlio.\nLa trasmissione del virus da madre a figlio pu\u00f2 essere una derivazione del contagio sanguigno, \"in utero\" attraverso il cordone ombelicale, oppure durante il parto o l'allattamento. Sia il liquido amniotico sia il latte materno hanno infatti un'alta concentrazione di virus. In assenza di trattamento, il tasso di trasmissione tra madre e figlio \u00e8 del 25%.\nTuttavia, laddove un trattamento sia effettuato in combinazione con l'effettuazione di un parto cesareo, e con alcune di settimane di terapia farmacologica per il neonato, il rischio \u00e8 stato ridotto all'1%.\nUn sieropositivo che vuole diventare padre con una compagna sieronegativa rischia di infettare la compagna, ma se essa non viene contagiata non c'\u00e8 pericolo per il nascituro: l'infezione si trasmette infatti solo da madre a figlio e non dal padre. Esistono dei procedimenti per escludere la contagiosit\u00e0 del seme (il cosiddetto \"lavaggio dello sperma\") e permettere una fecondazione in tutta sicurezza per la madre.\nContatti non contagiosi.\nL'HIV \u00e8 stato trovato nella saliva, lacrime e urina di individui infetti, ma vista la bassa concentrazione del virus in questi liquidi biologici, il rischio di trasmissione \u00e8 considerato trascurabile. Lo stesso vale per tosse, sudore, muco e feci.\nIl virus non si trasmette tramite contatti come strette di mano, abbracci, baci, morsi, graffi n\u00e9 tramite l'uso di rasoi o spazzolini da denti di persone sieropositive (se privi di tracce ematiche), anche se \u00e8 comunque sempre consigliabile l'uso di strumenti di igiene personale individuali. Nulla \u00e8 la possibilit\u00e0 di contagio tramite vestiti, asciugamani, lenzuola, n\u00e9 tramite bicchieri, piatti o posate e in generale in tutti quei rapporti legati al vivere sotto uno stesso tetto.\nLe zanzare, da sempre sospettate di essere un possibile veicolo di infezione, in realt\u00e0 sono sostanzialmente innocue, sia perch\u00e9 il virus non si pu\u00f2 replicare all'interno delle ghiandole salivari dell'insetto (trasmissione biologica) sia per via della bassissima probabilit\u00e0 di infezione. La zanzara femmina (il maschio non punge) dopo aver nutrito le uova nel proprio addome con il sangue aspirato, riposa per circa 24 ore, tempo sufficiente alla scomparsa del virus dall'insetto madre. Anche qualora la zanzara punga due individui in successione di cui il primo sieropositivo, anche se altamente infetto e anche se con ripetute punture, la possibilit\u00e0 di contagio (trasmissione meccanica) \u00e8 nulla perch\u00e9 il canale attraverso cui viene iniettata la saliva e quello attraverso il quale viene prelevato il sangue sono due condotti differenti, non in comunicazione tra di loro. Un discorso analogo pu\u00f2 essere fatto anche per altri artropodi ematofagi come pulci, zecche e cimici. La credenza che le zanzare siano veicolo di contagio \u00e8 diffusa nei paesi meno sviluppati. Le zanzare sono in effetti responsabili della trasmissione di altre patologie a eziologia virale come per esempio dengue e febbre gialla.\nPatogenesi.\nUna volta entrato nel circolo sanguigno dell'ospite non infetto HIV ricerca alcune particolari cellule in cui pu\u00f2 riprodursi. Per farlo utilizza una glicoproteina che sporge sulla superficie della sua membrana esterna, la gp120, la quale \u00e8 un recettore per le cellule bersaglio, mentre un'altra proteina, la gp41, serve per fondere la membrana del bersaglio e permettere al virus di penetrare al suo interno.\nUna volta entrato nella cellula, HIV, tramite alcuni enzimi contenuti nella sua struttura, integra il proprio genoma (RNA) con quello della cellula ospite retrotrascrivendolo in DNA. Gli enzimi coinvolti in questa fase si chiamano trascrittasi inversa e integrasi. Si tratta di un processo molto importante per il virus, poich\u00e9 \"mascherandosi\" all'interno del DNA diventa di fatto inattaccabile dalle difese immunitarie e dalle terapie farmacologiche: \u00e8 questa la caratteristica principale del processo biologico dei retrovirus.\nA questo punto HIV pu\u00f2 avviare subito la replicazione virale o pu\u00f2 restare inattivo dentro la cellula, costituendo un serbatoio ineliminabile, che garantisce al virus la sopravvivenza nell'organismo ospitante a tempo indeterminato, per l'intera durata della vita del soggetto. Quando il virus si attiva (per ragioni non completamente chiarite, ma legate comunque all'entrata in attivit\u00e0 della cellula ospite e quindi sistema immunitario) obbliga la cellula ospitante a produrre al suo interno le proteine e l'acido nucleico virale (RNA) che, come un puzzle, si assemblano all'interno della stessa cellula fino a creare virioni completi. L'enzima che modella le macroproteine in una forma idonea a dare vita a nuovo virus \u00e8 chiamato proteasi.\nI nuovi virioni vengono quindi espulsi dalla cellula per gemmazione e immessi nel sistema circolatorio. Nell'uscire essi formano le proprie membrane esterne (pericapside) col materiale della cellula che li ha prodotti e creano una sorta di lacerazioni nella membrana cellulare ospitante che provocano la morte della cellula. \u00c8 quindi il processo replicativo, non l'ingresso o la permanenza del virus nella cellula, che \u00e8 dannoso. Le terapie farmacologiche odierne mirano infatti a inibire la replicazione e l'aggancio di nuovi bersagli agendo sulle proteine e sugli enzimi del virus, non eliminando il virus.\nIpotesi alternative sull'Aids.\nUna piccola minoranza di autori ha messo in discussione, con argomentazioni che sono per\u00f2 state ripetutamente dimostrate essere prive di fondamento scientifico, biologico o clinico, la connessione tra HIV e AIDS, l'esistenza del virus, o la validit\u00e0 delle attuali metodologie diagnostiche. Queste considerazioni hanno ricevuto forti smentite dalla comunit\u00e0 medica internazionale e dall'evidenza scientifica oggettiva.\nL'emergere di tali idee \"negazioniste\" ha portato quindi, da parte di oltre tra medici e scienziati (tra cui 11 vincitori di Premio Nobel), alla sottoscrizione dell'importante documento noto come \"Dichiarazione di Durban\", nel quale si afferma che il legame causale tra HIV e AIDS \u00e8 \"chiaramente definito, esaustivo e inequivocabile\".\nUna teoria controversa nota come teoria del vaccino orale antipolio sull'origine dell'AIDS suggerisce che l'epidemia di AIDS sia stata involontariamente avviata alla fine del 1950 nel Congo Belga dal ricercatore Hilary Koprowski che stava sperimentando un vaccino contro la poliomielite. La comunit\u00e0 scientifica ha dichiarato che le prove disponibili non supportano questa teoria.\nClinica.\nIn assenza di terapie l'infezione da HIV evolve inesorabilmente verso uno stato di malattia e la morte: in questo l'AIDS ha rappresentato un'epidemia molto pi\u00f9 temibile di altre epidemie dell'era moderna, pari in termini di incidenza di persone colpite a quella della tubercolosi, della lue o del vaiolo, ma caratterizzata da una mortalit\u00e0 del 100%, pur nella variabilit\u00e0 dei tempi di sviluppo della malattia (da pochi anni a pi\u00f9 di un decennio dal contagio).\nSegni e sintomi.\nPer fini pratici l'infezione venne suddivisa in tre stadi, di facile applicazione, ma estremamente grossolani: infezione acuta, stadio di latenza clinica e stadio sintomatico. Solo con l'ultimo stadio, in cui la sindrome inizia a manifestarsi con infezioni opportunistiche, si parla di immunodeficienza e quindi di AIDS. Con le moderne terapie, anche in caso di AIDS conclamato, \u00e8 diventata possibile una regressione tra le fasi, rendendo di fatto obsoleta tale distinzione, che comunque viene ancora oggi tenuta in conto per ragioni storiche e pratiche.\nI linfociti perduti per via della replicazione dell'HIV vengono ricostruiti dall'organismo ma, a lungo andare, le quantit\u00e0 sempre maggiori di virus immessi nel sistema circolatorio ne infettano un numero sempre in crescita, portando la loro quantit\u00e0 inesorabilmente al di sotto di una soglia critica (&lt;200 per microlitro di sangue, a fronte di 1200-600/\u03bcl in un individuo sano), che rende di fatto l'organismo attaccabile con successo da qualsiasi agente patogeno.\nOggi l'avanzamento dell'infezione viene calcolato misurando la quantit\u00e0 media di copie di virus presente per millilitro di sangue (\"carica virale\") e la quantit\u00e0 di danno provocato dalla replicazione in termini di scomparsa dei linfociti CD4+. La misurazione di questi parametri si \u00e8 rivelata particolarmente utile, anche perch\u00e9 indipendente dalle manifestazioni cliniche: non \u00e8 infatti eccezionale riscontrare gravi quadri di immunocompromissione in assenza di sintomi clinici rilevanti.\nUn'alta carica virale indica un'intensa attivit\u00e0 replicativa dell'HIV e quindi un'elevata distruzione di linfociti CD4+; tale dato esprime la velocit\u00e0 con cui l'infezione corre verso l'AIDS. La conta dei linfociti CD4+ presenti nel sangue indica invece il grado di compromissione del sistema immunitario e, combinata col dato precedente, pu\u00f2 permettere una stima dei tempi entro i quali si raggiunger\u00e0 una soglia critica e quindi uno sviluppo della sindrome di immunodeficienza.\nIl tasso di progressione clinica della malattia varia notevolmente tra persone e ha dimostrato di essere influenzato da molti fattori, come la suscettibilit\u00e0 dell'ospite, la funzionalit\u00e0 immunitaria, l'assistenza sanitaria e le possibili co-infezioni e quale particolare ceppo del virus \u00e8 coinvolto.\nInfezione acuta.\nIl primo stadio, di infezione acuta, \u00e8 caratterizzato da una rapida e imponente replicazione del virus che non trova alcun ostacolo. In tale fase la carica virale pu\u00f2 raggiungere valori pari a milioni di copie di RNA/mL.\nSe l'infezione \u00e8 stata contratta per inoculazione di sangue infetto nel torrente circolatorio (trasfusione di sangue infetto, trapianto di organi, uso promiscuo di siringhe, punture accidentali con materiale infetto quali aghi o bisturi, trasmissione materno-fetale) il virus si dirige direttamente verso i centri linfatici e qui infetta le cellule CD4+, avviando la moltiplicazione.\nDiverso \u00e8 il caso della trasmissione per via sessuale, quando il virus \u00e8 probabile che infetti inizialmente le cellule linfatiche delle mucose interessate, vaginali o rettali. Qui HIV compie i primi cicli replicativi finch\u00e9 raggiunge la carica virale sufficiente per abbandonare le mucose e raggiungere i linfonodi corrispondenti.\nNon tutte le cellule infettate nella fase acuta avviano la replicazione virale: HIV costituisce infatti un serbatoio di cellule latentemente infette in cui integra il proprio codice biologico in quello dell'ospitante, \"mascherando\" il proprio RNA in DNA e diventando di fatto invisibile per il sistema immunitario e per le terapie. Si tratta questa di una caratteristica peculiare dei retrovirus, che ne garantisce la sopravvivenza nel corpo dell'individuo infetto in tutto l'arco della sua vita.\nL'infezione acuta \u00e8 quindi caratterizzata da tre caratteristiche: elevata replicazione virale e conseguente distruzione di cellule CD4+, costituzione del serbatoio di cellule latentemente infette.\nIn circa la met\u00e0 dei casi l'infezione acuta \u00e8 asintomatica e, anche quando \u00e8 caratterizzata da sintomi, il quadro clinico \u00e8 poco specifico, facilmente confondibile con una sindrome influenzale protratta. Un 20-30% di casi mostra un quadro clinico pi\u00f9 complesso e sospetto, con febbre protratta e non altrimenti interpretabile, manifestazioni esantematiche simil-morbillose, linfonodi ingrossati, quadri meningei che indicano la presenza di HIV nel sistema nervoso centrale.\nStadio di latenza clinica.\nLa fase acuta viene interrotta dalla comparsa della risposta immunitaria, che richiede circa 2-8 settimane e interessa sia umorale sia quella cellulo-mediata, attraverso la produzione di anticorpi anti-HIV e linfociti citotossici. I primi in particolare inattivano un'alta quantit\u00e0 di virus libero immesso nel sistema circolatorio.\nLa fine della fase acuta quindi mostra un'importante riduzione della carica virale, la ripresa del numero dei linfociti CD4+ e la scomparsa dei segni clinici, se presenti. La rilevazione di anticorpi anti-HIV \u00e8 riscontrabile con uno specifico test ELISA (\"Enzyme-Linked ImmunoSorbent Assay\"), il test HIV. I soggetti positivi al test sono definiti sieropositivi. La sieropositivit\u00e0 \u00e8 una condizione che, stanti le conoscenze mediche odierne, perdura per tutta la vita di chi ha contratto l'infezione, indipendentemente dallo stadio e dal grado di immunodeficienza, ed esprime l'avvenuto contagio e il perdurare dell'infezione.\nLa fase di latenza clinica (o cronica), in assenza di terapie pu\u00f2 durare da qualche anno a oltre 15. Dal punto di vista clinico le condizioni del soggetto sono per lo pi\u00f9 stabili, ma dal punto di vista virologico la replicazione persiste, in particolare nei tessuti linfatici, sebbene tenuta sotto controllo dalla risposta immunitaria. Il tessuto linfatico che ospita la replicazione va per\u00f2 incontro a un progressivo deterioramento, che nel tempo compromette la capacit\u00e0 di reintegrare i linfociti distrutti dal virus. Inoltre, le frequenti mutazioni del virus portano alla comparsa di nuove popolazioni virali diverse da quella originale, alle quali il sistema immunitario \u00e8 continuamente sollecitato ad adeguarsi.\nStadio sintomatico.\nGradualmente la carica virale riacquista forza, mentre resta progressivo e costante l'assottigliamento dei livelli di linfociti CD4+ presenti nel sangue. Quando il numero di linfociti scende al di sotto di una soglia critica (tra 400/\u03bcL e 200/\u03bcL, a fronte di un valore di 1200-600/\u03bcL in un individuo sano), l'organismo non riesce pi\u00f9 a difendersi da una serie di microrganismi scarsamente patogeni in condizioni normali, detti opportunisti, tra cui tutta una serie di ospiti abituali e del tutto innocui dell'organismo (virus, batteri, funghi e protozoi), pi\u00f9 raramente acquisiti con metodi occasionali. L'opportunit\u00e0 che questi organismi hanno di sviluppare una malattia, e trasformarsi quindi in patogeni, \u00e8 fornita dal basso numero di linfociti CD4+.\nPer alcuni microrganismi \u00e8 sufficiente un grado molto limitato di immunodeficienza e le infezioni che portano sono le prime a manifestarsi, altri richiedono una compromissione pi\u00f9 severa. Sintomi comuni sono febbre, sudorazione specie notturna, ingrossamento ghiandolare, tremore, debolezza e perdita di peso.\nAlcune infezioni opportunistiche e alcuni tumori, come il sarcoma di Kaposi sono ormai sintomi ben noti della possibile infezione da AIDS. Senza terapie il numero dei linfociti CD4+ si erode inesorabilmente e le infezioni opportunistiche si susseguono una dopo l'altra, magari con pause di benessere tra l'una e l'altra grazie a cure farmacologiche. \u00c8 comunque solo questione di tempo, e lo scarto tra la prima infezione e il decesso variava entro sei mesi e tre anni, in cui l'individuo andava incontro a infezioni sempre pi\u00f9 severe e ravvicinate, che portavano a un progressivo e inarrestabile decadimento generale, letale al 100%.\nLe principali patologie polmonari sono la polmonite da \"Pneumocystis jirovecii\" e la tubercolosi (che pu\u00f2 evolvere in extrapolmonare). Le infezioni del tratto gastro-intestinale comportano esofagiti e diarrea cronica. Tra le principali patologie neurologiche vi sono la toxoplasmosi, la leucoencefalite multifocale progressiva e la demenza HIV-correlata. Aumenta inoltre il rischio di sviluppare varie forme di tumore come il Sarcoma di Kaposi, i tumori del cervello e i linfomi.\nOggi i farmaci, sebbene incapaci di eliminare il virus, ne impediscono la replicazione, cambiando completamente la prognosi degli ammalati. Persone sieropositive che avevano gi\u00e0 sperimentato un'infezione opportunistica e gravi stadi di immunodeficienza sono riusciti a recuperare un buon numero di linfociti CD4+ e godono di buona salute, nonostante figurino statisticamente tra i casi di AIDS conclamato. Per queste ragioni la suddivisione in stadi tradizionale oggi non corrisponde all'attuale contesto clinico e terapeutico dell'infezione, basandosi piuttosto su dati oggettivi quali il numero dei linfociti CD4+ e l'entit\u00e0 della carica virale.\nSi ritiene che il trattamento terapeutico denominato HAART consenta un incremento dell'aspettativa di vita medio attorno ai 30 anni o, secondo alcuni studi, fino ai 40-50.\nEsami di laboratorio e strumentali.\nLa diagnosi di AIDS in una persona infetta da HIV si basa sulla presenza di alcuni precisi segni o sintomi e su alcuni esami di laboratorio. Il test dell'HIV viene consigliato a tutti gli individui a rischio, includendo tutti coloro a cui viene diagnosticata una malattia a trasmissione sessuale. In molti aree del mondo, un terzo dei portatori di HIV scopre la sua condizione solo in una fase avanzata della malattia, quando ormai i segni di una grave immunodeficienza sono diventati evidenti.\nMolte persone non sanno di essere infette da HIV. Meno dell'1% della popolazione sessualmente attiva urbana in Africa \u00e8 stato testato e questa proporzione \u00e8 ancora pi\u00f9 bassa nelle popolazioni rurali. Inoltre, solo lo 0,5% delle donne in gravidanza che frequentano le strutture sanitarie urbane sono sottoposte al test. Ancora una volta, questa percentuale \u00e8 pi\u00f9 bassa nelle strutture sanitarie rurali. Per tale motivo il sangue e gli emoderivati utilizzati vengono sottoposti al test HIV.\nIl test HIV viene solitamente effettuato su sangue venoso. Molti laboratori utilizzano la quarta generazione di test di \"screening\" che rilevano anticorpi anti-HIV (IgG e IgM) e l'antigene p24 dell'HIV. Il rilevamento di anticorpi per HIV in un paziente precedentemente noto come negativo \u00e8 evidenza di infezione da HIV. Gli individui a cui il primo test ha evidenziato una positivit\u00e0 verranno sottoposti a un nuovo esame su un secondo campione di sangue per confermare i risultati.\nIl periodo finestra (il tempo tra l'infezione iniziale e lo sviluppo di anticorpi rilevabili) pu\u00f2 variare da 1 a 3 mesi per la sieroconversione, quando l'esame viene eseguito con i moderni test combinati anticorpo/proteina p24. Il rilevamento del virus mediante reazione a catena della polimerasi (PCR) durante il periodo finestra \u00e8 possibile e consente una diagnosi pi\u00f9 precoce.\nGli eventuali risultati positivi ottenuti con la PCR vengono confermati da test anticorpali. I test di routine per l'infezione da HIV se utilizzati nei neonati e nei bambini, nati da madri sieropositive, non hanno alcun valore, in quanto vi \u00e8 la presenza di anticorpi materni nel sangue del bambino. Per una corretta diagnosi in questi soggetti \u00e8 necessario ricorrere alla PCR.\nClassificazione secondo l'OMS.\nNel 1990, l'Organizzazione Mondiale della Sanit\u00e0 (OMS) ha raggruppato i diversi tipi di casi definendo una scala per i pazienti affetti da HIV-1. Questa \u00e8 stata aggiornata nel settembre del 2005. La maggior parte di queste infezioni opportunistiche pu\u00f2 essere facilmente curata in soggetti altrimenti sani.\nClassificazione secondo i CDC.\nI \"Centers for Disease Control and Prevention\" statunitense hanno proposto un sistema di classificazione per l'infezione da HIV, aggiornandolo nel 2014. Questo metodo classifica le infezioni in base alla conta delle cellule CD4 e ai sintomi clinici caratteristici della condizione. La classificazione \u00e8 divisa in tre stadi:\nAl fine della sorveglianza, la diagnosi di AIDS non termina anche se, dopo il trattamento, le cellule CD4+ T sale &gt;200/\u00b5L di sangue o se le altre patologie che definiscono l'AIDS malattie vengono guarite.\nTrattamento.\nNella storia della medicina rester\u00e0 una pietra miliare la straordinaria rapidit\u00e0 e la dimensione di ricercatori coinvolti nell'individuare una cura per la sindrome da HIV. In tempi da record si comprese che il danno provocato da HIV sul sistema immunitario non era tanto correlato alla presenza del virus nell'organismo, ma al suo processo di replicazione, e che tale processo si realizza tramite specifici enzimi e proteine i quali possono essere un ottimo bersaglio della terapia farmacologica. Oggi la scoperta tempestiva della sieropositivit\u00e0 e l'affidarsi a un'\u00e9quipe di medici esperta pu\u00f2 garantire un'aspettativa e una qualit\u00e0 di vita pari a quella di chi \u00e8 affetto da altre patologie croniche, come ipertensione o diabete.\nSi \u00e8 finora dimostrata invece una chimera la realizzazione di un vaccino che eradichi l'HIV dall'organismo, sia per il ciclo biologico particolare dei retrovirus, sia l'altissima variabilit\u00e0 del virus stesso.\nLe strategie di prevenzione sono esclusivamente basate sui metodi per evitare l'esposizione al virus o sull'impiego di farmaci antiretrovirali come profilassi post-esposizione (PEP). La PEP ha un calendario molto impegnativo con quattro settimane di somministrazione. Presenta anche effetti collaterali molto spiacevoli tra cui diarrea, malessere diffuso, nausea e stanchezza.\nTrattamento farmacologico.\nIl primo farmaco in grado di arginare gli effetti della sindrome fu la azidotimidina (AZT), un inibitore della trascrittasi inversa, disponibile dal 1987. La tendenza del virus a sviluppare mutazioni resistenti e l'alta tossicit\u00e0 del farmaco portarono all'abbandono della monoterapia nel 1991 in seguito alla messa in commercio di una nuova terapia a due farmaci (biterapia). Dal 1996 infine la scoperta di inibitori della proteasi ha permesso un nuovo protocollo farmacologico altamente efficace, basato su tre inibitori virali (triterapia), attuale terapia standard, detta HAART (\"Highly Active Antiretroviral Therapy\").\nOggi esistono varie famiglie di farmaci, capaci di bloccare o rallentare la replicazione virale (e quindi la progressione clinica della sindrome): essi agiscono sulla trascrittasi inversa, sulle integrasi e sulle proteasi; una quarta famiglia impedisce l'ingresso del virus nelle cellule interferendo sul recettore CD4 o sulla gp41, la glicoproteina di fusione.\nLa terapia tipica consiste nella somministrazione di due inibitori nucleosidici della trascrittasi inversa (NRTI) pi\u00f9 un inibitore della proteasi o un inibitore non nucleosidico della trascrittasi inversa (NNRTI). Poich\u00e9 la progressione della malattia da HIV nei bambini \u00e8 pi\u00f9 rapida che negli adulti, per i primi i protocolli prevedono un trattamento pi\u00f9 aggressivo.\nNei paesi sviluppati, dove la terapia HAART \u00e8 disponibile, i medici valutano la carica virale, la conta dei CD4, la velocit\u00e0 di decadimento di quest'ultima e le condizioni cliniche del paziente prima di decidere quando iniziare il trattamento. Tradizionalmente, il trattamento \u00e8 stato consigliato ai pazienti asintomatici quando la conta delle cellule CD4 scende a 200-250 unit\u00e0 per millilitro di sangue. Tuttavia, iniziare il trattamento prima (a un livello di CD4 di 350 cellule/\u03bcL) pu\u00f2 ridurre significativamente il rischio di morte.\nGli obiettivi standard della HAART includono il miglioramento della qualit\u00e0 della vita del paziente, la riduzione delle complicanze e la riduzione della viremia sotto al limite di rivelazione. La terapia non comporta per\u00f2 n\u00e9 la cura della malattia n\u00e9 impedisce il ritorno, una volta che il trattamento viene interrotto, di alti livelli ematici di HIV, spesso resistente a ulteriori cicli di terapia.\nNonostante questo, molti individui infetti da HIV hanno beneficiato di notevoli miglioramenti nel loro stato di salute generale e nella qualit\u00e0 della vita, con una forte diminuzione della morbilit\u00e0 e mortalit\u00e0 associata al virus HIV. In assenza della terapia HAART, la progressione da infezione da HIV all'AIDS si verifica in una mediana compresa tra i 9 e i 10 anni e la sopravvivenza mediana dopo aver sviluppato l'AIDS \u00e8 di solamente 9,2 mesi.\nPrognosi.\nIn molte aree del mondo, dove vi \u00e8 accesso alle cure, l'AIDS \u00e8 diventata una malattia cronica piuttosto che una malattia acuta mortale. La prognosi varia tra le persone e sia la conta dei CD4 sia la carica virale sono utili per prevedere l'esito. In assenza di trattamento, la sopravvivenza media dopo l'infezione da HIV \u00e8 stimata da 9 a 11 anni, a seconda del sottotipo HIV. Dopo la diagnosi di AIDS, se il trattamento non \u00e8 disponibile, la sopravvivenza varia tra i 6 e 19 mesi. La disponibilit\u00e0 di farmaci antiretrovirali e l'adeguata prevenzione dalle infezioni opportunistiche riduce il tasso di mortalit\u00e0 dell'80% e aumenta la speranza di vita a 20-50 anni. Questo valore \u00e8 di circa i due terzi della popolazione generale. Se il trattamento viene iniziato in ritardo, la prognosi pu\u00f2 non essere cos\u00ec buona, per esempio, se il trattamento inizia in seguito alla diagnosi di AIDS l'aspettativa di vita sar\u00e0 tra i 10 e i 40 anni. La met\u00e0 dei bambini nati con l'HIV muore prima dei due anni di et\u00e0, se non riceve un trattamento.\nLe cause principali di morte da HIV/AIDS sono le infezioni opportunistiche e i tumori, entrambi i quali sono spesso il risultato del fallimento del sistema immunitario. Il rischio di cancro sembra aumentare una volta che il numero dei CD4 scende al di sotto 500/uL. Il tasso di progressione della malattia clinica varia notevolmente tra gli individui e ha dimostrato che pu\u00f2 essere influenzato da una serie di fattori, come la suscettibilit\u00e0 di una persona e la funzionalit\u00e0 immunitaria, la possibilit\u00e0 di accesso alle cure sanitarie e la presenza di coinfezioni, e il particolare ceppo (o ceppi) del virus coinvolti.\nLa co-infezione di tubercolosi \u00e8 una delle principali cause di malattia e di morte nei pazienti con HIV/AIDS ed \u00e8 presente in un terzo di tutte le persone con infezione da HIV. Questa condizione ha causato il 25% delle morti correlate all'HIV. L'epatite C \u00e8 un'altra co-infezione molto comune. I due tumori pi\u00f9 comuni associati con l'HIV/AIDS sono il sarcoma di Kaposi e il linfoma non Hodgkin.\nNei pazienti sottoposti a terapia anti-retrovirale per lunghi periodi, sono stati osservati dei disturbi neurocognitivi, osteoporosi, neuropatie, tumori, nefropatia e malattie cardiovascolari. Non \u00e8 chiaro se queste condizioni derivano dall'infezione da HIV o siano effetti avversi del trattamento.\nStato della ricerca.\nViene generalmente ritenuto che solo un vaccino pu\u00f2 arrestare la pandemia, poich\u00e9 il suo utilizzo non richiederebbe trattamenti giornalieri e sarebbe quindi economicamente accessibile anche nei paesi in via di sviluppo. Tuttavia, anche dopo quasi 30 anni di ricerche, il vaccino per l'HIV-1 rimane un obiettivo ancora lontano.\nLa ricerca per il miglioramento dei trattamenti consiste nel tentativo di ridurre gli effetti collaterali dei farmaci, nell'ulteriore semplificazione delle terapie farmacologiche e determinare le migliori strategie per gestire la resistenza alla terapia. Alcuni studi hanno anche suggerito di operare strategie atte a prevenire le infezioni opportunistiche. La vaccinazione contro l'epatite A e B \u00e8 consigliata per i pazienti che non sono infettati con questi virus e che sono a rischio di contrarre l'infezione. Ai pazienti con immunosoppressione sostanziale viene inoltre consigliata una terapia di profilassi per la polmonite da \"Pneumocystis carinii\" (PCP) e molti pazienti possono trarre beneficio da una terapia profilattica per la toxoplasmosi e per la meningite da \"Cryptococcus\".\nI ricercatori della \"Hebrew University\" di Gerusalemme hanno scoperto che una combinazione di peptidi stimola l'integrazione con l'inibitore della proteasi Ro 31-8959 che causa la morte apoptotica delle cellule infettate da HIV con lo sterminio totale del virus, ma senza danneggiare le cellule sane. Potrebbero per\u00f2 passare molti anni prima che diventi disponibile un trattamento commerciale basato su questa scoperta.\nLe piante transgeniche che esprimono uno o pi\u00f9 geni dei virus dell'AIDS possono rappresentare un'efficace strategia per produrre un vaccino contro questa malattia, di fatto sono state gi\u00e0 prodotte piante che esprimono antigeni che si sono rivelate efficaci nell'indurre la sintesi di anticorpi specifici. Le piante transgeniche sono superiori rispetto ad altri metodi per produrre vaccini perch\u00e9 nel tempo sono pi\u00f9 economiche e producono pi\u00f9 antigeni.\nA Berlino, in Germania, un paziente di 42 anni affetto da leucemia, Timothy Ray Brown (noto anche come il \"paziente di Berlino\"), infettato da HIV da pi\u00f9 di un decennio, \u00e8 stato sottoposto a un trapianto sperimentale di midollo osseo con cellule che contenevano un'insolita variante naturale della superficie cellulare del recettore CCR5. Quasi due anni dopo il trapianto, e anche dopo che il paziente ha interrotto l'assunzione di farmaci antiretrovirali, l'HIV non \u00e8 stato pi\u00f9 rilevato nel suo sangue. A partire da dicembre 2010, tre anni dopo il trapianto, Brown era ancora privo di qualsiasi traccia rilevabile di HIV nel suo sangue. Il suo caso resta per\u00f2 aneddotico, per i rischi e l'alta mortalit\u00e0 connessi ai trapianti di cellule transplantali e per la difficolt\u00e0 di trovare donatori disponibili.\nNel 2011 uno studio clinico ha mostrato che la terapia antiretrovirale se iniziata al momento della diagnosi, anche se la conta dei CD4 \u00e8 superiore a 500/\u00b5L, consente di ridurre significativamente il contagio, costituendo quindi essa stessa un sistema efficace di prevenzione. Studi successivi hanno mostrato che tale approccio \u00e8 efficace anche nel ridurre la mortalit\u00e0, e studi osservazionali ne hanno confermato la validit\u00e0 al di fuori del contesto sperimentale.\nHIV \u00e8 uno dei virus che potrebbe essere bersaglio del sistema sperimentale di farmaci antivirali DRACO, il quale agirebbe contro le cellule che contengono l'RNA a doppio filamento del virus inducendone l'apoptosi.\nPrevenzione.\nPrevenzione primaria.\nL'uso costante del preservativo riduce il rischio di trasmissione dell'HIV di circa l'80% nel lungo termine nel caso di rapporti sessuali. Quando uno dei partner di una coppia \u00e8 sieropositivo, grazie all'utilizzo del preservativo i tassi di infezione da HIV per la persona non infetta sono inferiori all'1% annuo. Vi sono alcune prove che suggeriscono che il preservativo femminile possa fornire un livello di protezione equivalente. L'applicazione di un gel vaginale contenente tenofovir (un inibitore della trascrittasi inversa) immediatamente prima del rapporto sessuale sembra ridurre i tassi di infezione di circa il 40%, dato rilevato in uno studio in un gruppo di donne africane. Al contrario, l'uso dello spermicida nonoxynol-9 pu\u00f2 aumentare il rischio di trasmissione a causa della sua tendenza a causare irritazione vaginale e rettale.\nLa circoncisione nell'Africa sub-sahariana \"riduce l'acquisizione del virus HIV da uomini eterosessuali in un valore compreso tra il 38% e il 66% per pi\u00f9 di 24 mesi\". Sulla base di questi studi, l'Organizzazione Mondiale della Sanit\u00e0 e l'UNAIDS hanno consigliato, nel 2007, tale pratica per prevenire la trasmissione da donna a maschio. Non \u00e8 per\u00f2 dimostrato che la circoncisione maschile possa portare beneficio nei paesi sviluppati e tra gli uomini che hanno rapporti sessuali omosessuali. Alcuni esperti temono che una minore percezione di vulnerabilit\u00e0 tra gli uomini circoncisi possa comportare una maggiore propensione a comportamenti sessuali a rischio, vanificando in tal modo gli effetti della prevenzione. Le donne che hanno subito mutilazioni genitali femminili vedono aumentare il rischio di contrarre l'HIV.\nProgrammi volti a promuovere l'astinenza sessuale come metodo di prevenzione non sembrano aver dato risultati apprezzabili nei paesi del mondo ad alto reddito. Invece la strategia nota come \"Abstinence, Being faithful, Condom\" (ABC) che si basa sull'educazione all'astinenza sessuale, alla fedelt\u00e0 nei rapporti di coppia e all'uso del preservativo nei casi a rischio, avrebbe dato risultati apprezzabili in paesi dove la diffusione del virus HIV \u00e8 altissima e dove la trasmissione \u00e8 dovuta principalmente alla promiscuit\u00e0 sessuale, come in Uganda. In altri paesi africani strategie di prevenzione simili basate sull'informazione e sul cambiamento delle norme sociali, avrebbero portato a una riduzione della diffusione del virus, come in Zimbabwe.\nTuttavia in letteratura medica sono state avanzate critiche e dubbi sulla reale efficacia della strategia ABC, e soprattutto il rammarico che tale discussione si sia polarizzata in una sorta di scontro tra politici e religiosi conservatori contro avversari liberali e progressisti.\nUna efficace educazione sessuale scolastica pu\u00f2 diminuire i comportamenti ad alto rischio. Una minoranza consistente di giovani continua, tuttavia, a sottovalutare il rischio. Non \u00e8 noto se il trattamento di altre infezioni a trasmissione sessuale sia efficace nel prevenire l'HIV.\nMadre-bambino.\nProgrammi per prevenire la trasmissione del virus HIV da madre a figlio possono ridurre i tassi di trasmissione dal 92 al 99%. Si tratta in primo luogo dell'uso di una combinazione di farmaci antivirali durante la gravidanza e dopo la nascita del bambino, ma comprende anche l'utilizzo del biberon piuttosto che l'allattamento al seno. Se l'alimentazione sostitutiva \u00e8 accettabile, fattibile, abbordabile, sostenibile e sicura, le madri dovrebbero evitare l'allattamento al seno per i loro bambini. La somministrazione di estesa profilassi antiretrovirale al neonato diminuisce il rischio di trasmissione.\nControllo sulle donazioni di sangue e di organi.\nA partire dagli anni novanta, il rischio di trasmissione dell'HIV attraverso le trasfusioni di sangue e trapianti d'organi \u00e8 stato notevolmente ridotto, grazie a un migliore \"screening\" dei donatori e alla disponibilit\u00e0 di test sierologici sempre pi\u00f9 efficienti. Tuttavia si \u00e8 ancora distanti dall'ipotetico \"rischio zero\". Per migliorare ulteriormente i risultati si sta ponendo sempre pi\u00f9 attenzione verso i test di amplificazione degli acidi nucleici virali. In India, che conta la seconda pi\u00f9 alta popolazione HIV positiva mondiale con circa 2,5-3,0 milioni di casi, su un totale di 204.677 donatori di sangue testati, 486 (circa lo 0,237%) sono stati trovati positivi con il Western blot per HIV-1. L'istituto tedesco \"Robert Koch\", ha rilevato una frequenza di infezioni incidenti di HIV in un valore compreso tra 0.8 e 0.9 casi per 100.000 donazioni. Una strategia utilizzata in molti paesi per limitare il contagio trasfusionale \u00e8 l'avvalersi di donatori abituali, selezionati grazie a questionari riservati, di cui si pu\u00f2 conoscere la storia clinica.\nProfilassi post-esposizione.\nUn ciclo di farmaci antiretrovirali somministrati entro un tempo tra le 48 e le 72 ore dopo l'esposizione a sangue sieropositivo o secrezioni genitali, viene indicato come profilassi post-esposizione. L'uso della zidovudina in monoterapia riduce il rischio di una successiva infezione da HIV a seguito di una puntura di ago. Il trattamento \u00e8 consigliato anche dopo una violenza sessuale quando l'autore \u00e8 noto per essere sieropositivo, ma il suo utilizzo \u00e8 dubbio quando lo stato di sieropositivit\u00e0 \u00e8 sconosciuto. L'attuale trattamento di profilassi utilizza in genere lopinavir/ritonavir e lamivudina/zidovudina o emtricitabina/tenofovir. La durata del trattamento \u00e8 di quattro settimane ed \u00e8 spesso associato a effetti avversi (con zidovudina in circa il 70% dei casi, tra cui nausea nel 24%, nel 22% affaticamento, sofferenza emotiva nel 13%, e cefalea nel 9%).\nAspetti sociali.\nStigmatizzazione sociale.\nFin dalla sua comparsa, l'Aids ha sollevato una serie di problemi, tra cui anche quello sociale. Il contagio \u00e8 stato associato fin dalle origini con comportamenti etichettati come trasgressivi, come la promiscuit\u00e0 sessuale, l'omosessualit\u00e0, il consumo di droghe. Nella societ\u00e0 civile la persona che ha contratto l'infezione da HIV, prima di essere accettata come cittadino con un problema di salute, \u00e8 vista innanzitutto come portatrice di una malattia \u2018giudicata\u2019. Passato l'allarme legato al dilagare dell'epidemia, le informazioni sulla malattia circolano molto meno e sono essenzialmente legate all'iniziativa delle singole persone: molti non sanno come rapportarsi con persone sieropositive, quali siano i rischi e i non-rischi, prevalendo un diffuso senso di paura verso \"il diverso\".\nTale atteggiamento viene percepito appieno dai contagiati che sono costretti a vivere la loro condizione in una stretta clandestinit\u00e0: le centinaia di migliaia di persone sieropositive in paesi come l'Italia di fatto non esistono. La difficolt\u00e0 nel condividere con altri il proprio stato, i problemi che ne derivano, sono tra le cause di maggior sofferenza di chi \u00e8 portatore del virus: tali problematiche si sono in un certo senso acuite con la cronicizzazione farmacologica della malattia, quando la scomparsa dei sintomi fisici ha messo in evidenza tutte le tematiche della malattia legate al normale vivere nella societ\u00e0.\nImpatto economico.\nL'AIDS colpisce duramente sia l'economia dei paesi sia dei singoli cittadini. Il prodotto interno lordo dei paesi pi\u00f9 colpiti risulta ridotto anche a causa della mancanza di capitale umano. Senza una corretta alimentazione e senza l'assistenza sanitaria e la medicina, un gran numero di pazienti possono morire a causa delle complicanze legate all'AIDS. I pazienti non solo non sono in grado di lavorare, ma richiedono importanti cure mediche. Si stima che nel 2007 vi siano stati 12 milioni di orfani dell'AIDS. Molti di essi vengono accuditi dai nonni anziani.\nColpendo per lo pi\u00f9 giovani adulti, l'AIDS riduce la popolazione imponibile. Ci\u00f2 si traduce in una diminuzione delle risorse disponibili per la spesa pubblica come l'istruzione e i servizi sanitari, con conseguente aumento della pressione fiscale da parte dello Stato e il rallentamento della crescita economica.\nA livello familiare, l'AIDS comporta una perdita di reddito, ma anche un aumento della spesa per l'assistenza sanitaria. Uno studio effettuato in Costa d'Avorio ha mostrato che le famiglie con un paziente affetto da HIV/AIDS incorrano in una spesa medica del doppio rispetto alle altre famiglie. Queste spese supplementari influiscono negativamente sugli altri investimenti personali o familiari.\nAspetti religiosi.\nOggetto di critica da parte della Chiesa cattolica \u00e8 la tesi secondo cui l'utilizzo del preservativo sia l'unico metodo di prevenzione efficace contro la diffusione della malattia. All'uso sistematico ed esclusivo del profilattico, che la dottrina cattolica considera un metodo immorale di regolamentazione delle nascite, la Chiesa cattolica propone l'adozione di politiche di educazione sessuale orientate alla riduzione dei comportamenti a rischio e alla fedelt\u00e0 coniugale. Ad esempio, secondo uno studio di Matthew Hanley, consulente tecnico per il Catholic Relief Services (agenzia umanitaria cattolica che opera negli Stati Uniti), autore del testo \"The Catholic Church and the Global Aids Crisis\", l'approccio per prevenire la diffusione dell'AIDS deve cambiare e solo un radicale cambiamento culturale e di comportamento, una rinnovata enfasi su fedelt\u00e0 nel matrimonio e astinenza sessuale al di fuori di esso, pu\u00f2 ridurre la diffusione del virus HIV. Fonte di controversie e di dibattito anche politico \u00e8 stata una dichiarazione di Benedetto XVI circa la lotta all'AIDS in Africa riportata dalla stampa nel 2009. Il Papa stesso ha poi precisato la sua posizione nel suo libro \"Luce del mondo\".\nCompletamente differente la posizione delle Chiese evangeliche in Italia che nel 2007 attraverso i finanziamenti riscossi con il locale contributo \"8 per mille\" promossero una serie di progetti denominati \"Un pozzo per l'acqua, un profilattico contro l'AIDS, un sorriso alla vita\". I vertici delle chiese dichiararono che i loro progetti cercavano di restituire il sorriso a chi non ce l'aveva pi\u00f9 e che l'offerta dei profilattici ai malati di AIDS era l'unica soluzione efficace per evitare che il male mortale si propagasse e doveva essere vista come un gesto a favore della vita."}
{"id": "1906292", "revid": "3115", "url": "https://it.wikipedia.org/wiki?curid=1906292", "title": "Neustadt an der Orla", "text": "Neustadt an der Orla \u00e8 una citt\u00e0 della Turingia, in Germania.\nAppartiene al circondario della Saale-Orla (targa SOK).\nSvolge il ruolo di \"comune amministratore\" (\"Erf\u00fcllende Gemeinde\") nei confronti dei comuni di Breitenhain, Kospoda, Linda e Stanau.\nStoria.\nIl 1\u00ba gennaio 2019 venne aggregato alla citt\u00e0 di Neustadt an der Orla il comune di Stanau.\nIl 31 dicembre 2019 vennero aggregati alla citt\u00e0 di Neustadt an der Orla i comuni di Dreba, Knau e Linda bei Neustadt an der Orla.\nGeografia fisica.\n\u00c8 attraversato dal fiume Orla, affluente della Saale.\nAmministrazione.\nGemellaggi.\nNeustadt \u00e8 gemellata con:\nNeustadt an der Orla \u00e8 altres\u00ec membro del gemellaggio internazionale \"Neustadt in Europa\", che riunisce 36 citt\u00e0 e comuni che portano nel nome la dicitura \"Neustadt\" (\"citt\u00e0 nuova\")."}
{"id": "1906294", "revid": "110157", "url": "https://it.wikipedia.org/wiki?curid=1906294", "title": "Neustadt/Harz", "text": "Neustadt/Harz \u00e8 una frazione del comune tedesco di Harztor.\nStoria.\nIl comune di Neustadt/Harz venne aggregato nel 2018 al comune di Harztor."}
{"id": "1906296", "revid": "2519", "url": "https://it.wikipedia.org/wiki?curid=1906296", "title": "Neustadt-Glewe", "text": "Neustadt-Glewe \u00e8 una citt\u00e0 del Meclemburgo-Pomerania Anteriore, in Germania.\nAppartiene al circondario di Ludwigslust-Parchim (targa LWL) ed \u00e8 capoluogo della comunit\u00e0 amministrativa (\"Amt\") omonima. \u00c8 una delle citt\u00e0 pi\u00f9 importanti dell'antico territorio denominato Lewitz.\nAmministrazione.\nGemellaggi.\nNeustadt \u00e8 membro del gemellaggio internazionale \"Neustadt in Europa\", che riunisce 36 citt\u00e0 e comuni che portano nel nome la dicitura \"Neustadt\" (\"citt\u00e0 nuova\")."}
{"id": "1906299", "revid": "125277098", "url": "https://it.wikipedia.org/wiki?curid=1906299", "title": "Ventricina", "text": "La ventricina \u00e8 un salume insaccato tipico del territorio al confine tra Abruzzo e Molise e di diversi comuni del Teramano, sebbene con profonde differenze. L'area a cavallo tra le due regioni comprende circa 30 comuni facenti parte delle ormai soppresse comunit\u00e0 montane Medio e Alto Vastese e di alcuni comuni molisani della valle del Trigno. Il nome deriva dal ventre del maiale - di cui anticamente veniva utilizzato lo stomaco per l'insaccatura - che conferiva allo stesso la sua tipica forma subovoidale.\nCaratteristiche.\nNella sua versione artigianale pi\u00f9 comune detta Ventricina del vastese risulta essere tra i pi\u00f9 costosi salumi italiani: l'ingrediente principale \u00e8 costituito da tagli nobili (magri) di carne suina per circa l'80%, e il restante da tagli grassi. La carne \u00e8 rigorosamente tagliata a punta di coltello a formare cubetti irregolari di circa 3-4 cm (pi\u00f9 piccoli invece i pezzetti della parte grassa). \nCome riportato nel disciplinare di produzione della \"Ventricina del Vastese\" \u00e8 un insaccato crudo di carne suina di taglia grande, fermentato non affumicato di lunga stagionatura, a grana grande e privo di additivi e conservanti ad eccezione del sale e delle spezie (peperone secco tritato dolce o piccante, fiori o semi di finocchio, pepe). Tale principio si applica in linea di massima solo alle produzioni artigianali, essendo il prodotto industriale quasi mai esente da nitrati, nitriti e altri additivi.\nSi presta bene mangiato tal quale nei panini o nell'antipasto e negli happy hour. Buono da utilizzarsi nel condire i primi, come nel rag\u00f9 di ventricina, assieme ai formati di pasta tipici del territorio (spaghetti alla chitarra, cavatelli, fusilli, strozzapreti, ravioli di ventricina a Scerni, Sagnitelle a San Salvo, ecc.). In commercio \u00e8 disponibile l'impasto fresco non stagionato, da cuocersi nel sugo o allo spiedo.\nIn Abruzzo e Molise vi \u00e8 un tipo di ventricina, quella detta del Vastese, molto diversa da quella teramana, differenti non solo per forma e zona di produzione ma soprattutto per gli ingredienti, essendo la seconda molto pi\u00f9 grassa.\nLa ventricina del Vastese \u00e8 il salame italiano che ha vinto pi\u00f9 campionati nazionali, concorso edito da Accademia delle 5T e patrocinato dal Ministero delle politiche agricole alimentari e forestali.\nRegolata da oltre un decennio da un disciplinare di produzione la \"Ventricina del Vastese\" sta guadagnandosi un nome grazie anche alla creazione di un marchio e di un logo (che in futuro potrebbero garantirle una DOP) a tutela del consumatore sulla qualit\u00e0 del prodotto, delle materie prime utilizzate e dei processi produttivi. Lo certificazione ha senz'altro lo scopo di proteggere il prodotto stesso dalla inevitabile volgarizzazione che l'interessamento dell'industria e della produzione di larga scala comporterebbe.\nSi raccomandano l'80% di tagli magri e il 20% tra pancetta e grasso di prosciutto. Sia le carni che la polvere di peperone dolce (variet\u00e0 \"corno di capra\" o \"paisanella\") devono provenire dai territori esplicitamente autorizzati all'uso del marchio (corrispondenti grosso modo alle ex comunit\u00e0 montane del Medio e Alto Vastese) o da zone limitrofe. La stagionatura, da effettuarsi in ambienti a temperatura non superiore a 13 \u00b0C (non superiori a 6-7 \u00b0C nei primi 4-5 giorni) dura non meno di 100 giorni. Una spalmatura esterna di strutto oltre il 50\u00ba giorno aiuta la conservazione e previene il calo di peso.\nNel 2009 e nel 2016, 2017 la \"Ventricina del Vastese\" ha vinto il Campionato Italiano del Salame, organizzato dall\u2019Accademia delle 5T (Territorio, Tradizione, Tipicit\u00e0, Trasparenza, Tracciabilit\u00e0).\nVentricina della Valle del Trigno.\nLa versione molisana relativa a quei comuni afferenti il fiume Trigno, dove viene tradizionalmente prodotta erano parte o confinavano col Distretto di Vasto (nella provincia dell'Abruzzo Citra). La pi\u00f9 rappresentativa tra quelle molisane \u00e8 sicuramente la \"Ventricina di Montenero di Bisaccia\", come testimoniano la menzione nell\"'elenco nazionale dei prodotti agroalimentari tradizionali\" a cura del Ministero delle politiche agricole alimentari e forestali.\nVentricina teramana.\nLa \"Ventricina teramana\", generalmente spalmabile, al contrario di quella molisana e del vastese viene prodotta con una percentuale di grasso che oscilla tra il 60 e il 70% (macinando finemente frattaglie e ritagli di prosciutti) e alle spezie solite si suole aggiungere buccia d\u2019arancia, aglio, pasta di peperoni e rosmarino. La stagionatura molto pi\u00f9 breve ne consente il consumo gi\u00e0 poche settimane dopo la preparazione. In luogo della vescica o budello si usano talvolta budelli sintetici e anche barattoli di vetro."}
{"id": "1906307", "revid": "1632387", "url": "https://it.wikipedia.org/wiki?curid=1906307", "title": "Cavit\u00e0 poplitea", "text": " \nLa cavit\u00e0 poplitea o poplite (detta anche cavo popliteo o fossa poplitea o losanga poplitea) \u00e8 una regione dell'arto inferiore situata posteriormente al ginocchio, delimitata prossimalmente dalle estremit\u00e0 distali dei muscoli posteriori della coscia, lateralmente dal bicipite femorale e medialmente dal semimembranoso e il semitendinoso. Distalmente il limite della fossa poplitea \u00e8 delimitata dal capo laterale e mediale del muscolo gastrocnemio. Superficialmente la fossa poplitea \u00e8 chiusa dalla fascia poplitea che fa seguito alla fascia lata della coscia. Qui si trovano diversi linfonodi poplitei, i vasi poplitei e rami terminali del nervo ischiatico (nervo tibiale e il nervo peroniero comune) immersi in tessuto adiposo. Il piano profondo della regione poplitea \u00e8 rappresentata dalla faccia poplitea del femore, dal muscolo popliteo e dalla superficie posteriore della capsula articolare del ginocchio.\nDescrizione anatomica.\nSi trova posteriormente al ginocchio tra la coscia e il polpaccio. Essendo la sua forma romboidale, vi si descrivono pertanto:\n1. Un triangolo superiore, caratterizzato:\n2. Un triangolo inferiore, costituito dai capi mediale e laterale del muscolo gastrocnemio (che insieme al muscolo soleo forma il tricipite della sura).\nPosteriormente tale cavit\u00e0 \u00e8 chiusa dalla fascia poplitea, tesa a guisa di ponte tra i muscoli che delimitano la cavit\u00e0 stessa, anteriormente \u00e8 delimitata, in senso craniocaudale, dal femore, dalla capsula articolare del ginocchio e dal muscolo popliteo.\nLa cavit\u00e0 ospita (divise in due triangoli femorale e tibiale) nervi, tendini e arterie:\nPatologie correlate.\nPossono colpire la fossa e i suoi annessi: cisti poplitee (cisti di Baker), aneurismi dell'arteria poplitea, aneurismi della vena poplitea, sindrome da intrappolamento dell'arteria poplitea."}
{"id": "1906311", "revid": "287204", "url": "https://it.wikipedia.org/wiki?curid=1906311", "title": "Bravo Vasco", "text": "Bravo Vasco \u00e8 una raccolta di successi del cantante italiano Vasco Rossi.\nIl disco.\nPubblicato nel 1988 dalla Fonit Cetra, \u00e8 la prima raccolta che viene stampata contemporaneamente anche su cd."}
{"id": "1906312", "revid": "83531", "url": "https://it.wikipedia.org/wiki?curid=1906312", "title": "Braccialini", "text": "Braccialini \u00e8 una PMI del settore della pelle e fa parte del distretto produttivo della pelle della provincia di Firenze; \u00e8 presente in oltre 60 paesi, con negozi monomarca o in franchising.\nStoria.\nFondata nel 1954 da Roberto e Carla Braccialini, inizia\ncome azienda artigianale di borse, alla scomparsa del marito Carla Braccialini prende le redini dell'azienda.\nNel 1980 entrano in azienda i figli Riccardo e Massimo. Sono anni di espansione e di nuove collaborazioni: con Vivienne Westwood nel 1987 e con Fiorucci, Rocco Barocco e Bagutta nel 1988, anno che vede anche la nascita di Contromano, azienda specializzata nel segmento medio del settore pelletteria.\nNel 1990 il nuovo marchio \"TUA by Braccialini\" va ad affiancarsi a quello storico, dal quale comunque si distingue per la destinazione dei prodotti ad un pubblico pi\u00f9 giovane e una fascia di prezzi inferiore. Nello stesso anno una rosa stilizzata va a costituire il nuovo logo ufficiale. Nel 1993, viene aperto il primo negozio monomarca \"Braccialini\" a Firenze.\nNel 2000 la Braccialini entra a far parte del Mariella Burani Fashion Group. Aumentano i negozi monomarca in Italia e nel mondo, fino a contare nel 2006 la propria presenza in ben 40 paesi.\nNel 2007 avviene l'acquisizione dell'azienda Dadorosa Srl, licenziataria a livello mondiale di Gherardini, l'azienda fondata a Firenze nel 1885. Nel 2009 Carla Braccialini viene nominata Cavaliere del Lavoro Nello stesso anno la societ\u00e0 inaugura la sua nuova sede a Scandicci.\nDal marzo 2010 la Braccialini esce dal perimetro della Mariella Burani Fashion Group entrando a far parte di Mosaicon, controllata dal fondo inglese di private equity 3i.\nNel marzo 2011 Dadorosa viene fusa per incorporazione nella Braccialini srl, per snellire le procedure burocratiche, ridurre i costi e controllare direttamente tutti i marchi.\nDal novembre 2011 Braccialini esce dal gruppo Mosaicon e torna indipendente grazie ad un'operazione che ha visto l'intervento diretto della famiglia fondatrice assieme a nuovi soci finanziari. Contemporaneamente l'azienda acquisisce il marchio Francesco Biasia.\nNell'Aprile 2014 Braccialini festeggia i 60 anni , con una mostra al Museo Marino Marini di Firenze intitolata \"Il Giardino Incantato\", la retrospettiva ripercorre i 60 anni di estro e creativit\u00e0 dell'Azienda di Scandicci e con un progetto \"Braccialini Creative Project\" di beneficenza su base competitiva con i designer vincitori: Dmitri Kuteyko, Alexandra Frolova, Olga Prokopova.\nGrazie all'accordo pluriennale con Eurocosmesi, divisione di Coswell, Braccialini punta al mercato delle fragranze femminili. Nella primavera 2015 il lancio del primo profumo \"Braccialini\"..\nEcosostenibilit\u00e0.\nL'Azienda Braccialini, punta per la fine del 2013 a raggiungere l'obbiettivo di 0 emissione di CO2, acquistando energia rinnovabile prodotta dal parco eolico di Corleto Perticara in Basilicata.\nAcquisizione dalla Graziella Holding.\nDall'aprile 2017 la societ\u00e0 Braccialini \u00e8 stata acquisita dalla Graziella Holding.\nIn data 14 Febbraio 2018 il Tribunale Fallimentare di Firenze ha dichiarato il fallimento della societ\u00e0 Braccialini a seguito della revoca dell'ammissione al concordato preventivo."}
{"id": "1906314", "revid": "1543377", "url": "https://it.wikipedia.org/wiki?curid=1906314", "title": "A Profesionalna Futbolna Grupa 2006-2007", "text": "L'edizione 2006-2007 della A Profesionalna Futbolna Grupa vide la vittoria finale del Levski Sofia.\nCapocannoniere del torneo fu Cvetan Genkov del Lokomotiv Sofia con 27 reti."}
{"id": "1906315", "revid": "131358", "url": "https://it.wikipedia.org/wiki?curid=1906315", "title": "Belasitsa Petrich", "text": ""}
{"id": "1906318", "revid": "486946", "url": "https://it.wikipedia.org/wiki?curid=1906318", "title": "PFC Chernomorets Burgas Sofia", "text": ""}
{"id": "1906320", "revid": "287204", "url": "https://it.wikipedia.org/wiki?curid=1906320", "title": "Beach volley ai Giochi della XXIX Olimpiade", "text": "Qualificazioni.\nOgni paese pu\u00f2 mandare un massimo di 2 squadre.\nMaschile.\n1 \nFemminile.\n1 \n2 "}
{"id": "1906321", "revid": "1870058", "url": "https://it.wikipedia.org/wiki?curid=1906321", "title": "Arantxa S\u00e1nchez Vicario", "text": "Considerata tra le migliori tenniste a cavallo tra la fine degli anni ottanta e l'inizio degli anni novanta, ha vinto 29 titoli nel singolare, di cui quattro prove del Grande Slam: tre Open di Francia e uno US Open. Anche nel doppio e doppio misto pu\u00f2 vantare ottimi risultati, avendo conquistato altre dieci prove del Grande Slam: sei in doppio e quattro in doppio misto.\nCon Monica Seles, Gabriela Sabatini e soprattutto la tedesca Steffi Graf, ha generato accese rivalit\u00e0, ricordate dagli appassionati di questo sport.\nCarriera.\nArantxa S\u00e1nchez Vicario comincia a giocare a tennis all'et\u00e0 di 4 anni, si appassiona alla disciplina per seguire i suoi fratelli maggiori Emilio S\u00e1nchez e Javier S\u00e1nchez (entrambi futuri tennisti professionisti).\nNel 1989 la diciassettenne Arantxa sorprende il mondo del tennis arrivando in finale all'Open di Francia; nella partita decisiva la sua avversaria \u00e8 la N.1 del mondo Steffi Graf. Nelle tre precedenti occasioni in cui le due si sono incontrate la tennista spagnola non \u00e8 mai riuscita ad avere la meglio, tuttavia quel giorno Arantxa si imporr\u00e0 in tre set con il punteggio di 7\u20136, 3\u20136, 7\u20135 sull'avversaria che negli anni diventer\u00e0 la sua \"bestia nera\", conquistando il suo primo titolo nel Grande Slam. La S\u00e1nchez stabilir\u00e0 un record essendo l'atleta pi\u00f9 giovane ad aver mai vinto la competizione francese (Monica Seles batter\u00e0 il record l'anno dopo).\nNel periodo tra il 1990 e il 1993 Arantxa sar\u00e0 relegata a contendere a Sabatini il ruolo di \"terzo incomodo\" nella lotta tra le due tenniste pi\u00f9 forti del momento: Steffi e Monica. Durante questo periodo riuscir\u00e0 a raggiungere la finale all'Open di Francia nel 1991 e all'US Open del 1992, venendo sconfitta in entrambi i casi da Monica Seles. In quegli anni riuscir\u00e0 comunque ad aggiudicarsi 6 tornei tra cui 3 di categoria \"Tier I\" (la pi\u00f9 importante dopo il Grande Slam e il torneo WTA Championships di fine anno).\nIl 30 aprile 1993 un evento drammatico mise momentaneamente fine alla carriera della giovanissima Monica Seles, questo evento unito al calo di rendimento della Sabatini apre le porte al periodo migliore della carriera della tennista iberica che vede in Steffi Graf la sua rivale pi\u00f9 ostica. A fine anno Arantxa raggiunge per la prima e unica volta in carriera la finale del WTA Championships perdendo in quattro set contro la Graf (1-6, 4-6, 6-3, 1-6 i parziali).\nIl 1994 \u00e8 l'anno migliore della carriera dell'atleta di Barcellona; affronta Steffi Graf nella finale degli Australian Open venendo duramente sconfitta in due set. Riesce a vincere il suo secondo Open di Francia battendo Mary Pierce in finale. A settembre incontra nuovamente la Graf nella finale dell'US Open, stavolta la spagnola riesce ad imporsi in tre set dopo aver malamente perso il primo. Complessivamente nella stagione 1994 vince 8 tornei (di cui 2 Slam e 1 Tier I). In questo periodo Steffi e Arantxa si alternano in cima alla classifica WTA per brevi periodi a testa.\nNel 1995 perde in finale all'Open di Australia contro Mary Pierce, qualche mese dopo \u00e8 sconfitta a Roma contro la connazionale Mart\u00ednez, poi affronta nella finale dell'Open di Francia la sua rivale tedesca, uscendone sconfitta in tre set (5-7, 6-4, 0-6) dopo una dura battaglia. Circa un mese dopo la spagnola approda nell'unica finale del Grande Slam che non aveva mai raggiunto: quella di Wimbledon. Anche qui la sua avversaria \u00e8 la tedesca Steffi Graf che ha la meglio in tre set. In questo anno torna all'attivit\u00e0 anche Monica Seles.\nNel 1996 la S\u00e1nchez viene eliminata ai quarti di finale dall'Australian Open. In aprile si aggiudica il torneo \"Tier I\" di Hilton Head e poche settimane dopo raggiunge ancora una volta la finale dell'Open di Francia perdendo 3-6, 7-6, 8-10 contro Steffi Graf. Un mese dopo arriva in finale anche a Wimbledon, ancora contro Steffi che la sconfigger\u00e0 nuovamente con il punteggio di 3-6, 5-7.\nDal 1997 la campionessa tedesca \u00e8 tormentata dagli infortuni e ha un calo fisico, questo sembra spianare la strada per la spagnola che per\u00f2 ha oramai esaurito il suo periodo d'oro, l'ultimo acuto della sua carriera sar\u00e0 la vittoria nell'Open di Francia del 1998 contro Monica Seles.\nSi \u00e8 ritirata definitivamente nel 2002.\nArantxa \u00e8 stata la settima tennista (l'unica spagnola) della storia a diventare N.1 del mondo. Ha conquistato la cima del Ranking mondiale per tre volte rubando sempre il primato a Steffi Graf. In tutte e tre le occasioni ha poi riceduto il primato alla rivale tedesca. Il suo massimo personale di permanenza consecutiva in vetta alla classifica mondiale \u00e8 stato di sei settimane. Sommando i suoi tre periodi si arriva ad un totale di 12 settimane da N.1.\nDopo il ritiro ha fatto da capitano per la squadra spagnola di Fed Cup ed \u00e8 stata introdotta nell'International Tennis Hall of Fame nel 2007.\nStile.\nArantxa \u00e8 ricordata da molti per il suo stile di gioco estremamente tenace, combattivo e restio a cedere punti. Durante gli scambi giocava prevalentemente da fondo campo e correva per raggiungere ogni tipo di palla. Non dava mai per perso o per vinto uno scambio finch\u00e9 non aveva la certezza di averlo perso o conquistato. Anche in situazioni di netto svantaggio non esitava a tuffarsi sulla palla rischiando un infortunio per vincere uno scambio che poteva tranquillamente lasciare all'avversaria.\nQuesto stile di gioco comportava grande spettacolo e trascinamento delle tifoserie, tuttavia la costringeva a grandi sforzi di energia che spesso pagava nei finali delle partite.\nCuriosit\u00e0.\nAd Arantxa S\u00e1nchez Vicario \u00e8 intitolato un campo del torneo Mutua Madrid Open di Madrid."}
{"id": "1906322", "revid": "169529", "url": "https://it.wikipedia.org/wiki?curid=1906322", "title": "Errata corrige", "text": "L'errata corrige (\"err\u0101ta c\u014drrige\", in latino \u00abcorreggi le cose sbagliate\u00bb) \u00e8 una lista di errori di composizione riscontrati dopo la stampa di un libro (pi\u00f9 raro in un periodico). Nella lista si specifica l'errore che si \u00e8 commesso e la pagina, riportandone la sua correzione. Generalmente appare alla fine del libro in una delle ultime pagine.\nTale locuzione latina, in italiano, \u00e8 maschile. Si pu\u00f2 di rado trovare anche nella forma, che \u00e8 invece d'uso nella lingua inglese: \"errata corrigenda\"; se inteso al singolare, essendo di genere neutro, sar\u00e0: \"erratum corrigendum\".\nModalit\u00e0 di segnalazione degli errori.\nGeneralmente esistono modi diversi per segnalare la presenza di uno o pi\u00f9 errori e, quindi, di un errata corrige. In genere la modalit\u00e0 varia a seconda del mezzo di comunicazione scritto affetto da errore.\nNelle pubblicazioni ufficiali.\nLa differenza tra \u00aberrata-corrige\u00bb e \u00abavviso di rettifica\u00bb \u00e8 praticata dalla Gazzetta Ufficiale della Repubblica Italiana, gi\u00e0 sulla scorta della normativa degli anni Trenta: si parla di \u00ab\u201cErrata-corrige\u201d, quando l\u2019errore [era] stato commesso dalla stessa \u201cGazzetta Ufficiale\u201d nella stampa dei testi legislativi ad essa trasmessi\u00bb, mentre si parla di \u00ab\u201cAvviso di rettifica\u201d, quando l\u2019errore era gi\u00e0 contenuto nei testi trasmessi alla \"Gazzetta Ufficiale\" alla quale viene successivamente comunicata la correzione da apportare\u00bb."}
{"id": "1906323", "revid": "773636", "url": "https://it.wikipedia.org/wiki?curid=1906323", "title": "A Profesionalna Futbolna Grupa 2005-2006", "text": "L'edizione 2005-2006 della A Profesionalna Futbolna Grupa vide la vittoria finale del Levski Sofia.\nCapocannonieri del torneo furono Milivoje Novakovi\u010d (Litex Love\u010d) e Jose Emilio Furtado (Vihren Sandanski/CSKA Sofia), con 16 reti."}
{"id": "1906325", "revid": "33751", "url": "https://it.wikipedia.org/wiki?curid=1906325", "title": "A Profesionalna Futbolna Grupa 2004-2005", "text": "L'edizione 2004-2005 della A Profesionalna Futbolna Grupa vide la vittoria finale del .\nCapocannoniere del torneo fu Martin Kamburov (Lokomotiv Plovdiv), con 27 reti."}
{"id": "1906329", "revid": "1371684", "url": "https://it.wikipedia.org/wiki?curid=1906329", "title": "A Profesionalna Futbolna Grupa 2003-2004", "text": "L'edizione 2003-2004 della A Profesionalna Futbolna Grupa vide la vittoria finale del Lokomotiv Plovdiv.\nCapocannoniere del torneo fu Martin Kamburov (Lokomotiv Plovdiv), con 26 reti."}
{"id": "1906338", "revid": "70137", "url": "https://it.wikipedia.org/wiki?curid=1906338", "title": "Rum Roger", "text": ""}
{"id": "1906339", "revid": "745179", "url": "https://it.wikipedia.org/wiki?curid=1906339", "title": "Rapp Scallion", "text": ""}
{"id": "1906342", "revid": "115689860", "url": "https://it.wikipedia.org/wiki?curid=1906342", "title": "Prva makedonska fudbalska liga 1992-1993", "text": "L'edizione 1992-1993 della Prva makedonska fudbalska liga vide la vittoria finale del Vardar, che conquista il suo primo titolo.\nCapocannoniere del torneo fu Sa\u0161a \u1e30iri\u1e31 (Vardar), con 36 reti.\nOrganico.\nNel compilare l'organico del nuovo campionato, si rispettarono le gerarchie esistenti. Undici erano i club macedoni al tempo inseriti nei tornei federali jugoslavi: due nella Prima Lega nazionale, due nella Seconda Lega nazionale, e sette nella Terza Lega interregionale. I restanti sette club vennero presi in testa alla classifica della Lega macedone, il vecchio campionato regionale. Subito ci si accorse tuttavia che il formato a 18 squadre che si usava nella vecchia Jugoslavia era eccessivo nella piccola nuova repubblica, e si pianific\u00f2 il passaggio a 16 club per l'anno successivo.\nClassifica finale.\nLegenda:"}
{"id": "1906344", "revid": "838137", "url": "https://it.wikipedia.org/wiki?curid=1906344", "title": "Dinamo-Scimmielettrica", "text": ""}
{"id": "1906354", "revid": "438678", "url": "https://it.wikipedia.org/wiki?curid=1906354", "title": "Prva makedonska fudbalska liga 1993-1994", "text": "L'edizione 1993-1994 della Prva makedonska fudbalska liga vide la vittoria finale del Vardar, che vinse il titolo per la seconda volta.\nCapocannoniere del torneo fu Zoran Bo\u0161kovski (Sileks Kratovo), con 21 reti.\nClassifica finale.\nQualificazioni alle Coppe europee.\nNel corso della stagione la Macedonia entr\u00f2 nella UEFA superando il veto greco, troppo tardi per\u00f2 per trovare un posto nel tabellone della Coppa Coppe. Il paese fu escluso anche dalla Coppa Campioni, qui per\u00f2 come tutti i piccoli paesi in quanto la riforma della Champions non li prevedeva pi\u00f9."}
{"id": "1906356", "revid": "339392", "url": "https://it.wikipedia.org/wiki?curid=1906356", "title": "FK Sileks", "text": ""}
{"id": "1906362", "revid": "1745361", "url": "https://it.wikipedia.org/wiki?curid=1906362", "title": "Crocone", "text": "Crocone () \u00e8 un personaggio della mitologia greca. Fu re d'Eleusi. \nGenealogia.\nSecondo Pausania, Crocone era un ateniese che spos\u00f2 la principessa di Eleusi Sesara, figlia del re Celeo. Secondo Apollodoro, che per\u00f2 non cita la moglie, Crocone divenne padre di Meganira, una delle possibili mogli di Arcade.\nSecondo l'enciclopedia del mondo classico Pauly-Wissowa, Crocone apparteneva invece alla famiglia reale eleusina per nascita, essendo figlio di Trittolemo e di sua sorella Sesara\nMitologia.\nCome suo fratello Cerone, anche Crocone era iniziato ai Misteri Eleusini e tra le due schiere la sua e quella dei suoi seguaci (i cosiddetti Croconidi) era la pi\u00f9 importante. \nTra i suoi compiti da officiante doveva legare una benda agli iniziati al culto sia al braccio destro sia alla gamba sinistra.\nGovern\u00f2 il territorio di Eleusi al confine con l'Attica ed ai tempi di Pausania (oltre 500 anni dopo la sua morte) la sua citt\u00e0 natale era chiamata Crocon basileia.\nSi sa inoltre che abitava in quella che fu definita la sua reggia, ma della sua tomba (sempre al tempo di Pausania) non v'era traccia."}
{"id": "1906364", "revid": "1310927", "url": "https://it.wikipedia.org/wiki?curid=1906364", "title": "Prva makedonska fudbalska liga 1994-1995", "text": "L'edizione 1994-1995 della Prva makedonska fudbalska liga vide la vittoria finale del Vardar.\nCapocannoniere del torneo fu Sa\u0161a \u1e30iri\u1e31 (Vardar), con 35 reti."}
{"id": "1906365", "revid": "1226", "url": "https://it.wikipedia.org/wiki?curid=1906365", "title": "Console (elettronica)", "text": ""}
{"id": "1906374", "revid": "33751", "url": "https://it.wikipedia.org/wiki?curid=1906374", "title": "Prva makedonska fudbalska liga 1995-1996", "text": "L'edizione 1995-1996 della Prva makedonska fudbalska liga vide la vittoria finale del Sileks Kratovo.\nCapocannoniere del torneo fu Zoran Bo\u0161kovski (Sileks Kratovo), con 20 reti."}
{"id": "1906376", "revid": "287204", "url": "https://it.wikipedia.org/wiki?curid=1906376", "title": "Arantxa Sanchez Vicario", "text": ""}
{"id": "1906391", "revid": "33751", "url": "https://it.wikipedia.org/wiki?curid=1906391", "title": "Prva makedonska fudbalska liga 1996-1997", "text": "L'edizione 1996-1997 della Prva makedonska fudbalska liga vide la vittoria finale del Sileks Kratovo.\nCapocannoniere del torneo furono Van\u010do Micevski e Miroslav \u0110oki\u0107 (entrambi del Sileks Kratovo), con 16 reti."}
{"id": "1906397", "revid": "33751", "url": "https://it.wikipedia.org/wiki?curid=1906397", "title": "Prva makedonska fudbalska liga 1997-1998", "text": "L'edizione 1997-1998 della Prva makedonska fudbalska liga vide la vittoria finale del Sileks Kratovo.\nCapocannoniere del torneo fu Van\u010do Atanasov (Belasica), con 12 reti."}
{"id": "1906400", "revid": "1226", "url": "https://it.wikipedia.org/wiki?curid=1906400", "title": "Suad Amiry", "text": "Biografia.\nNata a Damasco da madre siriana e padre originario di Jaffa, ha vissuto ad Amman, Beirut, Il Cairo; laureata alla Michigan University, si \u00e8 specializza ad Edimburgo.\nDal 1981 vive in Palestina, a Ramallah, nella Cisgiordania, dove insegna presso l'universit\u00e0 di Bir Zeit e dirige il Riwaq Centre for Architectural Conservation. \nTra il 1991 e il 1993 ha fatto parte delle delegazioni palestinesi per la pace in Medio Oriente negli incontri in USA\nHa all'attivo numerosi studi, pubblicazioni e cataloghi sull'architettura storica palestinese e si scopre scrittrice raccogliendo in un volume i diari che tiene durante l'assedio Israeliano al quartier generale di Arafat a Ramallah nel 2001 e 2002.\n\u00c8 nota al pubblico internazionale con l'opera \"Sharon e mia suocera\" (2003), tradotta in 11 lingue e con la quale ha vinto il premio Viareggio nel 2004."}
{"id": "1906406", "revid": "110157", "url": "https://it.wikipedia.org/wiki?curid=1906406", "title": "Prva makedonska fudbalska liga 1998-1999", "text": "La Prva makedonska fudbalska liga 1998-1999 \u00e8 stata la settima edizione della massima serie del Campionato macedone di calcio; vide la vittoria finale del Sloga Jugomagnat, al suo primo titolo.\nCapocannoniere del torneo fu Oliveira (Pobeda), con 22 reti."}
{"id": "1906408", "revid": "33751", "url": "https://it.wikipedia.org/wiki?curid=1906408", "title": "Prva makedonska fudbalska liga 1999-2000", "text": "La Prva makedonska fudbalska liga 1999-2000 \u00e8 stata l'ottava edizione della massima serie del Campionato macedone di calcio; vide la vittoria finale del Sloga Jugomagnat, giunto al suo secondo titolo.\nCapocannoniere del torneo fu Argjend Bekjiri (Sloga Jugomagnat), con 19 reti."}
{"id": "1906409", "revid": "2153076", "url": "https://it.wikipedia.org/wiki?curid=1906409", "title": "From the Cradle", "text": "From the Cradle \u00e8 un album di cover blues di Eric Clapton, pubblicato nel 1994. Clapton ha ricevuto, per questo album, un Grammy Award nella categoria \"Best Traditional Blues Album\"."}
{"id": "1906410", "revid": "33751", "url": "https://it.wikipedia.org/wiki?curid=1906410", "title": "Prva makedonska fudbalska liga 2000-2001", "text": "L'edizione 2000-2001 della Prva makedonska fudbalska liga vide la vittoria finale del Sloga Jugomagnat.\nCapocannoniere del torneo fu Argjend Bekjiri (Sloga Jugomagnat), con 27 reti."}
{"id": "1906413", "revid": "33751", "url": "https://it.wikipedia.org/wiki?curid=1906413", "title": "Prva makedonska fudbalska liga 2001-2002", "text": "L'edizione 2001-2002 della Prva makedonska fudbalska liga vide la vittoria finale del Vardar.\nCapocannoniere del torneo fu Miroslav \u0110oki\u0107 (Pobeda), con 22 reti."}
{"id": "1906414", "revid": "17945192", "url": "https://it.wikipedia.org/wiki?curid=1906414", "title": "Ciclo undecennale dell'attivit\u00e0 del Sole", "text": ""}
{"id": "1906417", "revid": "287204", "url": "https://it.wikipedia.org/wiki?curid=1906417", "title": "Prva makedonska fudbalska liga 2002-2003", "text": "L'edizione 2002-2003 della Prva makedonska fudbalska liga vide la vittoria finale del Vardar.\nCapocannoniere del torneo fu Ljubi\u0161a Savi\u0107 (Bregalnica Del\u010devo/Sloga Jugomagnat), con 25 reti."}
{"id": "1906419", "revid": "110157", "url": "https://it.wikipedia.org/wiki?curid=1906419", "title": "Science News", "text": "Science News \u00e8 una rivista statunitense bisettimanale dedicata a brevi articoli circa i nuovi sviluppi scientifici e tecnologici, tipicamente raccolti da recenti pubblicazioni scientifiche e tecnologiche. \u00c8 pubblicata dal 1922, ma dal 1922 al 1966 il suo titolo era \"Science News-Letter\". Viene pubblicato dall'organizzazione no profit Society for Science &amp; the Public.\nKendrick Frazier \u00e8 il principale editore. Dal 2007 \u00e8 il capo redattore della rivista."}
{"id": "1906434", "revid": "204012", "url": "https://it.wikipedia.org/wiki?curid=1906434", "title": "Cicatrici", "text": ""}
{"id": "1906437", "revid": "599013", "url": "https://it.wikipedia.org/wiki?curid=1906437", "title": "Castel Selva", "text": "Castel Selva \u00e8 un castello, ormai diroccato, che si erge su un colle a nord dell'abitato di Selva, frazione orientale del comune di Levico Terme, in Trentino.\nStoria.\nL'origine di Castel Selva \u00e8 stata ipotizzata intorno al VI secolo, quando fu eretto a scopo di difesa della popolazione contadina dalle invasioni dei Franchi e degli Ungari.\nIl castello divenne uno dei pi\u00f9 grandiosi del Trentino a partire dal 28 maggio 1027, giorno in cui la sua vita si leg\u00f2 a quella del Principato Vescovile di Trento. Nel XVI secolo il principe vescovo di Trento Bernardo Clesio fece ricostruire il castello e lo fece decorare sontuosamente da numerosi artisti provenienti dal Castello del Buonconsiglio. Tali lavori terminarono nel 1537.\nNel 1545 inizi\u00f2 nel capoluogo il famoso Concilio di Trento, e a Castel Selva vennero ospitati numerosi ed importanti cardinali: da ricordare Marcello Cervini (poi papa Marcello II), Reginald Pole (poi Arcivescovo di Canterbury) e Cristoforo Madruzzo, il principe vescovo di Trento successore di Bernardo Clesio.\nSuccessivamente il castello venne abbandonato ed inizi\u00f2 la sua decadenza. Nel 1779 venne acquistato dal comune di Levico Terme, che ne utilizz\u00f2 le parti in muratura per la costruzione di molte case del centro storico.\nAl giorno d'oggi restano solamente delle parti dei muri del complesso principale, ed un arco con lo stemma del principe vescovo di Trento 300 metri prima di giungere al castello."}
{"id": "1906438", "revid": "767487", "url": "https://it.wikipedia.org/wiki?curid=1906438", "title": "Victims of the Future", "text": "Victims of the Future \u00e8 il quinto album di Gary Moore."}
{"id": "1906440", "revid": "767487", "url": "https://it.wikipedia.org/wiki?curid=1906440", "title": "Papi chulo... (te traigo el mmmm...)", "text": "Papi chulo... (te traigo el mmmm...) \u00e8 una canzone reggaeton prodotta dal produttore panamense El Chombo ed eseguita dalla cantante rap Lorna, anch'ella proveniente da Panama, che nel 2003 conoscer\u00e0 un'immensa popolarit\u00e0 in Europa proprio grazie a questo brano. \u00c8 divenuto uno dei tormentoni estivi del 2003.\nLa canzone, di genere reggaeton \u00e8 stata scritta da Donalds e Rodney S. Clark. Nel 2005 \u00e8 stato prodotto un nuovo remix del brano, intitolato semplicemente \"Papi Chulo 2005\".\nIl brano.\nIl brano utilizza un campionamento della canzone \"Groove Is in the Heart\" dei Deee-Lite.\nIl successo.\n\"Papi Chulo (Te Traigo el Mmmm)\" entra dopo pochissimo tempo dalla sua pubblicazione nelle classifiche di Italia, Francia, Svizzera, Belgio e Paesi Bassi, conquistando rapidamente i vertici delle classifiche, arrivando persino alla prima posizione in Francia in 14 settembre 2003. In Italia il singolo del brano rimarr\u00e0 per cinque settimane nella top 5, raggiungendo la seconda posizione il 4 settembre.\nIn realt\u00e0 pi\u00f9 che un vero e proprio successo discografico, si pu\u00f2 parlare di un piccolo fenomeno mediatico, in quanto il brano di Lorna comincer\u00e0 ad essere utilizzato in diverse trasmissione televisive, anche per scopi comici, diventando di fatto un vero e proprio tormentone. Ci\u00f2 nonostante in seguito Lorna non riuscir\u00e0 mai pi\u00f9 a bissare il successo del suo singolo d'esordio, sparendo rapidamente dalle scene.\nNel 2008 la canzone \u00e8 stata reinterpretata da La Pina, per diventare la sigla della trasmissione radiofonica da lei condotta \"Pinocchio\"."}
{"id": "1906443", "revid": "1522738", "url": "https://it.wikipedia.org/wiki?curid=1906443", "title": "Rivoluzione delle Rose", "text": ""}
{"id": "1906444", "revid": "599013", "url": "https://it.wikipedia.org/wiki?curid=1906444", "title": "Hotel New Hampshire", "text": ""}
{"id": "1906445", "revid": "71433", "url": "https://it.wikipedia.org/wiki?curid=1906445", "title": "The Hotel New Hampshire", "text": ""}
{"id": "1906448", "revid": "729019", "url": "https://it.wikipedia.org/wiki?curid=1906448", "title": "Irritazione", "text": "Il termine irritazione, nel linguaggio comune, indica uno stato pseudo-infiammatorio delle mucose o della pelle. A meno che non sia consociata a una vera e propria infiammazione, l'irritazione \u00e8 un fenomeno essenzialmente soggettivo, per lo pi\u00f9 di carattere transitorio, e pertanto non facilmente inquadrabile da un punto di vista scientifico, come rimarcato fin dall'Ottocento; ciononostante patologie sintomatiche come la sindrome dell'intestino irritabile, il reflusso gastroesofageo che pu\u00f2 provocare tosse secca dovuta all\u2019irritazione delle terminazioni nervose laringo-tracheali e le irritazioni cutanee croniche (quali la dermatite irritativa e la dermatite allergica delle mani)\nvengono considerati problemi socialmente rilevanti.\nEziologia.\nI meccanismi che causano una irritazione, alla quale partecipano normalmente le citochine, sono di vari tipi. Tra le cause pi\u00f9 diffuse di tale stato anomalo possono essere ricordate l'ingestione di alimenti, gli oggetti e i capi d'abbigliamento con i quali si entra in contatto, la qualit\u00e0 dell'aria, l'esposizione al sole e alcune malattie."}
{"id": "1906457", "revid": "287204", "url": "https://it.wikipedia.org/wiki?curid=1906457", "title": "Seyhan (fiume)", "text": "Il Seyhan (anche \"Seihan\" o \"Sihun\") \u00e8 un fiume della Turchia che scorre per 560 chilometri nell'Anatolia sud-orientale.\nGeografia.\nIl fiume ha origine dalla confluenza dei fiumi G\u00f6ksu e Zamant\u0131 che nascono entrambi sui Monti Tahtali ( \"Tahtal\u0131 Da\u011flar\u0131\"), province di Sivas e Kayseri, nella catena dell'Anti-Tauro.\nScorre verso sud-ovest dai suoi tributari, nella Provincia di Adana, e sfocia con un ampio delta nel Mediterraneo, ad est di Mersin.\nA circa 50 chilometri dalla foce, sulla sua riva destra (ovest), si estende la citt\u00e0 di Adana, dove il fiume \u00e8 attraversato dal grande Ponte in pietra di Adana, costruito nel II secolo.\nA monte della citt\u00e0 la pi\u00f9 importante diga di Seyhan crea l'omonimo bacino artificiale, di 90\u00a0km\u00b2, che serve per irrigazione, energia idroelettrica e prevenzione delle inondazioni.\nAnticamente veniva chiamato Sarus e la sua pianura \"Cilicia piana\".\nAttualmente il fiume entra in mare poco pi\u00f9 a sud di Tarso, ma ci sono chiare indicazioni che una volta si univa al \"Pyramus\" (attuale Jihun), e che i fiumi uniti si dirigevano verso il mare ad ovest di Kara-tash."}
{"id": "1906459", "revid": "125512509", "url": "https://it.wikipedia.org/wiki?curid=1906459", "title": "Vanguard Animation", "text": "La Vanguard Animation \u00e8 uno studio di animazione cinematografico statunitense specializzato in \"computer generated imagery\" (CGI).\nL'azienda \u00e8 stata fondata dal produttore John H. Williams e ha aperto un nuovo set a Burnaby, in Columbia Britannica."}
{"id": "1906460", "revid": "38120", "url": "https://it.wikipedia.org/wiki?curid=1906460", "title": "Vanguard animation", "text": ""}
{"id": "1906463", "revid": "17945694", "url": "https://it.wikipedia.org/wiki?curid=1906463", "title": "London Heathrow Airport", "text": ""}
{"id": "1906464", "revid": "339392", "url": "https://it.wikipedia.org/wiki?curid=1906464", "title": "Paris-Charles de Gaulle Airport", "text": ""}
{"id": "1906465", "revid": "17945715", "url": "https://it.wikipedia.org/wiki?curid=1906465", "title": "Amsterdam Airport Schiphol", "text": ""}
{"id": "1906467", "revid": "17945729", "url": "https://it.wikipedia.org/wiki?curid=1906467", "title": "Frankfurt Airport", "text": ""}
{"id": "1906470", "revid": "320578", "url": "https://it.wikipedia.org/wiki?curid=1906470", "title": "Sticchio", "text": ""}
{"id": "1906473", "revid": "188323", "url": "https://it.wikipedia.org/wiki?curid=1906473", "title": "Antispin", "text": ""}
{"id": "1906478", "revid": "1543377", "url": "https://it.wikipedia.org/wiki?curid=1906478", "title": "Eritema a farfalla", "text": "Per eritema a farfalla in campo medico, si intende una forma di eritema. Il suo nome lo si deve alla forma tipica della sua comparsa su entrambe le guance che si mostra come una farfalla con le ali aperte.\nManifestazioni.\nSi mostra rossore, oltre alle guance ne \u00e8 colpito anche l'intero ponte nasale. Pu\u00f2 aggravarsi alla luce del sole, ed evolversi in eritema infettivo.\nPatologie correlate.\nSono diverse le patologie in cui si manifesta:"}
{"id": "1906479", "revid": "767487", "url": "https://it.wikipedia.org/wiki?curid=1906479", "title": "Hotel New Hampshire (film)", "text": "Hotel New Hampshire (\"The Hotel New Hampshire\") \u00e8 un film del 1984 diretto da Tony Richardson, basato sull'omonimo romanzo di John Irving.\nTrama.\nIl film racconta le vicende della bizzarra famiglia Berry, il patriarca Win decide di gestire un albergo coinvolgendo tutti i membri della famiglia. Dopo alcune difficolt\u00e0 iniziali, la loro impresa avr\u00e0 successo. All'interno dell'hotel si svolgono le intricate vicende familiari, tra litigi, amori e ripicche. John e Frannie vivono un rapporto incestuoso, essendo innamorati l'uno dell'altra, Frank deve fare i conti con le sue pulsioni omosessuali, in pi\u00f9 ad animare le vicende, vi sono il bizzarro nonno ed un cane di nome Tristezza, che soffre di flatulenze. Tra drammi e tragicomiche avventure, la famiglia riuscir\u00e0 ad aprire un nuovo albergo a Vienna."}
{"id": "1906482", "revid": "767487", "url": "https://it.wikipedia.org/wiki?curid=1906482", "title": "The Cream of Clapton", "text": "The Cream of Clapton \u00e8 una raccolta di successi di Eric Clapton, pubblicata nel 1995. Include canzoni eseguite della sua carriera solista e canzoni eseguite con i gruppi di cui ha fatto parte, ovvero i Cream, i Blind Faith e i Derek and the Dominos."}
{"id": "1906487", "revid": "188323", "url": "https://it.wikipedia.org/wiki?curid=1906487", "title": "Antislittamento", "text": ""}
{"id": "1906490", "revid": "59912", "url": "https://it.wikipedia.org/wiki?curid=1906490", "title": "Guida tramite fili", "text": "La guida tramite fili (in inglese drive by wire) indica, in ingegneria dei trasporti, un tipo di controllo automatizzato dei comandi di un'automobile o di un motoveicolo. Un sistema simile \u00e8 il fly-by-wire, che viene usato in aeronautica.\nIl principio del \"drive by wire\" prevede l'impiego di centraline elettroniche alimentate da vari sensori (come ad esempio il \"TPS\", Throttle Position Sensor, ossia un sensore che rileva l'angolazione corrente della valvola a farfalla) e connesse a vari organi di input/output, senza un collegamento meccanico e/o idraulico tra le parti che guidano il mezzo come il volante, il manubrio, l'acceleratore e l'eventuale corpo farfallato e il freno, in modo che non vengano azionate in modo diretto, bens\u00ec indirettamente tramite attuatori elettromeccanici comandati dalle centraline in base a vari segnali forniti alle stesse dai sensori e dagli organi di input.\nSettore aeronautico.\nSi tratta di una terminologia e di una tecnologia mutuate nel settore automobilistico da quelle adottate nel settore aeronautico col termine \"fly by wire\" (volare tramite fili): nella progettazione dei velivoli, infatti, si era creata la necessit\u00e0 di rispondere in maniera automatizzata alle continue correzioni che un pilota doveva effettuare per controllare un aereo da caccia con configurazione intrinsecamente instabile, e dunque in condizioni di difficile pilotaggio a causa di fenomeni di tipo eminentemente aerodinamico.\nPoich\u00e9 questa tecnologia permette di assicurare un'eccellente guidabilit\u00e0 dell'aereo anche se intrinsecamente instabile, e in aggiunta garantisce la sicurezza del volo anche nel caso di errori umani, la progettazione di sistemi \"fly by wire\" si \u00e8 diffusa a macchia d'olio dagli anni ottanta, e tali automazioni sono passate al settore automobilistico nella gestione della potenza erogata (come, per esempio, nel controllo di trazione) e infine al settore motociclistico.\nLe innovazioni automobilistiche.\nIl \"drive by wire\" trova la sua prima applicazione automobilistica nel controllo della potenza erogata dal motore, che cos\u00ec non viene pi\u00f9 controllata direttamente (un semplice cavo in acciaio che apre o chiude i corpi farfallati dell'impianto di iniezione o le ghigliottine dei carburatori), ma attraverso un sistema indiretto che, collegato all'acceleratore, aziona un potenziometro; questo strumento a sua volta trasmette a una centralina elettronica l'informazione relativa alla richiesta di potenza (angolo di apertura del gas) veicolata dall'acceleratore, grazie a un calcolo di quanto il pedale \u00e8 stato premuto.\nQuesta informazione viene elaborata insieme a una serie di altri dati (quali per esempio la velocit\u00e0 relativa delle ruote, l'accelerazione trasversale e assiale cui \u00e8 sottoposto il veicolo, l'angolo di sterzata, la temperatura esterna, i carichi sugli ammortizzatori, l'angolo di imbardata e rollio oltre a numerosi altri parametri) e ritrasmessa a un servomotore che provvede a far ruotare i corpi farfallati del sistema di iniezione in maniera tale da evitare perdite di aderenza dovute ad una eccessiva coppia applicata sulle ruote motrici. In sostanza, la centralina elettronica risponde all'esigenza di un'erogazione di potenza \"ottimale\", cercando di soddisfare la richiesta dell'utente attraverso l'acceleratore e i limiti fisici del veicolo nelle condizioni che si verificano in un determinato istante.\nOvviamente, visto che il sistema rende sostanzialmente possibile intervenire direttamente sul comportamento dinamico del veicolo, l'elettroattuazione d\u00e0 la possibilit\u00e0 di gestire tutta una serie di variabili quali quelle del \"carattere\" del veicolo stesso: su molte autovetture viene fornita di serie la possibilit\u00e0 di modificare le prestazioni del veicoli, variando per esempio la curva di coppia e potenza, la risposta elastica delle sospensioni, e la sensibilit\u00e0 dell'acceleratore - pur mantenendo la guida entro i margini di sicurezza.\nApplicazioni.\nQuesta tecnologia consente diverse applicazioni. Le pi\u00f9 rilevanti sono di tipo:\nMilitare.\nQuesto tipo di tecnologia \u00e8 nata proprio con l'esercito, allorch\u00e9 si cercava un modo per poter ridurre la complessit\u00e0 dei comandi degli aeromobili e per poterne migliorare le doti.\nSportive.\nIl controllo digitale dei servomeccanismi su un veicolo ha conosciuto le sue prime applicazioni nel mondo della Formula 1 dalla met\u00e0 degli anni 1980, con lo sviluppo di soluzioni \"attive\" delle sospensioni utili a mantenere fissa l'altezza da terra delle \"wing cars\" che necessitavano di una configurazione geometrica molto precisa per avere le massime prestazioni. La prima applicazione definibile a rigore \"drive by wire\" \u00e8 stata sviluppata nei primi anni 90 in realt\u00e0 dalla Renault sui motori che equipaggiavano le monoposto Williams F1.\nSuccessivamente all'introduzione di hardware sempre pi\u00f9 potenti si \u00e8 potuto fornire ai piloti sistemi di controllo della trazione sempre pi\u00f9 raffinati, permettendo al pilota di evitare la fase di controllo dell'acceleratore necessario in precedenza per evitare il sovrasterzo di potenza. In questa maniera il conduttore viene messo di fatto nelle condizioni di poter premere l'acceleratore gi\u00e0 all'ingresso della curva, senza la necessit\u00e0 di dosare il gas: l'elettronica si occupa di variare al meglio la fase di accelerazione senza causare sovrasterzi per eccesso di potenza (tramite un sistema integrato detto in genere ESP, \"Electronic stability program\" o ASR \"Acceleration Slip Regulation\", o TCS, \"Traction Control System\"). Allo stesso modo i vari sistemi elettronici si occupano di gestire la fase di decelerazione evitando, tramite servomeccanismi applicati ai sistemi frenanti e al blocco frizione, squilibri in frenata causati da condizioni di aderenza differente fra le ruote. In questo modo i piloti guidano vetture estremamente potenti ma decisamente ben guidabili, con evidenti vantaggi per la sicurezza.\nAllo stesso modo di quanto avviene sulle autovetture, anche sulle motociclette sono stati sviluppati sistemi di controllo di trazione che permettono tramite trasduttori di movimento di gestire la fase di accelerazione del mezzo, notoriamente una delle fasi pi\u00f9 critiche nella guida di motociclette da competizione poich\u00e9 essendo limitata la potenza trasmissibile dalla ruota posteriore all'asfalto causava negli anni passati cadute denominate high side.\nLa denominazione di questa tecnologia applicata al settore motociclistico \u00e8 stata denominata ride by wire e a partire dal 2007 la sua applicazione nelle competizioni motociclistiche \u00e8 stata aspramente criticata in quanto alcuni piloti (fra cui il pluricampione Valentino Rossi) ritengono che vengano facilitati in maniera eccessiva i piloti meno dotati.\nVa detto che fino al 2002 circa i sistemi elettronici di ausilio al pilota motociclistico si limitavano al controllo di trazione e al controllo dei parametri motoristici durante la fase di frenata senza influenzare in alcun modo i sistemi frenanti, ma durante la competizione endurance denominata 8 ore di Suzuka, ove le case motociclistiche giapponesi investono una buona parte dei budget annuali destinati alle competizioni Honda ha fatto debuttare un sistema ABS installato su una motocicletta da competizione, su questo mezzo, la CBR1000RR affidata a Carlos Checa e a Ry\u016bichi Kiyonari, la casa giapponese ha realizzato per la prima volta una soluzione integrata fra sistema di trazione e frizione anti-saltellamento in fase di frenata, peraltro vincendo la competizione."}
{"id": "1906491", "revid": "188323", "url": "https://it.wikipedia.org/wiki?curid=1906491", "title": "Drive by wire", "text": ""}
{"id": "1906493", "revid": "129019", "url": "https://it.wikipedia.org/wiki?curid=1906493", "title": "Emporio", "text": "Il termine emporio (dal greco antico \"emp\u00f2rion\"; plurale \"emp\u00f2ria\") designava nel Mediterraneo antico una localit\u00e0 marittima adibita allo scarico, al deposito e alla vendita di merci.\nEtimologia.\nL'etimologia del sostantivo emporio risale al greco antico ed \u00e8 sintetizzabile nei seguenti passaggi: dal verbo \"p\u00e8iro\" (attraverso, oltrepasso) deriva il sostantivo \"p\u00f2ros\" (passaggio, specialmente marittimo), da cui ha origine \"\u00e8mporos\" (passeggero, viaggiatore, specialmente con finalit\u00e0 commerciali), che a sua volta ha prodotto \"emp\u00f2rion\", che indica precisamente il luogo di approdo di un viaggiatore marittimo.\nSignificato antico.\nTutti i popoli antichi che abitavano sulle sponde del mar Mediterraneo e che praticavano il commercio possedevano luoghi di approdo, dove le merci importate venivano direttamente scambiate con prodotti locali. Ma fu soprattutto con i Fenici e con i Greci, a partire dall'VIII secolo a.C., che tali luoghi cominciarono ad avere una organizzazione funzionale al loro scopo, dotandosi di specifiche infrastrutture, che suddividevano lo spazio in aree dedicate alle varie attivit\u00e0 commerciali. Gli empori ebbero grande importanza non solo per l'incremento delle attivit\u00e0 mercantili, ma anche per lo sviluppo urbano, giacch\u00e9 spesso intorno ad essi nacquero e si svilupparono importanti citt\u00e0, come Calcide, sull'isola greca di Eubea, o Nasso in Sicilia.\nTuttavia, anche inseriti in un contesto urbano, gli empori continuarono ad essere percepiti come aree a s\u00e9 stanti e spesso i loro confini erano segnalati da cippi, quando non addirittura marcati con cinte murarie. Sebbene persistano ancora molti dubbi in merito, \u00e8 assai probabile che gli empori, o almeno molti di essi, godessero di uno status fiscale particolare, assimilabile a quello degli attuali porti franchi. \u00c8 certo che nel loro ambito operavano dei magistrati preposti a vigilare sul rispetto delle norme commerciali vigenti, che in greco erano chiamati \"epimelet\u00e0i tou empor\u00ecou\".\nDue esempi: Atene e Roma.\nL'emporio meglio conosciuto dell'antichit\u00e0 classica \u00e8 quello che sorgeva presso il Pireo, il porto di Atene. Esso si trovava nella parte pi\u00f9 interna dell'insenatura portuale. Disponeva di una lunga banchina, divisa in tante sezioni, ciascuna riservata ad un particolare tipo di nave. Contigua ad essa si estendeva una piazza, utilizzata per le operazioni di carico e scarico, mentre tutto intorno sorgevano cinque portici colonnati per l'esposizione e la vendita dei prodotti.\nL'emporio di Roma, allestito all'inizio del II secolo a.C., era collocato tra le pendici del colle Aventino e il fiume Tevere. Le navi mercantili lo raggiungevano risalendo la corrente da Ostia. In origine si presentava semplicemente come un insieme di magazzini, ma qualche decennio dopo la sua nascita, a seguito della notevole crescita commerciale della citt\u00e0, venne lastricato e recintato. In seguito la sua identit\u00e0 topografica venne meno, perch\u00e9 esso entr\u00f2 a far parte del gigantesco sistema di banchine, scali e magazzini che, con la progressiva trasformazione di Roma in metropoli, si affollarono lungo le sponde del Tevere.\nAltri importanti \"emp\u00f2ria\".\nGli \"emp\u00f2ria\" furono creati lungo le coste del Mediterraneo presso le strategiche \"stazioni\" che diventavano veri e propri punti di contatto tra culture lontane. Qui di seguito faremo un \"excursus\" (sicuramente poco esaustivo) dei punti di contatto a noi noti.\nSignificato moderno.\nAl giorno d'oggi il termine emporio, accanto al significato antico, ha assunto un'accezione pi\u00f9 generica, venendo ad indicare una qualsiasi piazza commerciale, dove si vendano, si comprino o si scambino merci: possono essere considerati empori tanto quello marittimo di Livorno quanto quello terrestre di Francoforte.\nInoltre la parola pu\u00f2 anche indicare luoghi pi\u00f9 limitati, come grandi negozi magazzini, specialmente se adibiti alla vendita di un'unica tipologia di merce: sono empori, ad esempio, i mercati stabili di prodotti ortofrutticoli presenti nel tessuto urbano di moltissime citt\u00e0."}
{"id": "1906494", "revid": "486946", "url": "https://it.wikipedia.org/wiki?curid=1906494", "title": "Malpensa International Airport", "text": ""}
{"id": "1906495", "revid": "932277", "url": "https://it.wikipedia.org/wiki?curid=1906495", "title": "Epoca omayyade", "text": "L'epoca omayyade (in arabo \"ad-dawlah al-umawiyyah\") fu la prima dinastia dell'Islam, con capitale Damasco. Cominci\u00f2 con il regno di Mu'awiya ibn Abi Sufyan nel 661 e fin\u00ec con quello di Marwan II ibn Muhammad ibn Marwan nel 750. \nMu'awiya era figlio di Abu Sufyan, che era stato governatore della Siria durante la reggenza del terzo califfo \"ben guidato\", Othman, che era anche suo parente. Il nome della dinastia era lo stesso del clan cui appartenevano e che discendeva dalla Umayyah dei Quraysh.\nQuesta dinastia divenne famosa per aver gestito il regno come fosse un feudo personale, cio\u00e8 per il proprio interesse e fu proprio questa la causa della loro caduta. Nella loro tirannide, gli Omayyadi si associarono con Al-Hajjaj ibn Yusuf, famoso per la sua crudelt\u00e0 nello schiacciare i dissidenti iracheni e la rivolta meccana."}
{"id": "1906496", "revid": "486946", "url": "https://it.wikipedia.org/wiki?curid=1906496", "title": "Leonardo da Vinci Airport", "text": ""}
{"id": "1906498", "revid": "339392", "url": "https://it.wikipedia.org/wiki?curid=1906498", "title": "Narita International Airport", "text": ""}
{"id": "1906499", "revid": "76963", "url": "https://it.wikipedia.org/wiki?curid=1906499", "title": "Clotilde Sabatino", "text": "Biografia.\nDiventa famosa nel 2005 quando entra nel cast, come guest star, della soap opera di Rai 3, \"Un posto al sole\", nel ruolo del commissario di polizia Giovanna Landolfi. Dal 2008 al 28 aprile 2009 \u00e8 nel cast fisso.\nIn precedenza aveva partecipato a vari film e fiction tv, tra i quali \"Un altr'anno e poi cresco\", regia di Federico Di Cicilia, \"La omicidi\", \"La squadra\" e \"Il giudice Mastrangelo 2\".\nNel 2006 \u00e8 tra i protagonisti della miniserie tv di Rai 1 \"Assunta Spina\", regia di Riccardo Milani. Nel 2009 \u00e8 la protagonista femminile del film \"Il sogno nel casello\", regia di Bruno De Paola, con Pietro Pignatelli nel ruolo del protagonista maschile. Nello stesso anno \u00e8 nel cast del film \"Meno male che ci sei\", regia di Luis Prieto, con Claudia Gerini e Chiara Martegiani. Nel 2009 appare anche in una puntata di \"Tutti pazzi per amore\".\nNel 2010 recita nella miniserie tv per Rai 1 dal titolo \"Il signore della truffa\" accanto a Gigi Proietti e Maurizio Casagrande, nel vivace ruolo di Rosalba Esposito.\nIl 10 gennaio 2014 torna ad interpretare Giovanna Landolfi nella soap opera \"Un posto al sole\".\nNel 2015 interpreta Margherita in \"A Napoli non piove mai\" di Sergio Assisi, mentre nel 2016 \u00e8 Carla in \" L'abbiamo fatta grossa\" di Carlo Verdone.\nNel 2017 appare nella miniserie Mediaset con Gianni Morandi, \"L'isola di Pietro\", e in una puntata dell'undicesima stagione di \"Don Matteo\".\nNel 2019-2020 fa la sua prima comparsa su Netflix interpretando la madre di Brando De Santis nella seconda e nella terza stagione di \"Baby\".\nSempre nel 2020 veste i panni della Professoressa Galiani nella rinomata serie televisiva \n\"L'amica geniale\", andata in onda su Rai 1 e ispirata all'omonimo romanzo di Elena Ferrante.\n\u00c8 anche un'affermata e apprezzata attrice di teatro."}
{"id": "1906501", "revid": "17946131", "url": "https://it.wikipedia.org/wiki?curid=1906501", "title": "London Gatwick Airport", "text": ""}
{"id": "1906504", "revid": "17946152", "url": "https://it.wikipedia.org/wiki?curid=1906504", "title": "Madrid Barajas International Airport", "text": ""}
{"id": "1906506", "revid": "486946", "url": "https://it.wikipedia.org/wiki?curid=1906506", "title": "Kuala Lumpur International Airport", "text": ""}
{"id": "1906507", "revid": "339392", "url": "https://it.wikipedia.org/wiki?curid=1906507", "title": "London Stansted Airport", "text": ""}
{"id": "1906508", "revid": "339392", "url": "https://it.wikipedia.org/wiki?curid=1906508", "title": "Z\u00fcrich Airport", "text": ""}
{"id": "1906509", "revid": "320578", "url": "https://it.wikipedia.org/wiki?curid=1906509", "title": "Manchester Airport", "text": ""}
{"id": "1906510", "revid": "599013", "url": "https://it.wikipedia.org/wiki?curid=1906510", "title": "David Villabona", "text": "Carriera.\nClub.\nCon Real Sociedad, Atletico Bilbao e Racing Santander ha collezionato un totale di 221 presenze nella Primera Divisi\u00f3n.\nNazionale.\nVenne convocato da Vicente Miera a Barcellona 1992, vincendo la medaglia d'oro."}
{"id": "1906511", "revid": "339392", "url": "https://it.wikipedia.org/wiki?curid=1906511", "title": "Shanghai Pudong International Airport", "text": ""}
{"id": "1906519", "revid": "1305772", "url": "https://it.wikipedia.org/wiki?curid=1906519", "title": "Funkytown (Lipps Inc.)", "text": "Funkytown \u00e8 un singolo del gruppo musicale statunitense Lipps Inc., pubblicato nel marzo 1980 come secondo estratto dal primo album in studio \"Mouth to Mouth\".\nDescrizione.\nLa canzone fu scritta e prodotta da Steven Greenberg. Venne registrata nell'agosto del 1979 da Fiona Ryan e remixata da David \"Z\" Rivkin. Roger Dumas sugger\u00ec di utilizzare il sintetizzatore per alterare la voce, che avrebbe contraddistinto il brano. Cynthia Johnson e Steven Greenberg cantarono il pezzo. Non \u00e8 chiaro chi suon\u00f2 il famoso sassofono nel brano, ma con buone probabilit\u00e0 fu la stessa Johnson, che era una eccellente sassofonista.\nLa canzone \u00e8 apparsa nel videogioco della Ubisoft \"Rayman Raving Rabbids 2\", nel film \"La pazza storia del mondo\" del 1981 di Mel Brooks e nel film d'animazione \"Shrek 2\" del 2004. Il brano \u00e8 stato usato anche nel film del 2012 \"Il dittatore\", come suoneria del telefono del protagonista, l'ammiraglio generale Hafez Aladeen.\nSuccesso commerciale.\nIl disco raggiunse la vetta della \"Billboard Hot 100\" e successivamente ebbe il disco di platino. La canzone ebbe molto successo anche nel resto del mondo. Riusc\u00ec ad ottenere notevoli piazzamenti nelle classifiche in Australia, Canada, Danimarca, Paesi Bassi, Israele, Nuova Zelanda, Norvegia, Spagna, Germania e Regno Unito. I Lipps Inc. continuarono a lavorare ed incidere album, ma non riuscirono mai pi\u00f9 a ripetere il successo di \"Funkytown\".\nVideo musicale.\nHa un ruolo fondamentale il videoclip, lanciato circa un mese dopo il lancio del singolo. Esistono due versioni: l'originale di 2 minuti e 39 secondi e quella remixata del 1980 di 4 minuti e 26 secondi.\nProtagonista della clip \u00e8 la cantante Debbie Jenner, che rimarr\u00e0 famosa con lo pseudonimo Doris D, una ragazza bionda con il caschetto vestita di rosa in stile pop/funk che si alterna a ballare in stile robot e pop. Assieme ad essa altre tre ragazze ballano dentro il video, che \u00e8 arricchito di molti effetti speciali, tra cui quello di una sfera specchiata. Debbie Jenner apparir\u00e0 in seguito in numerose rappresentazioni di \"Funkytown\" sia in televisione che nei concerti, divenendo di fatto il \"volto\" dei Lipps Inc.\nCover.\nNel 1986 la canzone \u00e8 stata reinterpretata dal gruppo australiano Pseudo Echo, che diede al brano una impronta pi\u00f9 rock, aggiungendoci persino un assolo di chitarra. La versione degli Pseudo Echo rimase in vetta alla classifica dei singoli australiana per sette settimane, battendo il successo dell'originale dei Lipps Inc. (che invece era rimasta al numero uno per una sola settimana). Il successo degli Pseudo Echo in seguito non si ripeter\u00e0 pi\u00f9, rendendo questo singolo un raro esempio di one-hit wonder per due gruppi differenti.\nNel 1987 il gruppo Heartbreak ha rifatto questa cover di Funkytown con un arrangiamento disco dance molto fedele all'originale.\nNel 2005 Mauro Picotto, con Fergie, ha campionato il brano in stile techno pubblicando Funkytek. Nello stesso anno la canzone \"Funkytown\" \u00e8 stata riproposta dal gruppo belga Soulwax al pubblico americano con un mix, \"NY Excuse\", comparso nel loro album remix. L'estratto si chiama \"NY Lipps\".\nNel 2007 la canzone \u00e8 stata interpretata anche da Alvin and the Chipmunks in occasione dell'uscita del film cinematografico \"Alvin Superstar\". La versione di Alvin \u00e8 riuscita ad arrivare fino alla posizione numero 86 della Billboard Hot 100.\nUn'altra cover del brano incisa nel 2009 \u00e8 del gruppo musicale svedese Alcazar ed \u00e8 presente nell'album Disco Defenders.\nEsiste inoltre una cover in spagnolo di \"Funkytown\", del gruppo rap metal messicano Molotov."}
{"id": "1906520", "revid": "36426", "url": "https://it.wikipedia.org/wiki?curid=1906520", "title": "Eleonora degli Albizzi", "text": ""}
{"id": "1906521", "revid": "223320", "url": "https://it.wikipedia.org/wiki?curid=1906521", "title": "Funky Town", "text": ""}
{"id": "1906525", "revid": "1305772", "url": "https://it.wikipedia.org/wiki?curid=1906525", "title": "EC 1.14", "text": "La EC 1.14 \u00e8 una sottoclasse della classificazione EC relativa agli enzimi. Si tratta di una sottoclasse delle ossidoreduttasi che include enzimi che agiscono su donatori di elettroni accoppiati, con O2 come ossidante ed incorporazione o riduzione di un atomo di ossigeno all'interno di ogni donatore (l'ossigeno incorporato non deriva necessariamente da O2).\nSotto-sottoclassi.\nEsistono dodici ulteriori sotto-sottoclassi:"}
{"id": "1906544", "revid": "36426", "url": "https://it.wikipedia.org/wiki?curid=1906544", "title": "Geodeta", "text": ""}
{"id": "1906547", "revid": "62004", "url": "https://it.wikipedia.org/wiki?curid=1906547", "title": "Herman Van Springel", "text": "Professionista dal 1965 al 1981, vinse quattro tappe al Tour de France, un Giro di Lombardia, una Gand-Wevelgem, un'Omloop Het Volk e una Parigi-Tours.\n\u00c8 salito sul podio di tutti i tre Grandi Giri (Tour de France, Giro d'Italia e Vuelta a Espa\u00f1a), pur senza essere mai riuscito ad aggiudicarsene uno. Anche tra le corse di un giorno sal\u00ec sul podio del campionato del mondo su strada, di Liegi-Bastogne-Liegi, Parigi-Roubaix, Milano-Sanremo, Amstel Gold Race e Freccia Vallone, senza riuscire per\u00f2 a vincere nessuna di queste corse. Nel 1968 si aggiudic\u00f2 anche il Super Prestige Pernod, sorta di Coppa del mondo su strada. Nonostante il suo ottimo livello di corridore, svolse anche compiti di gregariato in favore di Eddy Merckx, suo compagno di squadra alla Molteni."}
{"id": "1906556", "revid": "1543377", "url": "https://it.wikipedia.org/wiki?curid=1906556", "title": "Eritema da pannolino", "text": "Per eritema da pannolino in campo medico, si intende una forma di eritema tipica degli infanti quando essi vengono a contatto prolungato con un pannolino sporco, vi \u00e8 una correlazione con la Candida albicans, presente quasi sempre in tale forma di eritema.\nIncidenza ed eziologia.\nL'eritema da pannolino \u00e8 la forma di malattia della pelle pi\u00f9 comune fra i nascituri. L'irritazione \u00e8 dovuta alla presenza nel pannolino di feci, di elevat\u00e0 umidit\u00e0, e calore.\nInoltre, oltre a saponi e detergenti vari, anche l'ammoniaca produce tale dermatite, sostanza che viene a crearsi da decomposizione batterica delle urine. I vari enzimi che si vengono a produrre hanno un effetto deleterio sulla normale idratazione della pelle e del PH diminuendo le difese della pelle aggravando la situazione. Le recidive sono frequenti.\nDiagnosi differenziale.\nAltre forme dermatologiche possono manifestarsi similarmente a tale tipologia di eritema, fra cui:\nTerapia e prevenzione.\nPer una corretta prevenzione e veloce trattamento dell'eritema bisogna cercare di mantenere la pelle interessata asciutta e proteggerla da sostanze irritanti."}
{"id": "1906557", "revid": "204012", "url": "https://it.wikipedia.org/wiki?curid=1906557", "title": "Dermatite da pannolino", "text": ""}
{"id": "1906558", "revid": "229244", "url": "https://it.wikipedia.org/wiki?curid=1906558", "title": "Gameboy Advance SP", "text": ""}
{"id": "1906561", "revid": "110157", "url": "https://it.wikipedia.org/wiki?curid=1906561", "title": "Museo del modellismo storico", "text": "Il Museo del modellismo storico \u00e8 un museo ubicato a Voghenza, frazione del comune di Voghiera, a pochi chilometri dal capoluogo Ferrara.\nIncentrato sulla collezione ed esposizione di modelli in scala di mezzi di trasporto, civili e bellici, e da competizione, offre ai visitatori, in ambienti di adeguata capienza, una panoramica sull'evoluzione di navi, veicoli e velivoli di pezzi di pregevole fattura e valenza storica, integrando la collezione con reperti storici e modernariato.\nIl museo integra una fornita biblioteca e videoteca che permette la consultazione di volumi e filmati per un ulteriore approfondimento del temi e dei modelli trattati nello spazio espositivo, inoltre grazie all'opera dei suoi soci e modellisti \u00e8 sede di un laboratorio dove vengono realizzati modelli su propria progettazione che spaziano su temi storici e diorami di sorci cittadini di alcuni centri ed edifici storici della provincia di Ferrara.\nStoria.\nAlla met\u00e0 degli anni settanta a Ferrara, nel borgo di San Giorgio, in locali sempre affollati e chiassosi, si ritrovavano i soci della mitica \u201cFerrariola\", associazione polisportiva e del tempo libero, dove potevi incontrare maratoneti ginnasti e\u2026modellisti.\nLa guida del club \u00e8 stata, fin da subito, nelle mani di Leonello Cinelli: occhiali spessi, intelligenza vivissima e simpatia inarrivabile. Il nome scelto per il gruppo era semplice: \u201cModellisti Ferraresi\u201d, con un calibro come logo.\nEssendo cresciuto fin da subito il numero dei simpatizzanti, il modellismo trov\u00f2 sempre meno sufficiente la sede iniziale, sentendo il bisogno di una sede propria, o meglio ancora, di un museo dove esibire quanto creato dai soci.\nIl luogo adatto fu trovato in via De Romei, in un vecchio negozio di fumista. In quel posto si lavor\u00f2 per mesi con pochi soldi e tanta energia. Il risultato fu la prima sede della nuova associazione che prese il nome di \u201cMuseo del modellismo storico\u201d, volendo significare l\u2019espressione di un modellismo non legato al passatempo ma alla creazione di prodotti storicamente precisi, supportati da approfondite ricerche, progetti e preparazione tecnica.\nTerminato il contratto della prima sede e l\u2019associazione si trasfer\u00ec per un breve periodo in una nuova sede, nella dimora che fu di Stella de Tolomei nel centro di Ferrara.\nAl termine di quella breve esperienza, la sede del museo si trasfer\u00ec nella sede attuale.\nSede ristrutturata in due anni di progettazione e di duro lavoro per trasformare una scuola elementare dismessa nei locali che andrete a visitare. Di tutto quello che vedrete, non esiste praticamente nulla di acquistato. Tutto, dai mobili alle vetrine, \u00e8 stato creato dai soci del museo.\nL'Associazione offre quindi ai visitatori il risultato della sua ormai pluridecennale storia e del suo costante impegno: agli appassionati in genere il frutto della sua proficua collaborazione con i principali musei locali e con svariati Enti culturali, comprese le Belle Arti, per i quali sono stati realizzati vari plastici e studi; ai visitatori sette sale espositive ambientate, con la pi\u00f9 ampia raccolta di modelli esposta al pubblico, un grande plastico ferroviario ed un ampio giardino dove \u00e8 possibile far navigare, nell'annesso laghetto, modelli radiocomandati.\nIl Museo \u00e8 dotato inoltre di una vasta e fornita biblioteca tematica per la libera consultazione di volumi, video e progetti.\nSezioni.\nCon un'area espositiva si disloca su un'area di oltre 400 m\u00b2, Il museo \u00e8 stato concepito come una piccola citt\u00e0 del modellismo, dentro alla quale troverete una stazione, una piazza, il museo delle auto da record, la biblioteca, la pinacoteca ,la stazione, un porto con la nave, un aeroporto ed un poggio col chiostro rinascimentale. Ogni sala \u00e8 stata arredata ed allestita in maniera tematica"}
{"id": "1906563", "revid": "339392", "url": "https://it.wikipedia.org/wiki?curid=1906563", "title": "WTA Championships", "text": ""}
{"id": "1906564", "revid": "1651376", "url": "https://it.wikipedia.org/wiki?curid=1906564", "title": "Bizzozero", "text": "Bizzozero (\"Biggioeugiar\" in dialetto varesotto, in ortografia unificata \"Bigi\u00f6giar\") \u00e8 un rione della citt\u00e0 di Varese. Antico borgo rurale di origine celtica, fu comune autonomo sino al 1927, quando fu accorpato a Varese in seguito alla elevazione della citt\u00e0 bosina a capoluogo dell'omonima provincia.\nStoria.\nEpoca preromana.\nL'origine del toponimo attuale va associata alla nobile famiglia Bizzozero, originaria del posto e tenutaria del castello sulla valle del fiume Olona.\nPer alcuni studiosi (Grammatica e Roccato) l'origine etimologica del termine \"Bizzozero\" riporta ai Galli Insubri: \"Bizzozero, pronunciato in dialetto BYGIOGIAR, pu\u00f2 indicare un insieme di baite galliche con annessa una chiesa. Le baite hanno origine circa nel III secolo a.C., dislocate in recinti (by); la igegia (chiesa) \u00e8 proprio nel centro di questi recinti in terrapieni e nel confluire di tre antichissime strade\". Tali asserzioni hanno un fondamento dovuto a scoperte di tipo archeologico; nel 1881, in un campo detto \"Opagn\" furono trovati i resti di una tomba gallica contenente un vasetto a forma di munera, un'ampolla, un collare, tre braccialetti di bronzo ed altri due di pietra micacea. La preziosit\u00e0 di tali oggetti farebbe supporre che la persona ivi cremata fosse di elevato rango. Lo stanziamento dei galli insubri \u00e8 stato confermato anche dal successivo ritrovamento in un campo vicino di un'altra tomba in pietra con la presenza di vasi.\nEpoca romana.\nNel II secolo a.C., conquistando il territorio varesino, i Romani si insediarono anche a Bizzozero, lasciando successivamente numerose tracce della loro duratura permanenza. In primo luogo vanno ricordate le due lapidi ritrovate nel XVIII secolo dal Sormanni, prefetto della Biblioteca Ambrosiana di Milano: di queste la pi\u00f9 interessante \u00e8 quella rinvenuta nei pressi della chiesa di Santo Stefano e che nella traduzione interpretata dal latino recitava: \"Tertullo figlio di Censorino coi suoi scioglie il voto al dio Silvano\". Particolare rilevanza assume il richiamo al culto del dio delle selve, in quanto confermerebbe storicamente la presenza di un delubro pagano nella zona ove sorge la chiesa di Santo Stefano. Secondo un'antica tradizione la localit\u00e0 che circonda la chiesa e l'annesso cimitero prendeva il nome di \"Luco\", derivante dal verbo latino \"lucere\", col quale si solevano indicare i fuochi accesi per i sacrifici in onore del dio protettore delle selve. Il sito appartato, boscoso, misterioso, e, nel contempo, posto nelle vicinanze di un fiume, era l'ideale per la localizzazione di un tale culto. Ancora oggi la strada che collega Bizzozero a Schianno si denomina proprio via Piana di Luco. Da ultimo ricordiamo che durante i recenti lavori di restauro in Santo Stefano l'architetto Ravasi ha scoperto e rilevato in pianta, poco distante dalla torre campanaria, una tomba di epoca romana: con un fondo in tegole romane e i fianchi foderati con pietre e mattoni simili, la tomba conteneva due scheletri con le teste appoggiate ai mattoni, nonch\u00e9 due fibbie dell'epoca.\nUlteriore testimonianza della presenza romana \u00e8 data dallo sviluppo della rete viaria: la strada che da Milano raggiungeva il Passo del Lucomagno e la Rezia, passava attraverso Bizzozero. Questo tipo di strade consolari rappresentava sia un efficace mezzo di difesa e di comunicazione, sia il simbolo evidente dell'unit\u00e0 dell'Impero. In tal modo Bizzozero divent\u00f2 il passaggio obbligatorio di carovane militari e soldati, oltre che di commercianti, pellegrini, sede di presidio militare con compiti di vigilanza.\nMedioevo ed et\u00e0 contemporanea.\nRisalgono invece al X secolo i primi documenti che riportano il nome di Bizzozero, mentre sono di qualche secolo antecedenti le fondamenta della chiesa di Santo Stefano, ora riconosciuta monumento nazionale. Forse a causa di qualche pestilenza, o pi\u00f9 probabilmente per ragioni di sicurezza, l'abitato del paese si spost\u00f2 a pi\u00f9 est, sullo sperone che domina la Valle Olona, nei pressi del castello di Bizzozero, in epoca basso medioevale. Fu qui che sorse una nuova chiesa parrocchiale dedicata ai Santi Evasio e Stefano. La parrocchia autonoma, che comprendeva anche la comunit\u00e0 di Gurone sino al XVIII secolo quando la popolazione era di 380 anime, e che in et\u00e0 napoleonica si allarg\u00f2 fino a ricomprendere Gurone, Schianno, Buguggiate e Gazzada, godette anche di autonomia amministrativa fino al 1927, quando il comune di Bizzozero coi suoi 1537 abitanti fu accorpato al comune di Varese. Il canonico don Luigi Antonetti, parroco dal 1957, scomparso nel 1988, diede vita ad un profondo rinnovamento delle associazioni religiose e di laicato, di accoglienza sociale, di conservazione del patrimonio parrocchiale. Alla sua iniziativa sono dovute,tra l'altro, il completo restauro degli oratori, la decorazione pittorica della chiesa di San Evasio ad opera dei fratelli Monzio Compagnoni, bergamaschi, ultimata nel 1960, il recupero alla fruizione dell'arte e all'esercizio religioso della'antichissima chiesa di Santo Stefano, presso il cimitero.\nInfrastrutture e trasporti.\nFra il 1907 e il 1950 Bizzozero ospit\u00f2 un capolinea della rete tranviaria di Varese, che sorgeva in posizione centrale rispetto alla frazione.\nA poche centinaia di metri sorgeva la stazione di Bizzozero-Gurone, attivata nel 1915, posto lungo la ferrovia di Valmorea; privata del traffico passeggeri nel 1938, fu soppressa definitivamente l'anno successivo.\nBizzozero ospita attualmente il Campus universitario dell'Universit\u00e0 degli Studi dell'Insubria."}
{"id": "1906566", "revid": "481666", "url": "https://it.wikipedia.org/wiki?curid=1906566", "title": "Arnold Bennett", "text": "Biografia.\nArnold Bennett scrisse un'ottantina di opere fra romanzi, antologie di racconti, saggi, drammi, ecc.\nAlcuni suoi romanzi, come \"Anna of the Five Towns\" (\"Anna delle cinque citt\u00e0\", 1902), \"The Old Wives' Tale\" (\"Il racconto delle vecchie\", 1908) non sono invecchiati col trascorrere dei decenni e anzi risultano apprezzati ancora oggi.\nLo scrittore appartiene alla corrente realista inglese di George Moore, rafforzata da un'influenza del naturalismo francese conosciuto grazie a una decennale permanenza di Bennett in Francia.\nFra le altre sue opere pi\u00f9 celebri c'\u00e8 la trilogia composta da \"Clayhanger\" (1910), \"Hilda Lessways\" (1911) e \"Quei due\" (1916).\nI suoi romanzi contengono come filo conduttore la grigia esistenza ambientata nella regione dello Staffordshire, dalla quale raramente i protagonisti cercano di ribellarsi o di evadere."}
{"id": "1906568", "revid": "287204", "url": "https://it.wikipedia.org/wiki?curid=1906568", "title": "Tiro ai Giochi della XXIX Olimpiade", "text": "Le competizioni di tiro a segno e tiro a volo alle olimpiadi estive di Pechino si sono svolte dal 9 al 17 agosto 2008."}
{"id": "1906569", "revid": "228587", "url": "https://it.wikipedia.org/wiki?curid=1906569", "title": "Yusuf ibn al-Hajjaj", "text": ""}
{"id": "1906571", "revid": "15756", "url": "https://it.wikipedia.org/wiki?curid=1906571", "title": "Jean de La Bruy\u00e8re", "text": "Biografia.\nNel 1673, compr\u00f2 l'incarico di Tesoriere generale di Francia al \"Bureau des finances\" della \"G\u00e9n\u00e9ralit\u00e9\" di Caen, carica che valeva una ventina di migliaia di \"Livre\", rapportate a una rendita di circa 12\u00a0350 \"livre\" per anno e che inoltre conferiva la nobilt\u00e0; comp\u00ec il viaggio in Normandia per il suo insediamento, poi, espletate le formalit\u00e0, ritorn\u00f2 a Parigi e non si fece pi\u00f9 vedere a Caen. Vendette la sua carica nel 1686.\nNegli ultimi anni di vita intervenne anche nella controversia tra F\u00e9nelon e Jacques B\u00e9nigne Bossuet a proposito del quietismo, cominciando a stendere gli incompiuti \"Dialoghi sul quietismo\".\nLa sua opera pi\u00f9 importante sono \"I caratteri\" (1688) che rientrano nella letteratura moralista del XVII secolo.\nDopo un primo tentativo fallito nel 1691, fu ammesso all'Accademia francese nel 1693."}
{"id": "1906578", "revid": "327773", "url": "https://it.wikipedia.org/wiki?curid=1906578", "title": "Mashuash", "text": "I Mashuash (anche Meshwesh) furono un popolo berbero abitante anticamente l'attuale Libia.\nIl nome in antico egizio era:\nG20-SA-A-wA-A-SA-A-T14-A1:Z2\nm\u02c1 \u01613 w3 \u01613 - ma sha wa sha \nanche se spesso veniva abbreviato alla prima sillaba (il popolo dei Ma).\nDescrizione.\nDurante la XIX e XX dinastia i Mashuash furono perennemente in conflitto con lo stato egizio. In seguito, durante la XXI dinastia un numero sempre maggiore di membri di questo popolo si insedi\u00f2 nella regione occidentale del delta del Nilo fino a prenderne il controllo durante il regno di Osorkon il vecchio.\nL'influenza dei principi dei Mashuash divenne preponderante e giunse al completo controllo dello stato egizio con la fondazione della XXII dinastia che mantenne il potere fino all'insediamento della XXV dinastia formata da sovrani, provenienti dal regno di Kush e discendenti dei Primi Profeti di Amon sconfitti ed esiliati dai Mashuash all'inizio della loro dominazione.\nL'origine libica dei Mashuash \u00e8 esplicitamente affermata in una stele, attribuita a Paserhor e datata al regno di Sheshonq V, che riportando l'intera genealogia, afferma che il titolare della stele \u00e8 discendente di \"Buyuwawa il libico\".\nL'origine libo/berbera dei Mashuash \u00e8 anche deducibile dai loro nomi personali (come Osorkon, Takelo, Nimlot, Sheshonq) e dai titoli, non egizi, usati da questo popolo, titoli aventi relazioni con la lingua berbera sia antica che moderna.\nContesto storico.\nI mashuash compaiono nei testi dell'antico Egitto a partire della XVIII dinastia dove sono menzionati per aver fornito del bestiame al palazzo di Amenhotep III a Malkata. Questa circostanza pu\u00f2 significare che vi fossero delle relazioni commerciali tra egizi e nomadi del deserto libico. Per il restante periodo temporale coperto dalla XVIII dinastia\ni riferimenti ai Mashuash, ed alle popolazioni libiche in generale, sono molto scarse.\nVi sono comunque rappresentazioni di libici (probabilmente mashuash) risalenti al regno di Akhenaton compreso un rilevante papiro raffigurante un gruppo di libici in condizione di schiavit\u00f9. Purtroppo questo documento \u00e8 giunto a noi in condizioni molto frammentarie al punto da rendere impossibile la comprensione del contesto storico in cui inserire l'immagine.\nDurante il periodo ramesside le relazioni tra egizi e libici furono caratterizzate da una costante conflittualit\u00e0. I rilievi di battaglie nel tempio di Karnak, risalenti al regno di Seti I mostrano il sovrano che combatte contro moltitudini di libici che vengono indicati come \"Tjehenu\", uno dei modi generici dell'egizio per indicare le popolazioni del deserto libico. Durante il susseguente regno di Ramses II gli egizi costruirono una serie di fortezze costiere in direzione ovest a partire dalla regione di Marsa Matruh includendo anche al-Alamyan e Zawayat Umm al-Rakham.\nL'esistenza di queste fortezze indica come vi fosse una situazione di tensione sui confini occidentali dello stato egizio. Anche Ramses, come gi\u00e0 Seti, afferma, in vari testi, di aver sconfitto i libici senza per\u00f2 mai specificare la presenza o meno dei Mashuash tra questi.\nDurante il regno di Merenptah il sistema di fortezze erette dal padre cadde in difetto e nell'anno 5 di regno i libici invasero le regioni del delta del Nilo. Nei rilievi di Karnak Merenptah afferma che i principali avversari furono i Libu che avevano l'appoggio dei Mashuash e dei Popoli del Mare. Il sovrano, nel rilievo, afferma di aver catturato 9100 spade dei Mashuash (questo conflitto \u00e8 anche descritto nella Stele di Merenptah, conosciuta anche come \"Stele d'Israele\").\nCirca venticinque anni dopo, durante il regno di Ramses III, il conflitto tra egizi e libici si riaccese. Questa volta furono i Mashuash, alleati con le altre trib\u00f9 libiche e con i Popoli del mare, a dare inizio al conflitto svoltosi in due distinte campagne durante gli anni 5 e 11 del regno di Ramses III (nei testi giunti fino a noi nella campagna dell'anno 11 sono citati solo i Mashuash).\nNel testo Ramses afferma di essere uscito vittorioso dallo scontro e di aver trasferito gli sconfitti nel Medio Egitto utilizzandoli come truppe mercenarie. Il papiro Harris riporta che Ramses \".. li insedi\u00f2 nelle sue fortezze in modo che essi udissero la lingua egizia, egli fece scomparire il loro linguaggio\". Un testo risalente al Terzo periodo intermedio menziona almeno cinque \"fortezze dei Mashuash\" nell'area di Heracleopolis Magna.\nIn realt\u00e0 i tentativi di Ramses di bloccare l'immigrazione delle popolazioni libiche in Egitto fallirono. Numerosi ostraca e papiri menzionano, durante la XX dinastia, incursioni di Mashuash, incursioni che giunsero ad interessare anche la regione di Tebe dove i lavoratori di Deir el-Medina furono costretti a rifugiarsi nel tempio funerario di Medinet Habu"}
{"id": "1906583", "revid": "767487", "url": "https://it.wikipedia.org/wiki?curid=1906583", "title": "William Empson", "text": "Biografia.\nEmpson fu il figlio di Arthur Reginald Empson e di Laura Mickelthwait J.P., entrambi originari dello Yorkshire.\nStudi\u00f2 dapprima al Winchester College, e dal 1925 al \"Magdalene College\" presso Cambridge dove segu\u00ec inizialmente i corsi di matematica, e in un secondo tempo quelli di lingua e letteratura, sotto la guida e l'incoraggiamento del critico I. A. Richards.\nGi\u00e0 durante i corsi universitari, Empson si dedic\u00f2 alla scrittura di poesie, di atti teatrali e di critica cinematografica e letteraria collaborando con numerose riviste.\nAll'et\u00e0 di 22 anni Empson elabor\u00f2 e scrisse una delle sue opere pi\u00f9 significative, intitolata \"Seven Types of Ambiguity\" (\"Sette tipi di ambiguit\u00e0\"), uscita nel 1930, che si rivel\u00f2 un importante studio esegetico critico focalizzato sulle ambiguit\u00e0 verbali della lingua inglese, cos\u00ec ricca di omofoni, e in qualche modo la legittimazione del concetto di ambiguit\u00e0 come elemento positivo della creativit\u00e0 e della poesia.\nNegli anni immediatamente successivi alla sua prima opera, Empson si trasfer\u00ec in Giappone, fino al 1934 ed in Cina, fino al 1939, per insegnare letteratura inglese.\nIn questo periodo redasse due raccolte poetiche: \"Poems\" (\"Poesie\", 1935), incentrata sulle ansie di un giovane timoroso di vivere nuove esperienze, e \"The Gathering Storm\" (\"La tempesta che incombe\") del 1940, influenzata dai segnali premonitori riguardanti la guerra. Dal punto di vista lirico, Empson evidenziando la sua grande ammirazione per John Donne, rispett\u00f2 un modello metrico tradizionale. Le sue strofe vennero impreziosite di riferimenti culturali eruditi e di concettosit\u00e0 tipica dei poeti del Seicento, e risultarono importanti per la formazione di numerosi poeti, come ad esempio John Wain (1925-1994).\nContemporaneamente all'attivit\u00e0 poetica, Empson prosegu\u00ec quella di critico letterario, ben esemplificata da \"Some Version of Pastoral\" (\"Alcune variazioni del pastorale\", 1935), nella quale cerc\u00f2, utilizzando strumenti di indagine marxiani e freuduani, di carpire il significato globale delle opere analizzate.\nNel gennaio del 1939 rientr\u00f2 in patria assumendo l'incarico di insegnante alla Universit\u00e0 di Sheffield, che conserv\u00f2 fino al suo pensionamento, avvenuto nel 1972.\nScrisse ancora \"The Structure of Complex Words\" (\"La struttura delle espressioni complesse\", 1951), sul potere emotivo del linguaggio e la focalizzazione su certe espressioni-simbolo rintracciate in importanti opere della letteratura inglese (inclusa quella shakespeariana), e \"Milton's God\" (\"Il Dio di Milton\", 1961), su come interpretare correttamente il \"Paradiso perduto\" per capire la concezione di Dio che ne aveva John Milton.\nTra i volumi postumi, \"Using Biography\" (1984), \"Essays on Shakespeare\" (1986), \"Argufying: Essays on Literature and Culture\" (\"Disputando\", 1987) e \"Faustus and the Censor\" (1987, sulle versioni A e B dell'opera di Marlowe).\nLa vita privata e intima di Emspon non fu esente da critiche, a causa dei suoi presunti vizi, e della sua figura apparsa paradossale ai tradizionalisti. Attratto dalla filosofia buddista e dalla causa rivoluzionaria maoista, non nascose le sue tendenze bisessuali."}
{"id": "1906584", "revid": "1305772", "url": "https://it.wikipedia.org/wiki?curid=1906584", "title": "Discografia di Tupac Shakur", "text": "Questa che segue \u00e8 la discografia completa del rapper statunitense Tupac Shakur, dagli esordi fino a oggi\nAlbum inediti.\n\u2022 Troublesome 21 (1992)\n\u2022 Thug Life:Volume 1 OG (1993-1994)\n\u2022 Euthanasia (1995)\n\u2022 One Nation (1996) \n\u2022 3 Dayz (1996)"}
{"id": "1906585", "revid": "1543377", "url": "https://it.wikipedia.org/wiki?curid=1906585", "title": "Nuoto ai Giochi della XXIX Olimpiade", "text": "Le competizioni di nuoto alle olimpiadi estive del 2008 si sono tenuti nel periodo dal 9 al 21 agosto, con l'evento conclusivo della maratona il 20 ed il 21 agosto. Tutti gli eventi, ad eccezione delle due maratone che si svolte al Shunyi Olympic Rowing-Canoeing Park, sono stati disputati al Centro Acquatico Nazionale di Pechino. La novit\u00e0 di questa edizione era l'orario delle gare in piscina: le finali erano programmate per il mattino, mentre le batterie al pomeriggio, contrariamente alle precedenti edizioni dei Giochi. Questa particolarit\u00e0 \u00e8 stata imposta dalla NBC per consentire agli americani di godere durante il loro prime-time delle gesta live di Michael Phelps."}
{"id": "1906586", "revid": "92723", "url": "https://it.wikipedia.org/wiki?curid=1906586", "title": "Jeux des \u00eeles", "text": "I Jeux des \u00eeles (it. \"Giochi delle isole\") sono dei giochi sportivi amichevoli giovanili a cadenza annuale che prevede la competizione tra gli atleti rappresentanti le maggiori isole, con sovranit\u00e0 o senza, in diverse discipline olimpiche. La manifestazione \u00e8 organizzata dal Comit\u00e9 d'Organisation des Jeux des Iles (COJI).\nStoria.\nL'idea di creare i \"Giochi delle Isole\" come strumento di integrazione tra i giovani venne in mente gi\u00e0 nel 1989 a Pierre Santoni, presidente del Comitato regionale olimpico e sportivo della Corsica. Solo nell'aprile 1997 per\u00f2, con l'aiuto del Rappresentante del Governo delle Isole Baleari Marcel.li Got Ramis, la sua idea prese corpo e nel giugno dello stesso anno si svolse la I edizione dei Giochi: ovviamente fu scelta come isola ospitante la \"patria\" del fondatore, ovvero la Corsica e oltre all'isola francese parteciparono soltanto Madera, Sicilia e Sardegna con l'aggiunta della Liguria (partecipante in rappresentanza delle origini liguri dell'isola di San Pietro).\nNell'ottobre 1997 a Funchal, nell'isola di Madera, fu stabilito il calendario annuale dei giochi, che sanciva le sedi ospitanti fino all'edizione del 2004: la II edizione si sarebbe svolta ancora in Corsica poi Sicilia (1999), Madeira (2000), Baleari (2001), Sardegna (2002), Azzorre (2003) e Canarie (2004).\nNel febbraio 1998 ad Ajaccio in Corsica venne creato ufficialmente il Comitato d'Organizzazione dei Giochi delle Isole (COJI) composto dalle isole Azzorre, Baleari, Canarie, Corsica, Madeira, Malta, Sardegna e Sicilia, con l'adozione dello Statuto e del Regolamento Interno.\nNel 2000 aderirono al COJI le isole di Capo Verde (prima isola non europea) e Creta.\nNel 2001 invece entrarono a far parte del Comitato anche le isole di Corf\u00f9 e di Martinica.\nNell'ottobre 2001 Juan Antonio Samaranch venne nominato Presidente d'onore del COJI ed entr\u00f2 a farne parte anche l'isola di Guadalupa. L'edizione 2005 venne assegnata a Creta e quella del 2006 a Martinica: quest'ultima rinuncer\u00e0 e l'edizione sar\u00e0 affidata alla Sicilia.\nNel 2002 si registra l'adesione ai Giochi delle isole di Wight, Riunione e Mayotte.\nIl 2004 fu l'anno dell'adesione dell'isola di Jersey, mentre nel 2006 entrarono l'isola croata di Curzola e l'italiana Isola d'Elba. Proprio Elba avrebbe dovuto ospitare l'edizione del 2009 ma rinunci\u00f2, poi ci riprov\u00f2 nel 2013, ma cedette la mano per mancanza di fondi pertanto all'ultimo si disput\u00f2 tale edizione ad Ajaccio. Fu invitata a riprovarci nel 2014 ma nuovamente non fu l'isola toscana a ospitare i Giochi, e dopo la rinuncia della Sardegna, per non interrompere la cadenza annuale che da sempre ha contraddistinto la manifestazione, fu Pierre Santoni a voler l'edizione ancora una volta, per il secondo anno consecutivo (non accadeva dalle prime due edizioni) in Corsica.\nDopo le edizioni dal 2014 al 2018 rispettivamente alle Isole Azzorre, Baleari, un ritorno in Africa a Martinica e in Sicilia, nel 2019 sarebbe dovuto toccare all'Isola d'Elba, ma ancora una volta l'edizione nell'isola toscana salt\u00f2 causa inagibilit\u00e0 degli impianti e il COJI decise di dirottare la manifestazione in Corsica, per la prima volta per\u00f2 a Bastia e non Ajaccio.\nPartecipanti.\nNelle quattordici edizioni il numero delle isole partecipanti \u00e8 cambiato di edizione in edizione, dato che le delegazioni non sono obbligate a partecipare all'evento. Sono comunque 23 le isole iscritte al COJI che hanno partecipato almeno a un'edizione:\nDa segnalare anche la presenza della Penisola di Gibilterra, che pur non essendo un'isola ha partecipato a numerose edizioni, poich\u00e9 considerata territorio indipendente e \"isolato\".\nNel 1997 una rappresentativa della Liguria partecip\u00f2 e vinse nell'atletica leggera. Pur non essendo un'isola, fu invitata al posto dell'isola di San Pietro, geograficamente sarda, ma dalle tradizioni liguri. Nell'edizione 2017, tenutasi per la prima volta a Martinica, ha fatto l'esordio la Guiana Francese, che anch'essa seppur non un'isola, ma un territorio nel continente sudamericano, \u00e8 legata all'isola caraibica per vicinanza e per cultura in quanto anch'essa dipartimento d'oltremare francese.\nSport.\nGli sport inseriti ufficialmente nel calendario di ogni edizione della manifestazione sono i seguenti:\nTriathlon\nBisogna specificare che, per risparmiare sui costi di ogni singola spedizione e per comprimere le edizioni in pochi giorni, gli sport di squadra prevedono alternativamente il torneo maschile e quello femminile: negli anni pari si disputano i tornei di pallavolo maschile e pallacanestro femminile, viceversa negli anni dispari si disputano i tornei di pallavolo femminile e pallacanestro maschile.\nInoltre nelle varie edizioni si sono susseguiti diversi tornei di discipline considerate dimostrative quali:\nDiscipline per disabili.\nDall'edizione siciliana del 2011 per la prima volta vengono inserite alcune discipline per diversamente abili. Le prime per questa edizione sono:\nAlbo d'oro.\nA differenza di altre manifestazioni multidisciplinari (come i Giochi olimpici) tutte le discipline, non solo consegnano medaglie per ogni specialit\u00e0, ma vanno a stilare una classifica a punti che poi decreter\u00e0 il vincitore di tutta la manifestazione. L'albo d'oro \u00e8 infatti:"}
{"id": "1906588", "revid": "298229", "url": "https://it.wikipedia.org/wiki?curid=1906588", "title": "Jeux des iles", "text": ""}
{"id": "1906591", "revid": "116512583", "url": "https://it.wikipedia.org/wiki?curid=1906591", "title": "Gerard Manley Hopkins", "text": "Biografia.\nStudi\u00f2 a Oxford, dove si convert\u00ec al cattolicesimo (1866). Nel 1868 inizi\u00f2 il novizato fra i gesuiti e nel 1877 ricevette gli ordini. Fu attivo come sacerdote e predicatore a Londra, Oxford, Liverpool, Glasgow. Nel 1884 ottenne la cattedra di letteratura greca all'universit\u00e0 di Dublino.\nSi stabil\u00ec in modo definitivo in Irlanda, come insegnante, per obbedienza ai superiori religiosi, ma sentendosi sempre un esule, nostalgico dell'Inghilterra e degli amici inglesi.\nMor\u00ec in Irlanda nel 1889. Le sue liriche uscirono solo nel 1918, postume.\nOpere.\nLa pi\u00f9 famosa e lunga \u00e8 \"Il naufragio del Deutschland\" (The wreck of the Deutschland, 1876). Interessanti sono anche le pi\u00f9 brevi, quali \"La grandezza di Dio\" (God's grandeur), \"Il gheppio\" (The windhover), \"Variopinta bellezza\" (Pied beauty), \"I pioppi di Binsey\" (Binsey poplars), \"Primavera e autunno\" (Spring and fall), \"Scritto sulle foglie della Sibilla\" (Spelt from Sybil's leaves). Da segnalare anche i cosiddetti \u00absonetti oscuri\u00bb, nei quali il poeta manifesta la sua fede tormentata. Si pu\u00f2 considerare uno dei poeti pi\u00f9 audacemente sperimentali ed innovativi della letteratura anglosassone: \u00e8 da citare soprattutto il suo utilizzo molto personale delle allitterazioni. Fu ritenuto dalla critica dell'et\u00e0 vittoriana ed edoardiana come un eccentrico e soltanto dopo l'esperienza di Ezra Pound e di Thomas Stearns Eliot \u00e8 stato in pieno riconosciuto come grande sperimentatore e innovatore del linguaggio poetico e della metrica."}
{"id": "1906599", "revid": "287204", "url": "https://it.wikipedia.org/wiki?curid=1906599", "title": "Arantxa Sanchez-Vicario", "text": ""}
{"id": "1906601", "revid": "181699", "url": "https://it.wikipedia.org/wiki?curid=1906601", "title": "Repubblica della Florida occidentale", "text": ""}
{"id": "1906602", "revid": "33751", "url": "https://it.wikipedia.org/wiki?curid=1906602", "title": "Prva makedonska fudbalska liga 2003-2004", "text": "L'edizione 2003-2004 della Prva makedonska fudbalska liga vide la vittoria finale del Pobeda.\nCapocannoniere del torneo fu Dragan Dimitrovski (Pobeda), con 25 reti."}
{"id": "1906605", "revid": "174925", "url": "https://it.wikipedia.org/wiki?curid=1906605", "title": "Ennio Drovandi", "text": ""}
{"id": "1906606", "revid": "194688", "url": "https://it.wikipedia.org/wiki?curid=1906606", "title": "Sagre", "text": ""}
{"id": "1906610", "revid": "33751", "url": "https://it.wikipedia.org/wiki?curid=1906610", "title": "Prva makedonska fudbalska liga 2004-2005", "text": "L'edizione 2004-2005 della Prva makedonska fudbalska liga vide la vittoria finale del Rabotni\u010dki.\nCapocannoniere del torneo fu Aleksandar Stojanovski (Belasica), con 26 reti."}
{"id": "1906616", "revid": "33751", "url": "https://it.wikipedia.org/wiki?curid=1906616", "title": "Prva makedonska fudbalska liga 2005-2006", "text": "L'edizione 2005-2006 della Prva makedonska fudbalska liga vide la vittoria finale del Rabotni\u010dki.\nCapocannoniere del torneo fu Stevica Risti\u0107 (Sileks Kratovo), con 27 reti."}
{"id": "1906618", "revid": "117439978", "url": "https://it.wikipedia.org/wiki?curid=1906618", "title": "Bakuman.", "text": " \u00e8 un manga edito da Sh\u016beisha all'interno di \"Weekly Sh\u014dnen Jump\", a partire dalla doppia uscita 37-38 del 7 agosto 2008, per poi concludersi nella doppia uscita 20-21 del 23 aprile 2012. La serie, scritta da Tsugumi \u014cba e disegnata da Takeshi Obata, segna un ritorno alla collaborazione tra i due autori, che fino a due anni prima avevano lavorato insieme a \"Death Note\". La serie \u00e8 composta da un totale di 176 capitoli, raccolti in 20 \"tank\u014dbon\", e dal character book \"charaman\". In Italia \"Bakuman\" \u00e8 stato pubblicato da Panini Comics sotto l'etichetta Planet Manga dal 28 marzo 2010 all'8 giugno 2013.\n\"Bakuman.\" \u00e8 stato adattato in una serie televisiva anime composta da tre stagioni da 25 episodi ciascuna, trasmesse dal 2010 al 2013 sulla rete NHK-E e tutte prodotte dallo studio J.C.Staff: la prima stagione \u00e8 andata in onda dal 2 ottobre 2010 al 2 aprile 2011; la seconda \u00e8 andata in onda dal 1\u00ba ottobre 2011 al 24 marzo 2012; la terza stagione \u00e8 iniziata il 6 ottobre 2012 e si \u00e8 conclusa il 30 marzo 2013. I registi della serie TV sono Kenichi Kasai e Noriaki Akitaya, mentre Reiko Yoshida supervisiona la sceneggiatura.\nSono iniziate a maggio 2014 le riprese, sotto la direzione di Hitoshi One, del live action con protagonisti Takeru Sat\u014d nei panni di Moritaka e Ry\u016bnosuke Kamiki in quelli di Akito; il film \"Bakuman\" \u00e8 uscito nelle sale nel 2015.\nTrama.\nLa storia narra di due ragazzi frequentanti delle scuole medie, Mashiro Moritaka e Takagi Akito: il primo \u00e8 un giovane disegnatore, vincitore di alcuni premi giovanili, il secondo \u00e8 un abile scrittore famoso in tutta la regione per i suoi rendimenti scolastici. Takagi, notando l'abilit\u00e0 nel disegno di Mashiro, lo invita a unirsi a lui per seguire la strada che li porter\u00e0 a diventare un famoso duo di \"mangaka\". A unirsi a loro ci sar\u00e0 Azuki, innamorata e ricambiata in amore da Mashiro, che come loro possiede un sogno ambizioso: diventare una \"seiy\u016b\", ovvero una doppiatrice.\nCon il passare del tempo la loro abilit\u00e0 ed esperienza cresce, tra grandi soddisfazioni e forti delusioni che li porter\u00e0 a maturare e a conoscere persone straordinarie, che saranno per loro importanti amici, rivali, confidenti e mentori.\nAlla vigilia della loro pubblicazione su \"Akamaru Jump\" Takagi e Mashiro, con l'aiuto di Kaya Miyoshi, amica di Miho, scelgono il loro nome d'arte con cui sarebbero comparsi sulla rivista cio\u00e8 Muto Ashirogi. Il nome \u00e8 composto da tre degli ideogrammi dei nomi dei tre ragazzi pi\u00f9 i kanji di \"sogno\" e \"realizzare\". Lo scelgono come segno di buon augurio per la realizzazione dei loro sogni.\nI manga dei mangaka in \"Bakuman.\".\nTsugumi \u014cba e Takeshi Obata presentano all'interno di \"Bakuman.\" numerose storie rese in forma di manga dai numerosi protagonisti della serie, mostrando nei vari capitoli estratti dei name e tavole complete realizzate dagli artisti nella serie, oltre a diverse copertine di \"Shonen Jump\" mostranti i titoli originali. Tali storie rappresentano l'elemento di originalit\u00e0 di questa serie e alcune hanno riscosso un buon gradimento anche tra i lettori. Uno dei manga che appaiono nella serie, \"Lontra numero 11\", scritta e disegnata da Kazuya Hiramaru, ha riscosso un tale successo nella realt\u00e0 da spingere gli autori a scrivere un capitolo pilota della storia, pubblicato in seguito su \"Shonen Jump\".\nNell'anime questo aspetto viene ulteriormente sottolineato, dedicando intere scene alla lettura di \"name\" e tavole complete con i personaggi delle serie doppiati.\nMedia.\nManga.\n\"Bakuman.\" \u00e8 scritto da Tsugumi \u014cba e illustrato da Takeshi Obata e fu serializzato per la prima volta in Giappone da Sh\u016beisha sulla sua rivista settimanale \"Weekly Sh\u014dnen Jump\" dall'11 agosto 2008 al 23 aprile 2012. I 176 capitoli che compongono la serie sono stati raccolti in venti \"tank\u014dbon\": il primo volume \u00e8 stato pubblicato il 5 gennaio 2009, mentre l'ultimo \u00e8 stato pubblicato il 4 luglio 2012. Per permettere agli autori la realizzazione dei capitoli da inserire nei volumi, questi ultimi hanno avuto cadenza trimestrale dal primo al diciassettesimo volume, mentre gli ultimi tre volumi hanno avuto una cadenza mensile poich\u00e9 la serie era terminata.\nIn Italia il manga \u00e8 stato pubblicato da Panini Comics dal marzo 2010 sulla testata Planet Manga e si \u00e8 concluso il 6 giugno 2013.\n\u00c8 stato pubblicato in:\nAnime.\nUn adattamento ad anime basato sul manga omonimo \u00e8 stato prodotto dal 2010 al 2013 dallo studio d'animazione J.C.Staff ed \u00e8 costituito da tre stagioni, per un totale di 75 episodi.\nLa prima stagione, composta da 25 episodi, fu annunciata sul secondo numero del 2010 della rivista \"Weekly Sh\u014dnen Jump\". ed \u00e8 stata trasmessa per la prima volta su NHK e NHK-E dal 2 ottobre 2010 al 2 aprile 2011. La trasmissione della seconda stagione, prevista per l'autunno 2011, fu annunciata nel dicembre 2010 sempre tramite la rivista \"Weekly Sh\u014dnen Jump\"; la trasmissione avvenne poi sempre su NHK-E dal 1 ottobre 2011 al 24 marzo 2012. Vista la popolarit\u00e0 della seconda stagione dell'anime una terza stagione fu annunciata nel terzo/quarto numero doppio (2012) della rivista \"Weekly Sh\u014dnen Jump\" e fu trasmessa dal 6 ottobre 2012 al 30 marzo 2013.\nPer evitare il fenomeno della pubblicit\u00e0 occulta, l'anime presenta alcune modifiche rispetto al manga originale come il nome della casa editrice \"Shueisha\" trasformato in \"Yueisha\" o i nomi delle riviste stesse, \"Weekly Shonen Jump\" \u00e8 diventato \"Weekly Shonen Jack\", \"Akamaru\" trasformato in \"NEXT!\", \"Margaret\" cambiato in \"Magnolia\".\nFuori dal Giappone, i diritti della prima stagione dell'anime sono stati acquistati dalla Viz Media Europe per diversi paesi, quali: Francia, Italia, Germania, Inghilterra, Spagna e Portogallo. Al momento la distribuzione \u00e8 avvenuta solo in Francia tramite l'editore Kaz\u00e9 e in Inghilterra \u00e8 stato distribuito in anteprima sempre tramite Kaz\u00e9 con i sottotitoli in inglese e in lingua originale; in Italia la serie \u00e8 ancora inedita.\nAltri prodotti.\nLa serie ha ispirato la creazione di un gioco per Nintendo DS: \"Bakuman.: mangaka e no michi\", uscito il 15 dicembre 2011 in Giappone e pubblicato da Namco Bandai.\nSono stati pubblicati anche due romanzi riguardanti \"Lontra Numero 11\", il manga del mangaka fittizio Kazuya Hiramaru, scritti entrambi da Tsugumi \u014cba e Sho Hyuga. Il primo romanzo \u00e8 stato pubblicato il 29 dicembre 2011 mentre il secondo il 4 luglio 2012. Entrambi sono stati pubblicati solo in Giappone.\nRiguardo \"Lontra Numero 11\" \u00e8 stato pubblicato anche un capitolo su \"Weekly Shonen Jump\" di 15 pagine, di cui una a colori, corrispondente al capitolo 75 del manga fittizio.\n\u00c8 stato prodotto anche un live action tratto dalla serie, intitolato \"Bakuman\", diretto da Hitoshi One e distribuito nel 2015. Al progetto ha partecipato anche Takeshi Obata che ha fornito il concept di base del film e alcune tavole che sono apparse nel lungometraggio. Gli attori che hanno impersonato Moritaka Mashiro e Akito Takagi sono rispettivamente Takeru Sat\u014d e Ry\u016bnosuke Kamiki.\nSondaggi.\nNel manga di \"Bakuman.\" fino adesso sono stati presentati tre sondaggi di popolarit\u00e0, il primo e il terzo sono dedicati alle serie manga comparse nella storia (cap. 58 e cap. 158) mentre il secondo \u00e8 dedicato ai personaggi della serie (cap. 110). Di seguito sono presentate le top ten con relativi voti ricevuti.\nPrimo sondaggio:\nSecondo sondaggio:\nTerzo sondaggio:\nRiferimenti al mondo dei manga.\nBakuman pu\u00f2 essere considerata la prima serie che illustra al pubblico, anche se in modo frammentario, l'importanza dei fan e dell'ordine delle serie all'interno di \"Weekly Sh\u014dnen Jump\". Sin dal primo capitolo ci sono molti riferimenti alla produzione della rivista e all'importanza delle classifiche al suo interno. Nella serie ci sono anche riferimenti a serie del passato, tra cui lo stesso Death Note, ampiamente citato dai personaggi.\nAltra citazione si ha nella copertina del volume 2, in cui i due protagonisti sono ritratti in una fumetteria realmente esistente mentre reggono diversi manga, tra cui sono riconoscibili \"Naruto\" 43, \"One Piece\" 52 e \"Bleach\" 36.\nOltre a riferimenti a serie di \"Weekly Shonen Jump\" sono presenti richiami anche ad altre opere: nell'episodio 5 della prima serie animata \"Estate e name\" appaiono due personaggi tipici dei videogiochi \"Pok\u00e9mon\", ovvero il Pigliamosche e la Borghese."}
{"id": "1906619", "revid": "33751", "url": "https://it.wikipedia.org/wiki?curid=1906619", "title": "Prva makedonska fudbalska liga 2006-2007", "text": "L'edizione 2006-2007 della Prva makedonska fudbalska liga vide la vittoria finale del Pobeda.\nCapocannoniere del torneo fu Boban Jan\u010devski (Bashkimi/Renova), con 26 reti."}
{"id": "1906621", "revid": "33751", "url": "https://it.wikipedia.org/wiki?curid=1906621", "title": "Prva makedonska fudbalska liga 2007-2008", "text": "L'edizione 2007-2008 della Prva makedonska fudbalska liga vide la vittoria finale del Rabotni\u010dki.\nCapocannoniere del torneo fu Ivica Gligorovski (Milano Kumanovo), con 15 reti."}
{"id": "1906626", "revid": "320578", "url": "https://it.wikipedia.org/wiki?curid=1906626", "title": "Microregione di Bras\u00edlia", "text": ""}
{"id": "1906633", "revid": "729019", "url": "https://it.wikipedia.org/wiki?curid=1906633", "title": "Torre di Castiglioncello", "text": "La Torre di Castiglioncello \u00e8 un'antica postazione di avvistamento d'epoca medicea situata nel comune di Rosignano Marittimo. Sorge presso l'Oratorio di Sant'Andrea Apostolo.\nStoria.\nLa torre sorse a met\u00e0 del XVI secolo.\nNon essendo citata in un elenco di fortificazioni risalente al 1539, \u00e8 plausibile che sia stata innalzata dopo il 1540 e completata entro il 1570.\nNel 1606, con l'istituzione del Capitanato nuovo di Livorno, la torre divenne il punto d'avvistamento pi\u00f9 meridionale del territorio dipendente dalla citt\u00e0 labronica.\nMantenne la funzione di avvistamento e difesa (in quanto sede di un presidio di corazzieri) anche durante il dominio lorenese.\nSuccessivamente, nell'Ottocento pass\u00f2 al Demanio di Stato e nel 1872 divenne propriet\u00e0 di Diego Martelli, che nel 1886 la cedette alla madre. In seguito pass\u00f2 a Fausto Lazzaro Patrone, proprietario di una vicina dimora oggi nota come Castello Pasquini e tra la fine dello stesso secolo e i primi decenni del Novecento fu oggetto di diversi cambi di propriet\u00e0, trasformazioni e destinazioni d'uso, tanto che il conte Gualtiero Danieli vi edific\u00f2 attorno la propria villa in stile neomedioevale, secondo lo stile imposto dal castello del barone Patrone.\nNel dicembre del 2002 \u00e8 stato portato a termine il restauro della struttura che ha permesso di riportare il monumento alle condizioni originarie, migliorandone al contempo l'accessibilit\u00e0.\nDescrizione.\nLa torre, menzionata nell'Atlante di Warren nel 1749, presenta una pianta quadrata, con una forma non particolarmente slanciata a causa del suo aspetto massiccio, privo di grandi aperture. Poggia su un muraglione a scarpa al di sopra del quale si trova l'ingresso all'edificio.\nLa copertura, oggetto nel tempo di un importante rifacimento, ha perso la caratteristica galleria che originariamente correva sopra gli archetti a sesto acuto che poggiano sui beccatelli perimetrali. In passato fu sostituita con una merlatura, oggi scomparsa.\nAll'interno si contano due piani abitabili, delimitati da muri di notevole spessore."}
{"id": "1906638", "revid": "2057018", "url": "https://it.wikipedia.org/wiki?curid=1906638", "title": "George Ramsay", "text": "Carriera.\n\u00c8 stato prima il capitano dell'Aston Villa per otto anni, dal 1876 al 1884, e successivamente l'allenatore della squadra per ben quarantadue anni, dal 1884 al 1926. La sua associazione con il calcio \u00e8 durata 59 anni.\nDa allenatore ha guidato l'Aston Villa in pi\u00f9 di 1000 occasioni, totalizzando 1184 panchine nella prima divisione inglese, vincendo sei campionati inglesi e sei FA Cup, la prima (1887) a distanza di 33 anni dall'ultima (1920).\nStatistiche da allenatore.\nClub.\n\"In grassetto le competizioni vinte.\""}
{"id": "1906649", "revid": "767487", "url": "https://it.wikipedia.org/wiki?curid=1906649", "title": "Meistriliiga 2007", "text": "La Meistriliiga 2007 fu la 17\u00aa edizione della massima serie del campionato di calcio estone conclusa con la vittoria del Levadia Tallinn, al suo quinto titolo.\nCapocannoniere del torneo fu Dmitri Lipartov (), con 30 reti.\nFormula.\nLe 10 squadre partecipanti giocano un doppio turno andata e ritorno (andata e ritorno + andata e ritorno), pertanto ciascuna squadra gioca 4 volte contro ciascuna avversaria per un totale di 36 giornate.\nLa squadra campione di Estonia ha il diritto a partecipare alla UEFA Champions League, partendo dal secondo turno preliminare.\nLe squadre classificate al secondo e terzo posto sono ammesse alla Coppa Uefa.\nLa squadra classificata al quarto posto \u00e8 ammessa alla Coppa Intertoto.\nRetrocede direttamente l'ultima in classifica, mentre la penultima disputa uno spareggio contro la seconda della seconda divisione.\nSquadre partecipanti.\nIl Kuressaare, promosso dall'Esiliiga, prende il posto del Warrior Valga, giunto all'ultimo posto nel precedente campionato. Le due squadre di Tartu, Maag Tartu e Tammeka Tartu, si fondono e danno origine al Maag Tammeka. L'ultimo posto vacante in Meistriliiga viene dunque assegnato al Tulevik Viljandi, 9\u00b0 nella scorsa stagione di Meistriliiga e sconfitto allo spareggio dal Kalev Tallinn, che viene cos\u00ec ripescato nella massima serie.\nSpareggio promozione/retrocessione.\nVerdetto.\nKalju N\u00f5mme promossa per la regola dei gol fuori casa, Kuressaare retrocesso in Esiliiga."}
{"id": "1906650", "revid": "1573940", "url": "https://it.wikipedia.org/wiki?curid=1906650", "title": "Thermobia domestica", "text": "Il pesciolino delle case (Thermobia domestica ) \u00e8 un piccolo insetto attero dell'ordine dei \"Thysanura\", famiglia \"Lepismatidae\", commensale dell'uomo associato agli ambienti domestici.\nMorfologia.\nQuesto tisanuro \u00e8 alquanto simile ai pi\u00f9 noti pesciolini d'argento (\"Lepisma saccharina\"), rispetto ai quali ha dimensioni leggermente maggiori, con corpo lungo 1-1,6 cm. Il corpo \u00e8 allungato e appiattito in senso dorso-ventrale, con maggiore larghezza in corrispondenza del torace. Il tegumento mostra una pigmentazione maculata per la presenza di squame brune. Come tutti i Tisanuri, \u00e8 primitivamente attero.\nLe antenne sono lunghe e filiformi e l'addome termina con due lunghi cerci filiformi e con l'undicesimo urite, o \"telson\", anch'esso lungo e filiforme. Rispetto ai pesciolini d'argento antenne e cerci sono marcatamente pi\u00f9 lunghi: le antenne sono lunghe circa il doppio del resto del corpo e i cerci approssimativamente lunghi quanto il corpo, fatta esclusione per il telson.\nLe neanidi sono morfologicamente simili agli adulti ma di minori dimensioni.\nBiologia, habitat e danni.\nLo sviluppo postembrionale si svolge in circa un anno e l'adulto ha una durata di vita uguale o superiore ad un anno. Ogni femmina pu\u00f2 deporre fino ad un centinaio di uova.\nIl pesciolino delle case predilige ambienti chiusi, caldi e umidi e pu\u00f2 essere ritrovato negli ambienti domestici o, pi\u00f9 frequentemente, nelle panetterie, in genere presso fonti di calore come i forni. Ha abitudini notturne ed \u00e8 lucivago.\nLe popolazioni di \"T. domestica\" non raggiungono mai rilevanti quantit\u00e0, in quanto composte da piccole comunit\u00e0 di pochi individui e nella generalit\u00e0 dei casi non costituiscono fattori di danno. Eventuali infestazioni possono essere combattute con i comuni insetticidi a base di piretroidi di sintesi disponibili in commercio per usi civili."}
{"id": "1906652", "revid": "339392", "url": "https://it.wikipedia.org/wiki?curid=1906652", "title": "JK Kalev Tallinn", "text": ""}
{"id": "1906657", "revid": "110157", "url": "https://it.wikipedia.org/wiki?curid=1906657", "title": "Meistriliiga 2006", "text": "La Meistriliiga 2006 fu la 16\u00aa edizione della massima serie del campionato di calcio estone conclusa con la vittoria del Levadia Tallinn, al suo quarto titolo.\nCapocannoniere del torneo fu Maksim Gruznov (), con 31 reti.\nFormula.\nLe dieci squadre partecipanti si incontrarono tra di loro quattro volte (due in casa e due in trasferta) per un totale di 36 incontri per squadra); venivano assegnati tre punti per la vittoria, uno per il pareggio e zero per la sconfitta.\nAl termine della stagione regolare l'ultima classificata fu retrocessa in Esiliiga, mentre la penultima gioc\u00f2 uno spareggio con la seconda classificata della Esiliiga 2006.\nSpareggio promozione / retrocessione.\nKalev Tallinn promossa per la regola dei gol fuori casa, Tulevik Viljandi retrocesso in Esiliiga. In seguito entrambe le partite furono assegnate a tavolino 3\u20130 al Kalev Tallinn, dato che il Tulevik Viljandi schier\u00f2 un giocatore irregolarmente."}
{"id": "1906658", "revid": "1652635", "url": "https://it.wikipedia.org/wiki?curid=1906658", "title": "Baldassare Di Maggio", "text": "Conosciuto anche come Balduccio o Baldo, \u00e8 stato un membro dell'organizzazione Cosa nostra e fu colui che sostenne che il boss Salvatore Riina avrebbe baciato rispettosamente il sette volte presidente del Consiglio Giulio Andreotti, quando i due si incontrarono nel 1987.\nBiografia.\nDi Maggio nacque a San Giuseppe Jato, in provincia di Palermo, e fu iniziato a Cosa nostra nel 1981-1982 nella famiglia mafiosa locale, comandata da Bernardo Brusca. Fu coinvolto nell'eliminazione di Rosario Riccobono e di 3 membri della famiglia di Riccobono nel novembre del 1982, durante la seconda guerra di mafia. Quando il capofamiglia di San Giuseppe Jato, Bernardo Brusca, fu arrestato e suo figlio Giovanni Brusca confinato a Linosa, Di Maggio divent\u00f2 il capofamiglia, con la benedizione di Salvatore Riina. Ad ogni modo, quando Giovanni Brusca ritorn\u00f2 nel 1989, Di Maggio divenne una presenza scomoda che doveva essere eliminata. Riina si mosse per restaurare la pace, ma Di Maggio non si fid\u00f2 e lasci\u00f2 la Sicilia per salvare la sua vita.\nLa cattura di Riina.\nDi Maggio fu arrestato l'8 gennaio del 1993 a Borgomanero (Novara). Ammise immediatamente di essere un \"uomo d'onore\", e rivel\u00f2 al generale dei carabinieri Francesco Delfino importanti informazioni, utili alla cattura di Riina. Di Maggio era il tipo di \"uomo d'onore\" che acquist\u00f2 peso grazie all'ascesa dei Corleonesi, ma si disilluse in seguito all'eccessiva ferocia della famiglia di Riina. Di Maggio fu portato a Palermo e nel corso della notte gli furono esibiti i filmati dei servizi di osservazione svolti dal Ros del Generale Mario Mori nei mesi e nei giorni precedenti, sino a quando non riconobbe nella donna che usciva dal cancello di via Bernini Antonietta Bagarella, moglie del boss. Il giorno successivo accompagn\u00f2 sul posto la squadra speciale dei Carabinieri (i ROS) che individu\u00f2 Riina arrestandolo. Grazie alle rivelazioni di Balduccio Di Maggio, Riina fu arrestato il 15 gennaio 1993. Alcuni, incluso Giovanni Brusca, ammisero che Di Maggio era uno specchietto per coprire il tradimento di Bernardo Provenzano, strettissimo collaboratore di Riina.\nIl bacio d'onore.\nDi Maggio ammise di essere stato presente ad un incontro con Giulio Andreotti dove Tot\u00f2 Riina baci\u00f2 il sette volte premier. Afferm\u00f2 in una testimonianza agli inquirenti di Palermo:\nIn accordo con le testimonianze di Di Maggio, nel settembre del 1987 avvenne un incontro nella casa di Palermo di Ignazio Salvo, accusato ufficialmente di avere contatti con Cosa nostra. Sempre Di Maggio disse:\nAndreotti sment\u00ec le accuse a suo carico, definendo Di Maggio un bugiardo. Indro Montanelli dubit\u00f2 delle rivelazioni dicendo che:\nI giudici della corte di appello rigettarono le testimonianze di Di Maggio sul bacio scambiato tra Riina e Andreotti.\nVendetta.\nDi Maggio, durante il programma di protezione dei testimoni, torn\u00f2 nella sua citt\u00e0 natale tra il 1995 e il 1997, e cominci\u00f2 la sua vendetta contro gli uomini del suo rivale Giovanni Brusca, arrestato nel 1996, nel territorio di San Giuseppe Jato, Altofonte e San Cipirello, in cooperazione con altri pentiti, come Santino Di Matteo e Gioacchino La Barbera. Nonostante il loro pentimento, ricominciarono la loro attivit\u00e0 criminale dovuta alle atroci vendette portate avanti dai Brusca, nei confronti dei loro familiari.\nIl 14 ottobre del 1997 Di Maggio fu arrestato nuovamente. Di Maggio dichiar\u00f2 di avere incoraggiato la ricerca e la cattura di Giovanni Brusca, e l'affare cre\u00f2 uno scandalo in Italia e danneggi\u00f2 il programma di aiuto testimoni e il processo contro Andreotti. Di Maggio ricevette un bonus per il programma di protezione di 300.000 dollari. Nel 2001 torna in carcere e nell'aprile del 2002 ricevette l'ergastolo per gli omicidi commessi durante il suo periodo di programma di protezione testimoni."}
{"id": "1906660", "revid": "110157", "url": "https://it.wikipedia.org/wiki?curid=1906660", "title": "Meistriliiga 2005", "text": "La Meistriliiga 2005 fu la 15\u00aa edizione della massima serie del campionato di calcio estone conclusa con la vittoria del TVMK Tallinn, al suo primo titolo.\nCapocannoniere del torneo fu Tarmo Neemelo (TVMK Tallinn), con 41 reti.\nFormula.\nLe dieci squadre si incontrarono in due gironi di andata e due di ritorno, per un totale di 36 incontri per squadra; erano previsti tre punti per la vittoria, 1 per il pareggio e 0 per la sconfitta.\nL'ultima in classifica retrocedeva direttamente in Esiliiga, mentre la penultima disputava i play/off (andata e ritorno) contro la seconda di Esiliiga 2005 utilmente classificata."}
{"id": "1906663", "revid": "767487", "url": "https://it.wikipedia.org/wiki?curid=1906663", "title": "Meistriliiga 2004", "text": "La Meistriliiga 2004 fu la 14\u00aa edizione della massima serie del campionato di calcio estone conclusa con la vittoria del Levadia Tallinn, al suo terzo titolo.\nCapocannoniere del torneo fu Vjat\u0161eslav Zahovaiko (), con 28 reti.\nSquadre partecipanti.\nIl Levadia Maardu ha ceduto il proprio titolo sportivo al Levadia Tallinn, mentre l'omonima squadra della scorsa stagione \u00e8 diventata la squadra riserve (Levadia Tallinn 2) e pertanto \u00e8 stata retrocessa in Esiliiga."}
{"id": "1906664", "revid": "110157", "url": "https://it.wikipedia.org/wiki?curid=1906664", "title": "Museo Michelangelo Antonioni", "text": "Il Museo Michelangelo Antonioni era un museo cinematografico dedicato al regista ferrarese Michelangelo Antonioni.\nStoria.\nFu aperto nel 1995 a Ferrara in occasione dell'Oscar alla carriera che gli venne attribuito e per festeggiare il primo centenario dalla nascita del cinema.\nIl museo avrebbe dovuto contenere alcuni documenti e materiali preziosi appartenuti al regista ma a causa degli scontenti manifestati da parte del pubblico sia per i contenuti espositivi del \"museo\" (che raccoglieva principalmente disegni, schizzi e libri e poco materiale cinematografico) e sia per le condizioni precarie dell'edificio adibito alle esposizioni, il Comune di Ferrara decise di chiudere definitivamente il museo nel 2006.\nDopo la morte del regista nel 2007 sono nate varie polemiche, principalmente sui giornali, fra il sindaco di allora Gaetano Sateriale e diversi giornalisti e critici cinematografici riguardanti il futuro del museo. Questo, a causa delle condizioni in cui versava nel momento della chiusura, non \u00e8 ancora stato riaperto ma si sente la necessit\u00e0 di uno spazio, a Ferrara, nel quale raccogliere la memoria delle vicende cinematografiche che hanno coinvolto la citt\u00e0 e, fra queste, ricordare anche il lavoro di Antonioni."}
{"id": "1906665", "revid": "1784425", "url": "https://it.wikipedia.org/wiki?curid=1906665", "title": "Michail F\u00ebdorovi\u010d Vladimirskij", "text": "Biografia.\nPrese parte alla Rivoluzione d'ottobre fra le file bolsceviche e, nel 1919, dopo la morte di Jakov Sverdlov, presidente del Comitato Esecutivo Centrale dei Soviet (capo di Stato della RSSF Russa), egli fu scelto dal Partito Comunista Russo (bolscevico) per sostituirlo temporaneamente. Il ruolo pass\u00f2 successivamente a Michail Kalinin.\nVladimirskij fu anche vicepresidente del Gosplan dell'URSS dal 1926 al 1927, e commissario del popolo (ministro) per la Sanit\u00e0 Pubblica della RSSF Russa dal 1930 al 1934. In quegli anni turbolenti, fu un sostenitore della linea di Stalin contro i \"deviazionismi\" di Lev Trockij e Nikolaj Bucharin."}
{"id": "1906669", "revid": "110157", "url": "https://it.wikipedia.org/wiki?curid=1906669", "title": "Ponte in pietra di Adana", "text": "Il grande Ponte in pietra di Adana ( Ta\u015fk\u00f6pr\u00fc) scavalca il fiume Seyhan ad Adana, in Turchia.\nFu costruito durante il regno di Adriano nel II secolo.\nOggi restano solo 14 dei 21 archi originali. \nSituato in una zona a rischio per i terremoti, il ponte \u00e8 stato riparato molte volte nel corso dei secoli: in particolare all'epoca di Giustiniano, ma anche nel 742 durante il regno del Califfo Omayyade al-Walid II, dal quale prese il nome di Jisr al-Walid e nell'840 sotto il califfo al-Mu'tasim.\nIl ponte \u00e8 stato un elemento vitale dei collegamenti commerciali delle antiche Anatolia e Persia.\nTa\u015fk\u00f6pr\u00fc \u00e8 uno dei simboli di Adana, ed \u00e8 usato ancora oggi."}
{"id": "1906670", "revid": "74973", "url": "https://it.wikipedia.org/wiki?curid=1906670", "title": "Fuoco di sant'Antonio", "text": ""}
{"id": "1906673", "revid": "33689", "url": "https://it.wikipedia.org/wiki?curid=1906673", "title": "Ultimatum alla Terra (film 2008)", "text": "Ultimatum alla Terra (\"The Day the Earth Stood Still\") \u00e8 un film del 2008 diretto da Scott Derrickson, remake dell'omonimo film di fantascienza del 1951. Il protagonista \u00e8 Keanu Reeves, che veste i panni dell'alieno Klaatu.\nIl film \u00e8 uscito in contemporanea mondiale il 12 dicembre 2008.\nTrama.\nNel 1928, un esploratore sul Karakorum trova una strana sfera luminosa e la tocca, perdendo i sensi. La sfera, ottenute informazioni sul DNA umano, vola via e sparisce, lasciando interdetto l'esploratore.\nNel 2008, un sistema di guardia spaziale individua un oggetto in rapido avvicinamento alla Terra. Inizialmente si pensa sia un asteroide, la cui traiettoria lo porterebbe a impattare su New York. Si riunisce d'urgenza una squadra di crisi, della quale viene chiamata a far parte la scienziata Helen Benson. L'oggetto \u00e8 in realt\u00e0 un'astronave, che atterra in Central Park. Ne esce un alieno. Per la tensione, a qualcuno parte un colpo di arma da fuoco e l'essere viene ferito. Subito dopo esce dalla navicella un altro alieno, che appare essere un robot gigantesco, molto pi\u00f9 spaventoso, che, ridotte all'impotenza tutte le armi l\u00ec vicine, sembra disattivarsi.\nHelen trasporta l'alieno ferito in un centro di studio, dove questo si trasforma e poco per volta assume le sembianze dell'esploratore, il cui DNA era stato prelevato otto decenni prima: gli alieni hanno la tecnologia per assumere fattezze umane per adattarsi al pianeta e interagire indisturbati in mezzo agli uomini. L'alieno, che dice di chiamarsi Klaatu, vorrebbe parlare all'ONU, ma tale possibilit\u00e0 gli viene negata dai militari presenti nel centro, i quali, al contrario, cercano di estorcergli con l'ipnosi delle informazioni riguardo ad un eventuale progetto di invasione della Terra da parte di qualche esercito alieno: Klaatu riesce a liberarsi dagli strumenti dell'ipnosi e inizia ad ipnotizzare il militare che gli faceva le domande, ottenendo le informazioni per fuggire dal centro. I militari, per\u00f2, mobilitano tutti i mezzi per cercarlo.\nHelen e il suo figlio adottivo Jacob aiutano Klaatu a sfuggire alle grinfie dei militari e scoprono un po' alla volta la sua reale intenzione. L'alieno, infatti, \u00e8 arrivato sulla Terra come rappresentante di una confederazione di civilt\u00e0, che ha il compito di preservare e difendere i rari pianeti in grado di ospitare la vita, come la Terra. La razza umana viene accusata di star uccidendo il pianeta e verr\u00e0 quindi sterminata. Di conseguenza l'umanit\u00e0 deve fare i conti con l'estinzione senza possibilit\u00e0 di redenzione.\nNella fuga Helen e Jacob portano Klaatu in un McDonald's dove ad attenderlo c'\u00e8 un cinese anziano accompagnato dal nipote. Si scopre che egli \u00e8 un alieno come Klaatu mandato sulla Terra pi\u00f9 di 70 anni prima come infiltrato per studiare da vicino il comportamento umano. Nella conversazione con Klaatu spiega che stando sempre vicino agli umani si \u00e8 reso conto che sono una razza distruttiva che non sembra essere capace di cambiare; Klaatu ora ha deciso di dare il via al procedimento per sterminare la razza umana per salvaguardare il pianeta. A sorpresa per\u00f2 il suo amico si rifiuta di andare via dalla Terra, pur essendo consapevole che ci\u00f2 gli costerebbe la vita, dicendo che ormai la Terra \u00e8 diventata casa sua e che comunque, c'\u00e8 anche un aspetto positivo negli esseri umani e che non sono tutti cattivi e incapaci di cambiare.\nSfere luminose di tutte le dimensioni arrivano sulla Terra a salvare esemplari di tutte le specie, prima dello sterminio dell'umanit\u00e0. Tale sterminio ha inizio quando il robot alieno, ribattezzato \"Generatore Organico Robo-Tecnologico\" (GORT), si libera dal luogo in cui era stato rinchiuso per essere analizzato: si trasforma quindi in uno sciame di piccoli insetti, che corrisponde all'arma definitiva per l'eliminazione della razza umana e delle sue creazioni. Comincia infatti a spostarsi, divorando tutto ci\u00f2 che incontra, comprese le armi con cui si cerca di fermarlo, aumentando di dimensioni apparendo inarrestabile.\nNel frattempo Helen, Jacob e Klaatu sono fuggiti in macchina nei boschi e Klaatu rivela ad Helen che \u00e8 iniziato lo sterminio degli umani e che non ha intenzione di fermarlo per il motivo detto sopra: Jacob, origliando il discorso da dentro la macchina, teme che Klaatu sia un nemico e un impostore, soprattutto quando, all'arrivo di un poliziotto che vuole arrestarlo, l'alieno lo atterra mortalmente facendo muovere in retromarcia la macchina di Helen anche se poi lo riporta in vita trasformando, con i suoi poteri alieni, la morte in sonno. Helen quindi si trova a dover convincere Klaatu che la razza umana pu\u00f2 cambiare e lo porta dal prof. Barnhardt, scienziato e vincitore del premio Nobel; lo scienziato spiega a Klaatu che quando ci si trova a un passo dal baratro \u00e8 l\u00ec che si ha la volont\u00e0 di cambiare. La conversazione viene per\u00f2 interrotta dall'arrivo dei militari, chiamati da Jacob che crede di avere avuto la conferma che Klaatu \u00e8 un nemico dopo aver scoperto da un servizio in TV che \u00e8 ricercato come alieno che complotta contro la razza umana. Helen viene catturata, mentre Jacob e Klaatu scappano nei boschi. Jacob nella fuga inciampa rischiando di cadere in un canale e affogare ma viene tratto in salvo da Klaatu. Jacob capisce di avere giudicato male Klaatu e si scusa con lui per avere chiamato i militari.\nIntanto Helen implora e ottiene dai militari di tornare, insieme ad un solo militare che si offre volontario, alla ricerca di Klaatu per convincerlo a fermare tutto; Jacob e Klaatu le telefonano e si danno appuntamento con lei al cimitero dove \u00e8 sepolto suo padre (morto l'anno prima in guerra) perch\u00e9 vorrebbe che Klaatu lo riportasse in vita come aveva fatto con il poliziotto. Giunti sul posto Jacob implora Klaatu di esaudire il suo desiderio, ma questi gli dice con dispiacere che non pu\u00f2 farlo.\nAssistendo alla tristezza di Jacob e all'attacco dello sciame alieno che nel frattempo \u00e8 sopraggiunto, Klaatu si convince che c'\u00e8 dell'altro nell'umanit\u00e0 come gli aveva detto il compagno cinese e capisce che l'umanit\u00e0 ha la capacit\u00e0 di riscattarsi: decide di ritornare con Jacob nonch\u00e9 Helen e il suo collega arrivati nel frattempo, alla sfera di Central Park per fermare lo sciame alieno. Qui giunto, quasi senza colpo ferire perch\u00e9 anche i militari si sono ormai arresi, riesce a bloccare lo sciame salvando appena in tempo Jacob ed Helen, ma non il suo collega. Klaatu entra nella sfera e vola via dalla Terra insieme ad essa. Come ultimo effetto, su tutta la Terra viene provocato un black-out e tutta la razza umana piomba nel silenzio e nella riflessione.\nProduzione.\nScott Derrickson, gi\u00e0 regista di \"The Exorcism of Emily Rose\", \u00e8 un profondo ammiratore dell'originale di Robert Wise, che ha potuto conoscere quando era uno studente. L'intenzione del regista \u00e8 quella di rendere omaggio al classico del 1951 trasportandolo ai giorni nostri.\nLe riprese del film sono iniziate ai Vancouver Film Studios il 12 dicembre 2007 e terminate il 19 marzo 2008. Gli effetti visivi sono curati dalla Weta Digital."}
{"id": "1906676", "revid": "729019", "url": "https://it.wikipedia.org/wiki?curid=1906676", "title": "Stazione di Venezia Mestre Porta Ovest", "text": "La stazione di Venezia Mestre Porta Ovest \u00e8 una stazione ferroviaria di superficie, posta sulla linea Adria-Mestre. Si trova nei pressi di Oriago di Mira, a poca distanza dall'omologo casello autostradale di Mira-Oriago.\nStoria.\nLa fermata di Venezia Mestre Porta Ovest venne attivata il 25 febbraio 2008, nell'ambito dei lavori di potenziamento infrastrutturale propedeutici all'istituzione del Sistema Ferroviario Metropolitano Regionale e venne trasformata in stazione il 5 novembre 2012.\nAttualmente vive in una situazione di degrado dovuto all'inutilizzo della stazione.\nStrutture e impianti.\nLa stazione \u00e8 dotata di 2 binari e sottopassaggio pedonale accessibile ai portatori di handicap.\n\u00c8 stata costruita con tutti i criteri relativi al servizio metropolitano: parcheggio di scambio, pensilina caratteristica, accessibilit\u00e0 per i portatori di handicap, marciapiedi alti 55 centimetri sul piano del ferro.\nIn vista del progetto SFMR \u00e8 stata elettrificata la linea ferroviaria limitatamente al tratto Mestre-Mira Buse.\nMovimento.\nI materiali rotabili che effettuano servizio presso la fermata sono i medesimi della flotta di Sistemi Territoriali: automotrici Fiat serie ALn 663/668, rimorchiate semipilota Fiat Ln 663 ed automotrici Stadler GTW ATR 110/120.\nServizi.\nLa stazione dispone dei seguenti servizi:\nIl parcheggio \u00e8 utilizzato anche come interscambio intermodale per i bus Gran turismo che sfruttano il collegamento ferroviario con Venezia Santa Lucia."}
{"id": "1906677", "revid": "288268", "url": "https://it.wikipedia.org/wiki?curid=1906677", "title": "Venezia Mestre Porta Ovest", "text": ""}
{"id": "1906681", "revid": "293377", "url": "https://it.wikipedia.org/wiki?curid=1906681", "title": "Tony Hateley", "text": "Biografia.\n\u00c8 il padre di Mark Hateley e nonno di Tom Hateley (figlio di Mark).\nCarriera.\nNel 1974 viene ingaggiato dalla franchigia della North American Soccer League dei . Nella stagione 1974 vinse con i bostoniani la Northern Division. Con i \"Minutemen\" la corsa al titolo nordamericano fu interrotta alle semifinali, perse contro i futuri campioni dei ."}
{"id": "1906683", "revid": "2014155", "url": "https://it.wikipedia.org/wiki?curid=1906683", "title": "Dorotea Maria di W\u00fcrttemberg", "text": "Biografia.\nCome le sorelle, anche Dorotea Maria fu destinata dal padre a sposare un principe tedesco. Venne scelto per lei Ottone Enrico del Palatinato-Sulzbach, principe Elettore del Palatinato-Sulzbach dal 1569 al 1604, che spos\u00f2 a Stoccarda il 25 novembre 1582. Il matrimonio segn\u00f2 il legame tra il W\u00fcrttemberg e i Wittelsbach del Palatinato-Neuburg.\nDiede alla luce tredici figli:\nQuasi tutti i figli per\u00f2 morirono nella prima infanzia e trovarono sepoltura a Lauingen. Riuscirono a raggiungere l'et\u00e0 adulta solo Sabina, andata sposa a Giovanni Giorgio di Wartenberg, e Susanna, andata sposa a Giorgio Giovanni II di Veldenz.\nSuo marito, che aveva nel 1569 diviso l'eredit\u00e0 del padre tra i fratelli maschi, mor\u00ec il 29 agosto 1604 senza quindi alcun figlio maschio destinato a succedergli e si appropri\u00f2 dei suoi domini il fratello Filippo Luigi del Palatinato-Neuburg."}
{"id": "1906685", "revid": "465169", "url": "https://it.wikipedia.org/wiki?curid=1906685", "title": "R-Esistenza", "text": "R-esistenza \u00e8 il secondo album del rapper torinese Principe, uscito nel 2008 per La Suite Records."}
{"id": "1906696", "revid": "101768", "url": "https://it.wikipedia.org/wiki?curid=1906696", "title": "Piatto china", "text": ""}
{"id": "1906698", "revid": "57342", "url": "https://it.wikipedia.org/wiki?curid=1906698", "title": "Segni diacritici dell'alfabeto arabo", "text": "Il termine \u1e25arak\u0101t ( , ossia \"movimenti\") in arabo sta a indicare l'uso dei segni diacritici sopra e sotto le consonanti utilizzati per assicurare una corretta vocalizzazione delle parole, che altrimenti potrebbero risultare di dubbia interpretazione.\nFu introdotto da al-Hajjaj ibn Yusuf per assicurare la corretta lettura del Corano."}
{"id": "1906700", "revid": "17948480", "url": "https://it.wikipedia.org/wiki?curid=1906700", "title": "Amsterdam Schiphol Airport", "text": ""}
{"id": "1906701", "revid": "339392", "url": "https://it.wikipedia.org/wiki?curid=1906701", "title": "Charles de Gaulle International Airport", "text": ""}
{"id": "1906704", "revid": "638792", "url": "https://it.wikipedia.org/wiki?curid=1906704", "title": "Protocultura", "text": "Nell'antropologia fisica, \"protocultura\" \u00e8 il passaggio del comportamento da una generazione all'altra tra i primati non umani. Queste culture sono assai rudimentali, e non mostrano una cultura tecnologica complessa.\nAd esempio, l'uso di utensili viene appreso tra le generazioni nel caso dei gruppi di scimpanz\u00e9. Un gruppo di scimpanz\u00e9 pu\u00f2 esibire un comportamento appreso da un altro gruppo, come ad esempio l'utilizzo di svariati strumenti. Si sono osservati alcuni gruppi di scimpanz\u00e9 consumare aspilia, probabilmente per scopi medicinali, perch\u00e9 si \u00e8 osservato che eliminano i parassiti intestinali, ed \u00e8 altrimenti di gusto sgradevole. "}
{"id": "1906706", "revid": "196390", "url": "https://it.wikipedia.org/wiki?curid=1906706", "title": "\u1e24araka", "text": ""}
{"id": "1906707", "revid": "1314312", "url": "https://it.wikipedia.org/wiki?curid=1906707", "title": "Karl Hess", "text": "Primi anni.\nNato a Washington D.C., si trasfer\u00ec fin da bambino nelle Filippine con i genitori, per poi tornare nella citt\u00e0 natale solo con la madre, in seguito al divorzio tra i genitori. Ella rifiuti\u00f2 gli alimenti e trov\u00f2 un lavoro come operatrice telefonica, permettendo a Karl una vita non certo agiata.\nKarl fin da giovane ritenne l'educazione pubblica un male, e poche volte frequent\u00f2 le lezioni. Termin\u00f2 ufficialmente la sua carriera scolastica a 15 anni, quando inizi\u00f2 a lavorare alla \"Mutual Broadcasting System\", un'emittente radiofonica statunitense.\nAll'et\u00e0 di 18 anni, divenne anche assistente al \"Washington Daily News\". Divenne successivamente editore per Newsweek e \"The Fisherman\". Durante la sua occupazione al \"Champion Papers\" ebbe l'occasione di conoscere diversi esponenti del conservatorismo americano di allora, tra i quali il repubblicano Barry Goldwater (all'epoca soprannominato \"Mr. Conservative\" per le sue posizioni ultra conservatrici), candidato alla presidenza nazionale nel 1964, di cui cur\u00f2 personalmente la stesura dei discorsi elettorali.\nNel 1942 fu arruolato nell'United States Army, ma venne rimandato a casa quando si scopr\u00ec che era malato di malaria.\nNel suo libro \"Dear America\", Hess si \u00e8 descritto convinto ateista, sottolineando come non credesse che ci fosse nulla dopo la morte e di come smise di frequentare le chiese."}
{"id": "1906710", "revid": "124203840", "url": "https://it.wikipedia.org/wiki?curid=1906710", "title": "Nazionale di hockey su prato femminile dell'Italia", "text": "La nazionale di hockey su prato femminile dell'Italia \u00e8 la squadra femminile di hockey su prato rappresentativa dell'Italia ed \u00e8 posta sotto la giurisdizione della Federazione Italiana Hockey."}
{"id": "1906714", "revid": "196390", "url": "https://it.wikipedia.org/wiki?curid=1906714", "title": "Harakah", "text": ""}
{"id": "1906725", "revid": "486946", "url": "https://it.wikipedia.org/wiki?curid=1906725", "title": "Leonardo da Vinci International Airport", "text": ""}
{"id": "1906741", "revid": "767487", "url": "https://it.wikipedia.org/wiki?curid=1906741", "title": "Nazionale di hockey su prato degli Stati Uniti d'America", "text": "La nazionale di hockey su prato maschile degli Stati Uniti \u00e8 la squadra di hockey su prato rappresentativa degli Stati Uniti d'America ed \u00e8 posta sotto la giurisdizione della US Field Hockey Association."}
{"id": "1906743", "revid": "1372005", "url": "https://it.wikipedia.org/wiki?curid=1906743", "title": "Tilla Durieux", "text": "Biografia.\nNata con il nome di battesimo di Odilie Godefroy, era figlia di un professore universitario e di una pianista di origini ungheresi. Dopo aver studiato recitazione nella sua citt\u00e0 natale, debutt\u00f2 all\"'Olm\u00fctz M\u00e1hren\" ad Olomouc nel 1902. Prese il nome d'arte di Tilla Durieux in onore della nonna paterna di origini francesi, a dispetto dei suoi genitori che erano fermamente contrari alla sua carriera artistica. In seguito ebbe diversi ingaggi sia a Breslavia che a Stoccarda per giungere infine a Berlino nel 1902 dove recit\u00f2 dietro la regia di grandi figure del teatro contemporaneo tedesco come Max Reinhardt ed Erwin Piscator.\nL'anno successivo l'attrice spos\u00f2 il pittore, appartenente alla corrente della \"Berlin Secession\", Eugene Spiro, ma la loro unione dur\u00f2 solo due anni. Dopo il divorzio segu\u00ec un secondo matrimonio nel 1910 con il celebre mercante d'arte ed editore Paul Cassirer, il quale, innamoratissimo della donna, si suicid\u00f2 in tribunale prima della sentenza di divorzio sparandosi a bruciapelo nel 1926.\nNel 1914 fece il suo debutto nel cinema muto con la pellicola di Stellan Rye \"Der Flug in die Sonne\", a cui segu\u00ec \"Nahira\" di Max Mack del 1915. A partire dagli anni venti la sua carriera cinematografica diventa pi\u00f9 sporadica in favore del teatro, girando pellicole come \"Die Verschleierte\" di Reinhard Bruck.\nCon l'avvento del nazismo nel 1933 la carriera della Durieux sub\u00ec un duro colpo, l'attrice, infatti, era all'epoca sposata con il suo terzo marito, Ludwig Katzenellenbogen, un industriale di origini ebraiche e regista teatrale, che per fuggire dalle persecuzioni antisemitiche del partito nazista fu costretto a riparare in Svizzera con sua moglie, per poi trasferirsi successivamente in Jugoslavia nel 1937, nella citt\u00e0 di Zagabria.\nNel 1941, nel tentativo di fuggire dal loro nuovo luogo d'esilio, anch'esso occupato dall'esercito tedesco, il marito dell'attrice venne arrestato e deportato nel campo di concentramento di Oranienburg dove mor\u00ec nel 1944. Rimasta da sola, la Durieux entr\u00f2 in contatto con la resistenza iugoslava con la quale collaborer\u00e0 fino alla fine della guerra.\nDurante il suo periodo di esilio forzato nella citt\u00e0 jugoslava, la Durieux recit\u00f2 occasionalmente in diversi teatri europei, e si dedic\u00f2 alla stesura delle sue memorie che vennero poi pubblicate dopo il suo rientro in Germania nel 1952 con il titolo \"Eine T\u00fcr steht offen\" (\"Una porta \u00e8 aperta\"). Nel foyer del Teatro Nazionale di Zagabria (\"Hrvatsko narodno kazali\u0161te\"), la Durieux conobbe il celebre collezionista d'arte Zlata Lubienski, con il quale strinse una grande amicizia.\nTra il 1945 ed il 1951 lavor\u00f2 come aiuto regista nel teatro delle marionette di Zagabria.\nDopo la seconda guerra mondiale fece ritorno nel 1952 in Germania dove recit\u00f2 nei teatri di Berlino, Amburgo e M\u00fcnster. In questo stesso periodo intensific\u00f2 la sua carriera di attrice cinematografica e radiofonica che dur\u00f2 fino alla sua morte e per i quali ricevette numerosi premi ed onorificenze tra le quali l'Ordine al Merito di Germania nel 1960.\nAlla sua morte nel 1971 a Berlino venne sepolta insieme a Paul Cassirer nel cimitero di \"Friedhof Heerstrasse\"."}
{"id": "1906747", "revid": "1226", "url": "https://it.wikipedia.org/wiki?curid=1906747", "title": "Proto-cultura", "text": ""}
{"id": "1906748", "revid": "1543377", "url": "https://it.wikipedia.org/wiki?curid=1906748", "title": "Roccia zebrata", "text": "La zebra rock, traducibile in italiano come \"roccia zebrata\", \u00e8 un litotipo caratteristico della \"formazione di Ranford\" nell'Australia occidentale (distretto di Kununurra, Kimberley), scoperto nel 1924.\nCaratteristiche ed origine.\nSi caratterizza per una tessitura molto fine, uniforme, con bande chiare che si alternano a bande di colore ocraceo. Il minerale prevalente \u00e8 dato dalla caolinite, con arricchimenti in ematite in corrispondenza delle bande colorate pi\u00f9 scure.\nIl periodo di formazione risale al proterozoico superiore o al precambriano, databile a circa 600 milioni di anni.\nAttualmente questa roccia si rinviene in formazioni con aspetto di lenti allungate con uno spessore massimo di circa 60 centimetri per una lunghezza variabile da pochi metri fino a chilometri.\nLe bande sono solitamente ad andamento parallelo o sub-parallelo al piano di giacitura ma occasionalmente si rinvengono frammentate in barrette, bolle o corte bande quasi perpendicolari alla disposizione principale.\nIndagini sulla formazione delle bande.\nLa modalit\u00e0 di formazione di queste bande non \u00e8 del tutto chiara, ma sicuramente hanno giocato un ruolo fenomeni di diffusione.\nIl modello di Liesegang inizialmente proposto per spiegare formazione di tali strutture \u00e8 risultato incompatibile con altre caratteristiche tipiche di queste rocce.\nPer esempio, le bande di tipo Liesegang seguono una spaziatura geometrica mentre le rocce zebrate possiedono una spaziatura regolare.\nLe indagini compiute sulla roccia mostrano che le particelle di ematite e caolinite hanno un'orientazione preferenziale comune.\nQueste caratteristiche possono essere spiegate come un effetto residuale di una fase a cristalli liquidi di dimensioni centimetriche che si \u00e8 verificata nel corso del precambriano. \nL'ordine nematico \u00e8 fondamentalmente correlato alla caolinite ed il suo ammontare varia in relazione alla consistenza delle bande: esso \u00e8 maggiore nelle zone bianche, principalmente composte da placchette di quarzo e caolinite e minore nelle zone rosso-brune, composte invece in prevalenza da particelle di quarzo ed ematite uniformemente distribuite sulla loro superficie.\nLe piccole dimensioni delle particelle di ematite ed il loro orientamento preferenziale suggeriscono una loro formazione per crescita epitassiale su caolinite.\nLe loro propriet\u00e0, come il debole ferromagnetismo delle particelle di ematite e la loro associazione nematica con le placchette di caolinite, richiamano quelle dei composti ferronematici sintetici.\nSi tratta della prima osservazione di fenomeni ferronematici e transizioni di Freederickzs in una formazione geologica."}
{"id": "1906749", "revid": "2018934", "url": "https://it.wikipedia.org/wiki?curid=1906749", "title": "Tony McCarroll", "text": " Ha fatto parte della band inglese Oasis, di cui \u00e8 stato tra i fondatori.\nBiografia.\nNato a Levenshulme, nell'area urbana di Manchester, Tony McCarroll entr\u00f2 nella sua prima band, i Rain, nel 1989. Inizialmente la band era composta da lui alla batteria, Paul Arthurs alla chitarra, Paul McGuigan al basso e Chris Hutton alla voce. Quando quest'ultimo lasci\u00f2 la band l'anno dopo, Paul McGuigan decise di sostituirlo con il suo compagno di scuola Liam Gallagher, e il gruppo cambi\u00f2 nome in Oasis. Nel 1991 entr\u00f2 nella band anche Noel, fratello maggiore di Liam.\nNel 1995 viene allontanato dalla band, e al suo posto subentra Alan White. In un comunicato Noel spiegher\u00e0 di non aver allontanato Tony per motivi personali, ma di averlo fatto per motivi tecnici. Nel 1999 Tony ha vinto una causa contro gli Oasis, venendo ricompensato per gli album nei quali non aveva suonato dopo essere stato cacciato dal gruppo, intascando cos\u00ec sterline. Attualmente \u00e8 proprietario insieme a un amico di una sala prove a Manchester, chiamata \"Potential House\", dove offre tariffe speciali alle band locali. Inoltre con i fratelli Ged e Hadi ha formato un gruppo, i \"Raika\". Il 4 ottobre 2010 \u00e8 uscito il suo primo libro, \"Oasis The Truth - My Life as Oasis's drummer\", un'autobiografia edita dalla John Blake Publishing, in cui McCarroll ricorda gli anni passati con la band."}
{"id": "1906751", "revid": "1124164", "url": "https://it.wikipedia.org/wiki?curid=1906751", "title": "Girolamo Forabosco", "text": "Pittore del periodo barocco attivo fra Padova e Venezia, dove risulta presenta fra il 1636 e il 1644. \nFu allievo di Alessandro Varotari (il Padovanino), e venne influenzato da Bernardo Strozzi e Caravaggio. \nGregorio Lazzarini fu un suo allievo.\nMusei in cui \u00e8 esposto.\nLe sue opere sono esposte in molti musei:"}
{"id": "1906753", "revid": "125449906", "url": "https://it.wikipedia.org/wiki?curid=1906753", "title": "Scott Derrickson", "text": "Biografia.\nNato e cresciuto a Denver, Colorado, ha studiato presso la Biola University, in California, dove ha intrapreso studi di teologia, comunicazione e cinema, in seguito ottiene un master presso il programma di cinema della USC School of Cinematic Arts.\nDopo il cortometraggio del 1995 \"Love in the Ruins\", debutta alla regia nel 2000 con l'horror \"\", nello stesso anno \u00e8 sceneggiatore di un altro horror, \"Urban Legend Final Cut\". Nel 2004 collabora con Wim Wenders, scrivendo lo script del film \"La terra dell'abbondanza\".\nNel 2004 fu avvicinato per la regia di una trasposizione cinematografica del poema \"Paradiso perduto\" di John Milton, su produzione Warner Bros. e Legendary Pictures.\nNel 2005 torna dietro la macchina da presa per dirigere il controverso \"The Exorcism of Emily Rose\", basato sulla storia vera di Anneliese Michel, donna tedesca che si riteneva fosse posseduta da pi\u00f9 demoni e di conseguenza si \u00e8 sottoposta ad un esorcismo. Il film \u00e8 stato presentato alla 62\u00aa Mostra internazionale d'arte cinematografica di Venezia.\nNel 2008 realizza \"Ultimatum alla Terra\", remake dell'omonimo classico di fantascienza, diretto da Robert Wise nel 1951. La pellicola viene stroncata dalla critica e riceve una nomination ai Razzie Awards 2008 (peggior prequel, remake, rip-off o sequel). Nel 2009 viene scelto dalla Warner Bros. e dalla GK Films per dirigere un film basato sui primi due romanzi dei \"Canti di Hyperion\" (ovvero \"Hyperion\" e \"La caduta di Hyperion)\" dello scrittore Dan Simmons, film a cui ha rinunciato dopo lo stop della produzione.\nNel 2012 esce \"Sinister\", film horror con Ethan Hawke. Il film \u00e8 un successo: a fronte di un budget di 3 milioni di dollari, \u00e8 riuscito ad incassare in tutto il mondo 77 milioni di dollari, tanto da spingere la Blumhouse Pictures a mettere in cantiere un sequel, che vede coinvolto Derrickson solo come produttore e sceneggiatore. Nell'ottobre 2012 Jason Blum, produttore di \"Sinister\", annuncia di essere al lavoro con Derrickson sull'adattamento del racconto \"Il metodo di respirazione\", contenuto nella raccolta \"Stagioni diverse\" di Stephen King. Poco dopo firma un accordo con la CBS Films per scrivere e dirigere l'adattamento del celebre videogioco \"\", progetto abbandonato in favore di \"Doctor Strange\", prodotto dai Marvel Studios. Nel 2014 Derrickson dirige \"Liberaci dal male\". La pellicola \u00e8 stata prodotta da Jerry Bruckheimer e vede Eric Bana nel ruolo del protagonista."}
{"id": "1906759", "revid": "2149966", "url": "https://it.wikipedia.org/wiki?curid=1906759", "title": "Bruno Gaburro", "text": "Biografia.\nFotografo, attore, assistente del documentarista bresciano Achille Rizzi, dirige a vent'anni il suo primo documentario: \"25 secondi\". Entra nel cinema come sceneggiatore e fotografo di scena. Nel 1968 debutta con il film drammatico \"Ecce Homo - I sopravvissuti\", anticipatore di un filone poi denominato postatomico. Fanno seguito \"Peccati in famiglia\" e \"Il letto in piazza\". Negli anni novanta dirige \"Abbronzatissimi\" e \"Abbronzatissimi 2 - Un anno dopo\". Gli ultimi lavori sono stati cinque fiction televisive. In carriera ha firmato diversi suoi lavori con gli pseudonimi Marco Sole, Alex Romano, Bob Singer, Joe Brenner e Alex Damiano.\nVita privata.\n\u00c8 padre dell'attrice Barbara Blanc, nata dalla sua unione con Erika Blanc."}
{"id": "1906760", "revid": "170423", "url": "https://it.wikipedia.org/wiki?curid=1906760", "title": "Nazionale di hockey su prato del Giappone", "text": "La nazionale di hockey su prato del Giappone \u00e8 la squadra di hockey su prato rappresentativa del Giappone."}
{"id": "1906763", "revid": "1305772", "url": "https://it.wikipedia.org/wiki?curid=1906763", "title": "Punta Gastaldi", "text": "La Punta Gastaldi \u00e8 una montagna delle Alpi Cozie alta 3.214\u00a0m (3.210\u00a0m secondo la cartografia francese IGN).\nSi trova sulla cresta nord del gruppo del Monviso, a poca distanza dalla linea di confine tra Italia e Francia; la vetta rimane completamente in territorio italiano.\nDalla Punta Gastaldi ha inizio la dorsale del Monviso, che si sviluppa interamente in territorio italiano.\nCaratteristiche.\nLa montagna \u00e8 facilmente riconoscibile da lontano per la sua tipica forma tondeggiante, che risalta a nord del Visolotto.\nSul lato orientale, la montagna ha una forma generale a cupola, che le d\u00e0 il profilo tondeggiante. Questa cupola \u00e8 delimitata alla base da una serie di paretine subverticali. Il versante occidentale invece \u00e8 costituito da pareti rocciose subverticali, dall'andamento generale in pianta circa rettilineo.\nA Sud la montagna \u00e8 delimitata dalla profonda incisione del \"Passo Due Dita\"; tra la cresta principale della Punta Gastaldi ed il passo si eleva la \"Punta Due Dita\", che prende il nome dalla sua conformazione particolare. A Nord la montagna si abbassa con andamento tondeggiante fino alla poco evidente incisione del \"Passo Giacoletti\"; la cresta poi procede circa a livello verso la Punta Roma.\nLa Punta Gastaldi si trova all'incrocio di tre valli:\nIl confine di Stato con la Francia, che segue la cresta settentrionale del Monviso, si distacca da questa direzione in prossimit\u00e0 della Punta Gastaldi, per piegare decisamente verso Ovest e seguire invece la cresta che, dal sottostante Passo di Vallanta, raggiunge il Colle dell'Agnello. Come conseguenza, la vetta si trova interamente in territorio italiano.\nLa prima ascensione alla vetta si deve al Rev. William Auguste Coolidge ed alla guida Christian Almer figlio, che raggiunsero la vetta per la via normale il 16 agosto 1884. I due peraltro credettero di aver raggiunto il Viso di Vallanta.\nIn seguito la punta fu dedicata a Bartolomeo Gastaldi, geologo, appassionato di montagna e cofondatore con Quintino Sella del Club Alpino Italiano.\nDal punto di vista geologico, la montagna, come tutta la cresta Nord del gruppo del Viso, appartiene alla serie a facies piemontese del Trias-Giura (\"zona delle pietre verdi di Gastaldi\"): in particolare, \u00e8 costituita da rocce eruttive effusive (prasiniti, anfiboliti, eclogiti).\nAccesso alla vetta.\nVia normale.\nLa via normale alla Punta Gastaldi si sviluppa sulla cresta ovest-sud-ovest. Si tratta di una via con difficolt\u00e0 di II grado, variamente valutate comunque dai diversi autori. La difficolt\u00e0 complessiva della via \u00e8 anche valutata diversamente da diversi autori. La \"Guida dei monti d'Italia\" la valuta F+; il Parodi la valuta PD-; secondo gli alpinisti del Gruppo Alpinistico Villarfocchiardese (GAV), la difficolt\u00e0 generale \u00e8 PD. Si tratta comunque di una via con difficolt\u00e0 alpinistiche, che richiede adeguata attrezzatura (corda, moschettoni, imbrago, caschetto).\nLa via viene raggiunta dal Passo di Vallanta, risalendo verso Est su massi e detriti fino alla base delle paretine che delimitano ad Ovest la cupola sommitale. Si risale un diedro aperto lungo una cinquantina di metri, a pendenza costante di circa 60 gradi e difficolt\u00e0 continua di II grado, fino alla sommit\u00e0 della cresta OSO, che si scavalca con un passo di II-II+; da l\u00ec si continua verso la vetta seguendo tracce di sentiero.\nIl Passo di Vallanta pu\u00f2 essere raggiunto da Castello (Pontechianale) attraverso il Vallone di Vallanta; da Chianale attraverso il \"Vallone di Soustra\" ed il Passo della Losetta; o dal Rifugio Viso in Francia. Punti di appoggio sono il suddetto Rifugio Viso e, in Italia, il Rifugio Vallanta.\nAltre vie.\n\u00c8 possibile accedere alla vetta seguendo le creste Est e Sud-Sud-Est. Questa via, percorsa per la prima volta da Pompeo Viglino e dalla guida Claudio Perotti il 3 settembre 1907, ha una difficolt\u00e0 complessiva valutata in AD. Si tratta di una via che si sviluppa parzialmente in un canale nevoso, per il quale sono necessari piccozza e ramponi.\nDalla Valle Po si risale fino alla base del canalone nevoso che scende dal Passo Due Dita; lo si risale fino a un prato inclinato sulla destra, che conduce alla base della cresta Est. Da qui si comincia l'arrampicata, guadagnando la sommit\u00e0 della cresta e risalendola, aggirando alcuni spuntoni, fino ad incontrare la cresta SSE, che si risale, aggirando anche qui i torrioni di maggiori dimensioni, fino a raggiungere la vetta.\nPer questo itinerario i punti d'appoggio sono i rifugi Sella e Giacoletti."}
{"id": "1906764", "revid": "289247", "url": "https://it.wikipedia.org/wiki?curid=1906764", "title": "Zebra rock", "text": ""}
{"id": "1906765", "revid": "729019", "url": "https://it.wikipedia.org/wiki?curid=1906765", "title": "Pemfigoide", "text": "Con il termine pemfigoide in campo medico, si intende un gruppo di malattie bollose autoimmuni.\nEpidemiologia.\nColpisce prevalentemente le donne in et\u00e0 avanzata (sopra la sesta decade). Per quanto riguarda poi le varie tipologie, quella gravidica \u00e8 rara, si manifesta 1 caso su 50.000 donne incinte.\nManifestazioni.\nComparsa di bolle a parete tesa, contenuto sieroso, con o senza alone eritematoso e pruriginose. Si possono riscontrare piccole emorragie, alopecia cicatriziale (nella forma cicatriziale).\nVarianti.\nQueste sono le varianti di pemfigoide note:\nTerapia.\nIl trattamento \u00e8 farmacologico e si basa sulla somministrazione di corticosteroidi sistemici come il prednisone e in alcuni casi di dapsone e tetracicline. La terapia sistemica pu\u00f2 essere da una terapia topica con corticosteroidi ad alta potenza come clobetasolo."}
{"id": "1906766", "revid": "170423", "url": "https://it.wikipedia.org/wiki?curid=1906766", "title": "Nazionale di hockey su prato della Malaysia", "text": "La nazionale di hockey su prato della Malaysia \u00e8 la squadra di hockey su prato rappresentativa della Malaysia ed \u00e8 posta sotto la giurisdizione della Malaysian Hockey Federation."}
{"id": "1906768", "revid": "1603714", "url": "https://it.wikipedia.org/wiki?curid=1906768", "title": "Fondazione Bevilacqua La Masa", "text": "La Istituzione Fondazione Bevilacqua La Masa (gi\u00e0 Fondazione Bevilacqua La Masae gi\u00e0 Opera Bevilacqua La Masa) \u00e8 un ente che promuove l'arte contemporanea a Venezia.\nStoria.\nLa Fondazione Bevilacqua La Masa, oggi Istituzione, nasce nel 1898 grazie alla duchessa Felicita Bevilacqua, vedova del generale Giuseppe La Masa, che lascia al Comune di Venezia lo storico palazzo Ca\u2019 Pesaro, con la disposizione di dedicare ai giovani artisti gli spazi dell\u2019edificio per laboratori di sperimentazione ed esposizioni.\"L\u2019ultimo piano per studi di giovani pittori studenti poveri, concessi gratuitamente o con tenuissime pigioni; il secondo piano nobile da appigionarsi onde ritrarre i mezzi per sopperire alle spese di manutenzione; il primo piano nobile e gli ammezzati dovranno servire in tutto od in parte, ad esposizione permanente d\u2019arti ed industrie veneziane a profitto specie di giovani artisti, ai quali \u00e8 spesso interdetto l\u2019ingresso nelle grandi mostre, per cui sconosciuti e sfiduciati non hanno mezzi da farsi avanti, e sono sovente costretti a cedere i loro lavori a rivenduglioli ed incettatori che sono i loro vampiri (vulgo Compagnia delle Indie).\"A partire dal 18 maggio 1902, il Comune di Venezia colloc\u00f2 al primo piano di Ca' Pesaro la Galleria internazionale d'arte moderna, gi\u00e0 esistente ma senza sede propria, e concesse gli studi del terzo piano a giovani artisti.\nDeterminante all'avvio dell'attivit\u00e0 fu la nomina di Nino Barbantini quale segretario della Bevilacqua ed insieme direttore della Galleria internazionale d'arte moderna.\nNel 1925 l'Esposizione permanente d'arti ed industrie veneziane fu trasferita al Lido di Venezia.\nNel 1936 il Comune di Venezia assegn\u00f2 i locali del piano terreno del palazzo reale in Piazza San Marco ed, in seguito, altri spazi al piano terreno di palazzo Giustinian in Piazza San Marco come sede stabile delle mostre.\nNegli anni ottanta assume la denominazione \"Fondazione Bevilacqua La Masa\".\nAttivit\u00e0.\nLa Fondazione Bevilacqua La Masa promuove e sostiene l\u2019attivit\u00e0 dei giovani artisti da pi\u00f9 di un secolo. Si tratta di una Istituzione pubblica del Comune di Venezia. Pensata e voluta per dare spazio alle ricerche artistiche giovanili, la Bevilacqua La Masa continua la sua missione dopo oltre un secolo di vita, integrando il suo ruolo di sede espositiva con il sostegno agli artisti esordienti, implementando la collezione con acquisti annuali. L'avveniristico interesse della Fondazione per la fotografia, il design e la grafica e arti applicate ne ha definito le linee programmatiche che mirano al raggiungimento di pi\u00f9 obiettivi: \nOrganizzazione di mostre di artisti viventi di fama internazionale, quali Thomas Ruff, Richard Hamilton, KimSooja, Philip Lorca di Corcia, Hiroshi Sugimoto, Axel Hutte, Peter Doig, Sebastiao Salgado, Lucy McKenzie, Enzo Fiore, Stephen Turner, Omar Galliani. Queste attivit\u00e0 sono volte ad offrire al territorio locale un\u2019importante occasione di informazione sui grandi autori contemporanei, in collaborazione con importanti gallerie italiane e con grandi centri espositivi internazionali, tra cui il Centre Pompidou di Parigi, la Whitechapel e il Camden Art Centre di Londra, il Beuymans Museum di Rotterdam.\nAttivit\u00e0 dedicate agli artisti del triveneto e ai giovani artisti, che fanno della BLM un\u2019Istituzione tradizionalmente aperta ai giovani e ora in linea con lo sviluppo universitario e formativo che la citt\u00e0 sta avendo in questi anni. Oltre alle mostre personali che ogni anno presentano al pubblico il lavoro di artisti locali, anche afferenti a forme d'arte meno rappresentate come l'illustrazione o la lavorazione del vetro, secondo le volont\u00e0 della fondatrice, alcune attivit\u00e0 in particolare sono volte a stimolare la creativit\u00e0 artistica locale: la Mostra Collettiva Annuale, giunta alla sua 103\u00aa edizione, con redazione di un catalogo, distribuzione di borse di studio con acquisto di opere dai giovani pi\u00f9 meritevoli e mostra annuale dei Borsisti.\nL'organizzazione di convegni e conferenze; la realizzazione di pubblicazioni e altri strumenti di informazione e divulgazione volto a promuovere il lavoro di giovani artisti di varia provenienza che hanno operato recentemente nell'area veneta; i cataloghi editi in occasione delle mostre; la costituzione di una biblioteca sull'arte odierna, dal 2014 parte del Servizio Bibliotecario Nazionale, che si affianca all'archivio storico della BLM aperto alla consultazione di studiosi e laureandi; l'organizzazione di seminari, workshop e incontri che coinvolgono artisti, critici e teorici di fama internazionale.\nIl programma studi d'artista, la cui origine risale alla nascita della stessa Istituzione, e tra i pi\u00f9 antichi d'Europa: ad oggi, la Bevilacqua La Masa e l'unica istituzione pubblica italiana ad assegnare,per un anno formativo, 15 atelier ad altrettanti artisti, attivi nei diversi ambiti delle arti visive (pittura, performance, videoarte, arte relazionale, installazioni, fotografia ecc). Gli atelier si trovano oggi nelle prestigiose sedi di Palazzo Carminati a San Stae e nel complesso dei Santi Cosma e Damiano nell'Isola della Giudecca: questi spazi diventano luoghi di sperimentazione creativa, di contaminazione artistica e intellettuale, di confronto diretto con colleghi e con la critica del settore.\nLa riflessione sull'identit\u00e0 di Venezia e i movimenti artistici di cui la citt\u00e0 \u00e8 stata testimone. Questa tematica \u00e8 stata affrontata in modo trasversale rispetto alle linee d'azione precedentemente individuate e anche rispetto alle discipline: tra gli interventi artistici ricordiamo quelli degli architetti Yona Friedman (2005) e Marjetica Potr\u010d (2010), che hanno immaginato degli ipotetici sviluppi per la Venezia del futuro; quello di Wolfagang Scheppe (2009), studioso della comunicazione, sul tema dell\u2019impatto della migrazione sul tessuto urbano; le mostre sullo Spazialismo e gli Atelier della Bevilacqua nel primo Novecento; le opere dell'illustratore Lorenzo Mattotti (2009), con i suoi sguardi inediti sulla citt\u00e0; le mostre dedite alla presentazione di lavori artistici realizzati con il vetro, come la recente Materia Eterea (2019) o ancora, dedicate all'acqua dei canali della Serenissima (Sostanza d\u2019Acqua, 2018), al tema del turismo (I love tourism, 2007), fino alla presentazione della storia e delle immagini del calcio a Venezia (Immagini e storia del calcio a Venezia, 2008).\nConservazione e implementazione della collezione di opere di artisti emergenti. Fin dagli esordi delle mostre collettive, la cui prima edizione avviene nel 1908, la BLM si \u00e8 occupata per il Comune di Venezia dell\u2019acquisizione di opere destinate alla nascente collezione della Galleria internazionale d\u2019arte moderna, l\u2019odierna Ca\u2019 Pesaro. Negli ultimi 25 anni la Fondazione ha continuato ad acquisire opere di artisti emergenti attraverso premi-acquisto e donazioni, implementando la collezione pubblica del Comune di Venezia che porta il suo nome e occupandosi della conservazione delle stesse."}
{"id": "1906774", "revid": "709565", "url": "https://it.wikipedia.org/wiki?curid=1906774", "title": "Jock Jackson", "text": "Jock Jackson il cui vero nome \u00e8 Andrew Jackson, \u00e8 un personaggio dei fumetti, creato da Tom DeFalco (testi) e Ron Frenz (testi e disegni), pubblicato dalla Marvel Comics. La sua prima apparizione avviene in \"The Mighty Thor\" (prima serie) n. 426 (novembre 1990), \u00e8 un membro di \"Codice blu\".\nBiografia del personaggio.\nJock Jackson viene convocato nel gruppo speciale di polizia Codice Blu per catturare i super\ncriminali di New York. \u00c8 un agente agilissimo, specializzato nel combattimento corpo a corpo e nelle acrobazie. Si distingue soprattutto nella lotta contro il Demolitore e i suoi scagnozzi. Insieme al gruppo Codice Blu aiuta Thor a scacciare e a sconfiggere le creature asgardiane e i criminali con super poteri.\nNelle prime battaglie aiuta Excalibur contro il Demolitore. Pi\u00f9 avanti diviene un elemento fondamentale dopo la divisione da Thor e la nascita di Thunderstrike; combatte i troll di roccia e riesce a distrarli permettendo al resto del gruppo di organizzarsi. Nella sua ultima battaglia Jock viene aiutato ancora da Thunderstrike e anche dall'Uomo Ragno (infatti sua moglie Mary Jane Watson viene aiutata da Jock).\nScopre un magazzino dove \u00e8 nascosta la terribile criminale Pandara. Jock riesce insieme agli altri supereroi e allo S.H.I.E.L.D. a sconfiggere Pandara. Ma nella missione successiva, di nuovo contro Pandara, Jock muore per salvare Thunderstrike da un raggio infuocato.\nPoteri e abilit\u00e0.\nJock Jackson \u00e8 un esperto di combattimento nell'arte del karate, inoltre conosce bene la ginnastica acrobatica risultando agilissimo e in grado effettuare salti molto alti.\nArmi e equipaggiamento.\nJock come tutti gli agenti di Codice: Blu \u00e8 dotato di:\nInoltre \u00e8 stato dotato di varie armi come: granate esplosive, corde da usare nei salvataggi, vari tipi di pistole, un grosso mitragliatore e un manganello."}
{"id": "1906775", "revid": "110157", "url": "https://it.wikipedia.org/wiki?curid=1906775", "title": "Neustadt in Holstein", "text": "Neustadt in Holstein (in basso tedesco \"Niestadt in Holsteen\") \u00e8 una citt\u00e0 di 16.436 abitanti dello Schleswig-Holstein, in Germania.\nAppartiene al circondario dell'Holstein Orientale.\nStoria.\nNel 1244 divenne citt\u00e0 libera, cui si applicava il cosiddetto diritto di Lubecca.\nAmministrazione.\nGemellaggi.\nNeustadt \u00e8 gemellata con:\nInoltre Neustadt \u00e8 membro del gemellaggio internazionale \"Neustadt in Europa\", che riunisce 36 citt\u00e0 e comuni che portano nel nome la dicitura \"Neustadt\" (\"citt\u00e0 nuova\")."}
{"id": "1906776", "revid": "1272592", "url": "https://it.wikipedia.org/wiki?curid=1906776", "title": "Nazionale di hockey su prato dell'Inghilterra", "text": "La nazionale di hockey su prato dell'Inghilterra \u00e8 la squadra di hockey su prato rappresentativa dell'Inghilterra ed \u00e8 posta sotto la giurisdizione dell'England Hockey.\nNon partecipa alle olimpiadi n\u00e9 all'Hockey Champions Trophy, nelle quali partecipa la nazionale della Gran Bretagna."}
{"id": "1906777", "revid": "729019", "url": "https://it.wikipedia.org/wiki?curid=1906777", "title": "Pitheciinae", "text": "I pitecini (Pitheciinae ) sono una sottofamiglia di platirrine: assieme ai Callicebinae va a costituire la famiglia dei Pitecidi.\nSi tratta di animali diffusi nel bacino amazzonico, dal Venezuela meridionale alla Bolivia settentrionale.\nSono primati di media taglia e corporatura tozza e robusta, anche grazie al pelo assai lungo e vaporoso, che contribuisce ad aumentare il volume del corpo: la coda pu\u00f2 essere lunga quanto il corpo (come in pitecie e chiropoti) od appena abbozzata (come negli uakari), in ogni caso non \u00e8 mai prensile.\nHanno abitudini diurne ed arboricole e vivono in gruppi che possono variare dal piccolo gruppo familiare delle pitecie ai grandi gruppi di oltre 50 individui degli uakari: i vari membri del gruppo si tengono costantemente in contatto tramite vari tipi di richiami.\nLa loro dieta \u00e8 onnivora: si nutrono principalmente di frutta ed insetti, ma all'occorrenza mangiano anche foglie, fiori, germogli e piccoli vertebrati.\nLa gestazione dura fra i cinque ed i sei mesi a seconda della specie: i cuccioli vengono curati principalmente dalla madre fino alla maturit\u00e0 sessuale (attorno ai 3-4 anni d'et\u00e0). Questi animali possono vivere oltre i 15 anni in natura.\nTassonomia.\nLa sottofamiglia comprende tredici specie raggruppate in tre generi:"}
{"id": "1906779", "revid": "107831", "url": "https://it.wikipedia.org/wiki?curid=1906779", "title": "Olympic Green Tennis Center", "text": ""}
{"id": "1906780", "revid": "767487", "url": "https://it.wikipedia.org/wiki?curid=1906780", "title": "Giovanni Antonio Fumiani", "text": "Biografia.\nFiglio di Biagio e di una Lucrezia, non si conosce la sua precisa data di nascita. Da un manoscritto dell'Orlandi, citato da Edoardo Arslan, si ricava la data 4 dicembre 1650; il Moschini parla del 1643; Elena Favaro, infine, notando che al momento della sua immatricolazione al Collegio dei pittori nel 1690 dichiarava quarantacinque anni, la colloca nel 1645.\nIn giovane et\u00e0 visse a Bologna dove lavor\u00f2 nella bottega di Domenico Ambrogi, uno specialista della quadratura e della prospettiva. Nel 1666, basandosi sui disegni del maestro, avrebbe realizzato sei dipinti da destinare alla chiesa di Santa Lucia.\nNel 1668 era gi\u00e0 tornato a Venezia, in quanto risale a quella data la \"Madonna col Bambino e cinque Santi\" della chiesa di San Benedetto.\nVenne influenzato da Ludovico Carracci, Alessandro Tiarini e Paolo Veronese, cos\u00ec inizi\u00f2 a migliorare le composizioni architettoniche dei propri dipinti e ad utilizzare colori pi\u00f9 incisivi e brillanti. Nel 1674 dipinse \"La Vergine appare a Pio V\", oggi nella chiesa di San Lorenzo a Vicenza, considerata vicina alla monumentalit\u00e0 delle opere di Tiepolo; i suoi mosaici inoltre verranno accostati ai lavori di Pietro della Vecchia.\nContribu\u00ec alla decorazione della Scuola Grande di San Rocco (1675, 1676, 1678), dove realizz\u00f2 un'enorme tela di canapa, la \"Carit\u00e0 di San Rocco\"; sulla navata dipinse dei piccoli quadri, ora alla Galleria degli Uffizi, dipinti per Ferdinando de' Medici, Granduca di Toscana, con cui lavor\u00f2 per lungo tempo.\nFumiani ha rivelato un senso decorativo vivace e un gusto particolare per gli oggetti animati, una pittura sensuale che ha prodotto dipinti di grande qualit\u00e0. Tra i suoi ultimi lavori si ricordano il dipinto \"Ottone III in visita al Convento di San Zaccaria in Compagnia del Doge\", nella chiesa di San Zaccaria e la \"Presentazione di Ges\u00f9 al Tempio\" del Duomo di Padova (1708).\nPer le decorazioni della chiesa di San Pantalon a Venezia, con scene dalla vita di San Pantalon (1680-1704), Fumiani utilizz\u00f2 una vasta tela in sostituzione del pi\u00f9 comune affresco per dar vita al soffitto della chiesa; il risultato \u00e8 quello che spesso viene definito il pi\u00f9 vasto dipinto su tela del mondo, e ovviamente la principale opera presente nella chiesa (nonostante la presenza di opere di Veronese e Veneziano per citare alcuni autori). ."}
{"id": "1906785", "revid": "599013", "url": "https://it.wikipedia.org/wiki?curid=1906785", "title": "Cin Ci L\u00e0", "text": ""}
{"id": "1906787", "revid": "122808640", "url": "https://it.wikipedia.org/wiki?curid=1906787", "title": "Episodi di Distretto di Polizia (ottava stagione)", "text": "L'ottava stagione di \"Distretto di Polizia\", formata da 26 episodi \u00e8 andata in onda in prima serata su Canale 5, dal 4 settembre 2008 al 20 novembre 2008.\nIl tempo che ci resta.\nTrama.\nLuca (Simone Corrente) si prepara per iniziare una nuova avventura, con il suo nuovo incarico: dirigere il X Tuscolano. Il caso dell'episodio \u00e8 di un uomo che uccide la fidanzata perch\u00e9 lo tradiva e che prende in ostaggio Anna perch\u00e9 fisicamente somiglia alla sua fidanzata defunta. Intanto Marco, fratello di Elena, \u00e8 in debito con Gerace, gestore di una bisca, ma poi conosce Melissa, la quale gli presenta Valerio e Giulio Flaviano. Propongono di saldare il debito per Marco, se lui far\u00e0 da autista per una rapina del giorno seguente. Tutti e tre fanno la rapina in banca ma Irene si trova casualmente sul posto. Dopo aver avvertito i colleghi, viene colpita da un colpo di pistola proprio da Marco, il quale poi fugge insieme ai fratelli Flaviano. Alessandro e Luca arrivano troppo tardi.\nLezioni di vita.\nTrama.\nIrene Valli viene portata in ospedale. Intanto, Luca (Simone Corrente) e Raffaele (Max Giusti) inseguono la banda Flaviano, ma questi ultimi avendo un abile pilota alla guida (il fratello di Elena Argenti), riescono a sfuggire alla polizia. Nel frattempo tutti al X Tuscolano sono sconvolti per quello che \u00e8 successo a Irene, che resta per alcuni giorni sotto cure senza svegliarsi. La ragazza sembra migliorare, ma alla fine, Irene peggiora e muore davanti a tutti i suoi amici. Nella stessa sera, Vittoria Guerra partorisce la sua bambina, il cui nome sar\u00e0 Nina.\nFino all'ultimo respiro.\nTrama.\nAlessandro continua le indagini sulla banda delle rapine e scova un meccanico che avrebbe potuto aiutare i malviventi truccando le loro auto. Berti usa dei metodi non ortodossi per far parlare il meccanico e Luca \u00e8 costretto a fermarlo. Intanto le attenzioni del Distretto si concentrano sul caso di Simone, un bambino rapito mentre era in auto con la madre. Luca capisce che i rapinatori sono troppo veloci rispetto alla media:conoscono i codici delle banche. Resta da sapere come.\nL'amore impossibile.\nTrama.\nParmesan scopre che collegata al caso delle rapine, c'\u00e8 anche un'azienda produttrice di casseforti. Raffaele scopre intanto che Anna frequenta un altro uomo. Nel frattempo al X Tuscolano arriva il caso di Sofia, una donna aggredita in casa e soccorsa dal vicino. La faccenda si riveler\u00e0 pi\u00f9 intricata del previsto.\nLa spirale dell'odio.\nTrama.\nLe indagini sulla banda delle rapine continuano: Luca Benvenuto, insieme a Berti, Argenti e il resto della squadra vengono a conoscenza di un nuovo colpo dei rapinatori. Intanto si occupano del caso di una donna maltrattata.\nL'ultima chiamata.\nTrama.\nDopo aver fallito nella cattura della banda, una strana telefonata porta i poliziotti del Decimo sul luogo di un nuovo omicidio, dove la vittima \u00e8 un ladro acrobata che forse aveva visto troppo. Grazie ad un altro caso, Alessandro trova il coraggio di tornare sulla tomba di Irene.\nAbuso di potere.\nTrama.\nMarchetti e Gori, il commissario Benvenuto e l'ispettore capo Berti scoprono che un tecnico della Talicam, agenzia di sicurezza banche, passa ai rapinatori i codici per permettere loro di compiere le rapine in tutta facilit\u00e0. Il tecnico all'arrivo della Polizia \u00e8 gi\u00e0 morto, giacch\u00e9 Valerio Flaviano, che ha obbligato Marco a dirgli ogni progresso nelle indagini, tramite la sorella Elena, arriva prima del X Tuscolano.\nCassetta numero 37.\nTrama.\nDopo l'uccisione del tecnico della Talicam, gli uomini del X Tuscolano riescono a risalire a una bisca clandestina gestita dal camorrista Luciano Gerace, tramite un addetto al recupero crediti arrestato mentre andava a trovare il defunto tecnico della Talicam. Dopo aver arrestato il boss, Benvenuto e gli altri fermano anche Melissa, la fidanzata di Giulio Flaviano. Nel frattempo si indaga sul curioso caso di due ragazzi che hanno inscenato una rapina.\nEffetti collaterali.\nTrama.\nMentre Luca segue la traccia del clan camorrista di Gerace, Alessandro, fidandosi del suo istinto poliziesco, aggancia Melissa. Nel frattempo la squadra si occupa dell'omicidio di una madre di famiglia.\nL'ultimo viaggio.\nTrama.\nAlessandro decide di continuare a vedere Melissa di nascosto, rischiando la propria vita. Nel mentre Luca segue ancora la pista della camorra. Il resto della squadra si occupa del suicidio di una donna anziana, malata tumorale. La verit\u00e0 che emerge \u00e8 inquietante.\nInvisibili.\nTrama.\nDopo aver rischiato di morire, Alessandro coinvolge i compagni nella ricerca di Melissa, ma cade in una trappola dei fratelli Flaviano. Gli altri si occupano dell'omicidio di un capocantiere: quello che prima sembrava solo un caso di vendetta personale, nasconde in realt\u00e0 uno scenario molto pi\u00f9 complicato.\nL'economia dei sentimenti.\nTrama.\nLuca e gli altri ricevono una soffiata da Melissa, scampata fortunatamente all'attentato dei Flaviano, che li porta al ritrovamento delle armi delle rapine in un deposito al cui interno si trova Gerace. Le indagini sembrano quindi terminate, anche se Luca e Alessandro dubitano ancora...\nUna sconosciuta tra noi.\nTrama.\nIl gruppo del X Tuscolano si occupa di una giovane extracomunitaria, Samira, che faceva la tata in una famiglia ricattata da un usuraio. Nel frattempo Luca e Alessandro sono alla ricerca degli assassini di Irene e mettono sotto torchio il boss Gerace, avendo intuito che il boss \u00e8 stato incastrato. Samira diventa la tata di Vittoria per curare la piccola Nina.\nFantasmi del passato.\nTrama.\nAnna e Raffaele si occupano di un caso che vede coinvolta Alessia, stuprata anni prima e ora accusata di essersi vendicata sul colpevole.\nL'arcano senza nome.\nTrama.\nLa morte di Melissa scatena una profonda crisi nel Distretto. Soprattutto in Alessandro, che si sente responsabile. Dopo la risoluzione di un misterioso caso di omicidio in cui \u00e8 rimasta vittima una cartomante, per\u00f2, giunge la notizia che Melissa non si \u00e8 suicidata: forse c'\u00e8 una traccia da cui ripartire.\nColpevoli d'innocenza.\nTrama.\nMentre Giulio Flaviano soffre d'astinenza, i nostri scoprono che la morfina usata dagli assassini di Irene viene acquistata grazie a un ricettario rubato, dunque riconoscibile: basta aspettare che tornino a fare la \"spesa\". Intanto devono risolvere il caso di una ragazza scomparsa 12 anni prima e ritrovata in coma in un bosco.\nLa legge dell'amore.\nTrama.\nGli ispettori del X\u00b0 Tuscolano si occupano di un caso che vede coinvolta una ragazza musulmana, Khadigia, picchiata e ripudiata dal marito Yusuf. Khadigia sostiene di non essere mai stata con un uomo e sar\u00e0 compito di Anna e Elena capire cosa si celi dietro a questo mistero. Nel frattempo, Luca e Alessandro, che hanno mancato di un soffio la cattura di Giulio Flaviano, ormai sono convinti: c'\u00e8 una talpa che informa i criminali di ogni loro mossa.\nIn ascolto.\nTrama.\nLa morte di una ventenne coinvolge i nostri in un caso senza una apparente soluzione. I sospetti si concentrano sulle due coinquiline. Sar\u00e0 una brillante intuizione di Anna a rivelare una ben pi\u00f9 amara verit\u00e0. Luca e Alessandro sospettano che sia Elena la talpa della banda che ha ucciso Irene. Il mattino seguente Elena va in carcere ma viene seguita da Alessandro che insieme ad Luca ha scoperto che l'avvocato di Gerace l'aveva chiamata per un incontro in carcere. Gerace le rivela che nella banda che ha ucciso Irene \u00e8 coinvolto suo fratello Marco, il quale era in debito con il boss. Pur non credendoci, Elena torna a casa e mette sottosopra la camera di suo fratello e scopre in una borsa degli assegni bancari che Marco aveva usato per pagare i debiti.\nAppuntamento al buio.\nTrama.\nMarco ritorna a casa e scopre che Elena \u00e8 stata in carcere a trovare Gerace. In quel momento giunge Alessandro, incaricato di pedinare Elena, e scopre che Marco ha realmente ucciso Irene durante la rapina; il ragazzo riesce a scappar via di casa. Luca ordina cos\u00ec ad Elena di non seguire pi\u00f9 le indagini. Si indaga nel frattempo su un traffico di droga, portato alla luce grazie a Nic, il giovane amico di Luca. Alessandro e Raffaele scoprono l'agenzia immobiliare nella quale il fratello di Elena ha affittato un magazzino, nuovo covo dei Flaviano che intanto progettano un rapimento. Marco, dopo aver abbandonato la macchina, raggiunge il covo dei Flaviano a piedi e racconta che la polizia lo ha scoperto, decidendo di abbandonare la banda. La polizia giunge alla tana, ma i criminali riescono a fuggire, sebbene commettendo un errore: Giulio butta nel secchio un foglio sul quale era sottolineato il luogo del rapimento. Elena, a casa, scopre il volto di Giulio Flaviano tra le foto degli amici del fratello.\nFuori servizio.\nTrama.\nIl cadavere di un tassista viene rinvenuto in una zona di prostituzione. Le indagini si dirigono ben presto nel circuito omosessuale. La rivelazione sconvolge i figli dell'uomo. Intanto i Flaviano rapiscono una donna e per salvarla Marco mette a rischio la propria vita, perdendola.\nFino a prova contraria.\nTrama.\nAnche se suo fratello Marco \u00e8 morto, Elena non riesce a perdonarlo per l'omicidio di Irene. La squadra si occupa del caso di un chirurgo che \u00e8 accusato di aver ucciso la moglie. L'uomo perde la testa e prende in ostaggio Ingargiola. Alessandro, rivedendo l'immagine della telecamera della banca durante la prima rapina, scopre che non \u00e8 stato Marco ad uccidere Irene, ma uno dei Fratelli Flaviano. La prova \u00e8 il proiettile di Marco, ritrovato in un albero. Alessandro racconta tutto ad Elena.\nSorelle.\nTrama.\nI Flaviano lasciano un indizio nella loro suite, tramite il quale Luca e i suoi uomini riescono a capire il fine ultimo della loro organizzazione criminale: comprare e rivendere coltan. Alessandro e Raffaele pedinano Gerace uscito dal carcere, che li conduce direttamente a Krueger, il mercante di coltan. Alessandro si intrufola nel suo yacht.\nIl ladro di vite.\nTrama.\nAlessandro, dopo aver messo la cimice nella barca di Krueger, capisce che Gerace d\u00e0 un appuntamento ai Flaviano il giorno dopo per un accordo riguardo all'affare del Coltan (minerale raro). Anna e Raffaele indagano sulla morte di un usuraio e scoprono che anche Veronica, la compagna di Parmesan, era in debito perch\u00e9 era in difficolt\u00e0 con l'agenzia. Intanto gli agenti interrogano il portiere il quale descrive l'ultima persona che \u00e8 andata nell'appartamento della vittima: Antonio Parmesan. L'ex collega si difende dicendo di aver dato un pugno in faccia alla vittima, ma il magistrato lo mette in stato di fermo. Dopo accurate indagini, Antonio verr\u00e0 scagionato. Successivamente, gli uomini del X Tuscolano si recano sul luogo dell'appuntamento tra Gerace e i Flaviano, ma arriva la notizia che il boss \u00e8 stato ucciso insieme alle donne che erano in casa sua dai Flaviano.\nLa signora del gioved\u00ec.\nTrama.\nI nostri indagano sulla morte di una donna. Quello che sembra essere un incidente durante un rapporto sessuale, assume i contorni di un omicidio volontario, di cui \u00e8 sospettato l'amante della donna. Nel frattempo, la squadra si presenta allo scambio tra i Flaviano e Krueger: nasce una sparatoria, Valerio riesce a fuggire mentre Giulio rimane ucciso. Nella fuga Valerio ruba una macchina, uccidendo due occupanti dell'auto.\nGioco di coppia.\nTrama.\nMentre gli uomini del X Tuscolano si preparano a festeggiare il matrimonio di Anna, devono risolvere un caso di stalking che vede vittima una giovane insegnante. Intanto a Perugia viene trovato un cadavere senza testa che sembra di Valerio Flaviano: il DNA conferma che si tratta di lui. Si pensa alla vendetta della camorra per la morte di Gerace.\nSi muore due volte.\nTrama.\nIl film tratto dal libro di Ugo \u00e8 pronto. I nostri partecipano tutti all'anteprima tranne Elena, sparita senza dare spiegazioni. I colleghi si convincono che sia stata rapita. Ed \u00e8 vero: Valerio Flaviano \u00e8 vivo e ha organizzato la sua crudele vendetta. Ma Luca, Alessandro, Anna e Raffaele sono pronti alla resa dei conti."}
{"id": "1906788", "revid": "287204", "url": "https://it.wikipedia.org/wiki?curid=1906788", "title": "Virtua Fighter 4", "text": " \u00e8 il quarto capitolo della saga \"Virtua Fighter\" uscito nel 2001 nelle sale giochi e nel 2002 per PlayStation 2. Le differenze con il capitolo precedente sono molte, ad esempio le arene non presentano pi\u00f9 leggeri dislivelli e sono tutte a forma quadrata o senza muri, o con piccole barriere rompibili o con grandi muri infrangibili. Sono state introdotte anche nuove funzionalit\u00e0: \u00e8 presente un sistema di ranking, ovvero \u00e8 possibile far salire di livello il proprio personaggio dopo una serie di vittorie (simile alla modalit\u00e0 arcade introdotta dalla Namco in \"Tekken 5\"), un sistema di allenamento con un'intelligenza artificiale facendole apprendere tutte le mosse e le combo di uno specifico personaggio ed un sistema di personalizzazione del personaggio per mezzo di item.\n\"Virtua Fighter 4 Evolution\".\nVirtua Fighter 4 Evolution \u00e8 un sottocapitolo, ovvero una versione rivista del quarto capitolo. \u00c8 stato inserito un diverso sistema di ranking basato sulla conquista di diverse sale giochi giapponesi che consiste nel superare specifiche prove per poi accedere al torneo. \u00c8 stata inserita una modalit\u00e0 chiamata tutorial che mostra ogni mossa e combo di tutti gli avversari (schivate, juggle, prese, buffer) e insegna a farle. In pi\u00f9 \u00e8 stato modificato lo stile di combattimenti di Vanessa che si basa solo sul Vale Tudo e non pi\u00f9 anche sul Muay Thai. Resta invece invariata la grafica.\nPersonaggi.\nRiconfermati.\nTaka-Arashi non compare in questo capitolo ma ritorner\u00e0 poi in \"Virtua Fighter 5 R\"\nAccoglienza.\nLa rivista \"Play Generation\" diede alla versione per PlayStation 2 un punteggio di 91/100, trovandolo forse il miglior capitolo della serie nonostante le sbavature tecniche ed i pochi extra ma sul ring non temeva rivali. La stessa testata trov\u00f2 Shun-Di come il terzo vecchietto pi\u00f9 arzillo."}
{"id": "1906792", "revid": "170423", "url": "https://it.wikipedia.org/wiki?curid=1906792", "title": "Nazionale di hockey su prato dell'Irlanda", "text": "La nazionale di hockey su prato dell'Irlanda \u00e8 la squadra di hockey su prato rappresentativa dell'Irlanda e dell'Irlanda del Nord ed \u00e8 posta sotto la giurisdizione dell'Irish Hockey Association."}
{"id": "1906793", "revid": "3732", "url": "https://it.wikipedia.org/wiki?curid=1906793", "title": "Ilaria Bianchi", "text": "Carriera.\nNel biennio 2005 - 2006 ha avuto successo nella nazionale giovanile: al debutto del 2005 agli europei di Budapest ha vinto la medaglia d'argento con la staffetta 4 \u00d7 100\u00a0m mista; l'anno dopo a Palma di Maiorca ha vinto ancora un bronzo nei 100\u00a0m delfino ed \u00e8 stata finalista nei 50\u00a0m delfino e nella 4 \u00d7 100\u00a0m mista. Poche settimane dopo ai mondiali giovanili di Rio de Janeiro ha vinto la medaglia d'oro nei 100\u00a0m farfalla e l'argento nei 50\u00a0m. Nel 2008 ha la soddisfazione di essere convocata ai Giochi olimpici di Pechino, dove migliora il primato italiano per i 100 metri farfalla con il tempo di 58\"12 ottenuto in batteria. Il 10 agosto nella semifinale dei 100 metri farfalla viene squalificata per nuotata irregolare nel tentativo di aggiustarsi gli occhialini persi durante la vasca di ritorno.\nHa vinto il suo primo titolo italiano dei 100\u00a0m farfalla ai campionati primaverili del 2009; nell'estate dello stesso anno ha nuotato la finale dei 100\u00a0m ai Giochi del Mediterraneo di Pescara vincendo la medaglia d'oro e ha partecipato ai campionati del mondo di Roma non superando le batterie. Dalla stagione 2010/2011 \u00e8 entrata a far parte del gruppo sportivo Fiamme Azzurre, il Gruppo Sportivo della Polizia Penitenziaria. Ha vinto 9 titoli italiani assoluti primaverili consecutivamente, dal 2009 al 2018 nei 100\u00a0m farfalla.\nAi Campionati Europei di Debrecen 2012 conquista la medaglia d'argento nella staffetta 4x100 mista insieme ad Arianna Barbieri, Chiara Boggiatto ed Alice Mizzau e il 29 luglio 2012 stabilisce il nuovo record italiano, durante la finale dei 100 m farfalla ai Giochi Olimpici di con il tempo di 57'\u201927, gara nella quale ottiene il quinto posto finale, miglior risultato di sempre di una farfallista italiana alle Olimpiadi. Il 16 dicembre 2012 si laurea campionessa del mondo per la prima volta in carriera, vincendo la medaglia d'oro nei 100 farfalla ai campionati mondiali di nuoto in vasca corta, a Istanbul: diventa la prima nuotatrice italiana a vincere un titolo mondiale individuale in vasca corta.\nNel 2017 vince la medaglia d\u2019argento ai campionati Europei di vasca corta a Copenaghen nei 200 farfalla, con il nuovo record italiano: 2\u201904,22.\nRipete l\u2019impresa anche due anni dopo, nel 2019 durante il campionato europeo di vasca corta a Glasgow dove lima ancora il suo record italiano nei 200 farfalla: 2\u201904\u201d20, con una lotta all\u2019ultima bracciata con la \u201cLady di ferro\u201d Katika Hosszu.\nNel 2018, dopo 6 anni, a Roma al Foro Italiaco scende sotto il suo stesso record italiano nel 100 farfalla con il tempo di 57.22.\nHa partecipato alla prima stagione dell\u2019International Swimming League nel 2019 gareggiando nelle tappe di Indianapolis, Londra e Napoli.\nAttualmente si allena a Bologna con Arianna Barbieri, Costanza Cocconcelli e Lorenzo Mora.\nPalmar\u00e8s.\nCampionati italiani.\n4 titoli individuali"}
{"id": "1906794", "revid": "76963", "url": "https://it.wikipedia.org/wiki?curid=1906794", "title": "Tichina Arnold", "text": "Altre sue partecipazioni televisive includono \"Listen Up\", \"Soul Food\", \"The Norm Show\", \"Pacific Blue\", \"The Jamie Foxx Show\", \"All My Children\", \"Law &amp; Order\", \"The Cosby Show\" and \"Ryan's Hope\".\nArnold ha una figlia, Alijah Kai, dal marito Carvin Haggins."}
{"id": "1906796", "revid": "436907", "url": "https://it.wikipedia.org/wiki?curid=1906796", "title": "The Second Feeling", "text": "The Second Feeling \u00e8 il primo album in studio del produttore italo-argentino Shablo, pubblicato il 21 maggio 2008 dalla Barely Legal Records.\nDescrizione.\nIl disco, ricco di sonorit\u00e0 non solo hip hop, ma anche jazz e R&amp;B, vanta la collaborazione di vari artisti internazionali, dovuta alla permanenza di Shablo nei Paesi Bassi al momento della sua uscita, nonch\u00e9 di alcuni artisti gi\u00e0 noti nel panorama italiano come Ricardo Phillips (anche noto come ASK) e Fritz da Cat.\nTracce.\nTutte le produzioni sono a cura di Shablo."}
{"id": "1906797", "revid": "729019", "url": "https://it.wikipedia.org/wiki?curid=1906797", "title": "Gran Premio motociclistico di Germania 2006", "text": "Il Gran Premio motociclistico di Germania 2006 corso il 16 luglio, \u00e8 stato il decimo Gran Premio della stagione 2006 e ha visto vincere: la Yamaha di Valentino Rossi in MotoGP, Y\u016bki Takahashi nella classe 250 e Mattia Pasini nella classe 125.\nCon questa gara il motomondiale arriva al 700\u00ba gran premio della sua storia."}
{"id": "1906802", "revid": "8660", "url": "https://it.wikipedia.org/wiki?curid=1906802", "title": "Nazionale di hockey su prato dell'Iran", "text": "La nazionale di hockey su prato dell'Iran \u00e8 la squadra di hockey su prato rappresentativa dell'Iran ed \u00e8 posta sotto la giurisdizione della Hockey Federation of the Islamic Republic of Iran."}
{"id": "1906803", "revid": "64833", "url": "https://it.wikipedia.org/wiki?curid=1906803", "title": "Commemorazione dei Defunti", "text": ""}
{"id": "1906805", "revid": "300067", "url": "https://it.wikipedia.org/wiki?curid=1906805", "title": "Ryan Gomes", "text": "Carriera.\nNBA.\nDopo aver superato i 2.000 punti e 1.000 rimbalzi nella sua esperienza al Providence College, viene scelto nel draft NBA 2005 al posto 50, secondo giro, dai Boston Celtics.\nStagione 2005-06.\nIndossando la maglia numero 4, Gomes trascorre la sua stagione da \"rookie\" giocando prevalentemente uscendo dalla panchina, in quanto le sue possibilit\u00e0 di giocare non erano moltissime, almeno all'inizio della stagione; invece, in seguito ad una \"trade\" con i Minnesota Timberwolves di gennaio 2006, si crea lo spazio per giocare di pi\u00f9. Subito dopo, con l'infortunio di Kendrick Perkins, viene inserito nel quintetto base.\nDopo esser divenuto titolare, Gomes eccelle e mantiene il posto nonostante il rientro di Perkins. Il 24 febbraio 2006 si impone con una sostanziosa doppia doppia da 17 rimbalzi e 13 punti. Gomes mette a segno almeno 10 punti in 21 delle 29 partite da titolare del 2006, in 7 delle quali ha anche catturato almeno 10 rimbalzi, a dimostrare la sua avvenuta maturazione.\nGomes si impegna e mette forza sotto i tabelloni, guadagnandosi la stima del colorito commentatore delle gare dei Celtics Tom Heinsohn, che lo descrive come il miglior rimbalzista offensivo del roster di Boston. Infatti, a dispetto della sua relativa scarsit\u00e0 di centimetri, si posiziona molto bene sotto il tabellone ed usa al meglio le proprie mani per catturare il rimbalzo o per un comodo lay-up.\nGomes viene inserito nell'All-Rookie Second Team e decide di partecipare alla Summer League 2006, dove d\u00e0 ancora un'ottima prova di s\u00e9.\nStagione 2006-07.\nGomes continua a imporsi, partendo da titolare in 60 partite in stagione, con 30 minuti, 12,1 punti, 1,6 assist e 5,6 rimbalzi di media. L'8 novembre 2006 arriva la sua prima tripla doppia in carriera, grazie a 10 punti, 12 rimbalzi e 10 assist contro gli Charlotte Bobcats, prima vittoria di Boston nella stagione 2006-07, dopo 3 sconfitte nelle prime 3 partite. Il 20 gennaio 2007 realizza il suo \"career high\" con 31 punti, nella sconfitta all'overtime contro i Washington Wizards. Uscendo dalla panchina, il 4 marzo 2007 realizza il suo \"carrer high\" di rimbalzi (17) con 21 punti in 51 minuti giocati nella partita vinta contro i Minnesota Timberwolves dopo un doppio overtime.\nIl 7 marzo si infortuna al piede sinistro nella partita contro gli Houston Rockets, infortunio che lo costringe a star fuori per sette gare. Verso la fine della stagione, Gomes prende fiducia nel suo tiro da tre punti, tirando 14/34 nel mese di aprile, dopo che in carriera aveva tirato complessivamente 5/17.\nGomes attrae su di s\u00e9 l'attenzione dei media nazionali per i commenti da lui fatti in seguito alla sconfitta patita il 13 aprile dai Milwaukee Bucks. N\u00e9 Gomes n\u00e9 Rajon Rondo, playmaker titolare, giocano nei decisivi minuti finali. Dopo la partita, intervistato, Gomes rilascia delle dichiarazioni: \"Io probabilmente avrei giocato, ma da quando siamo a caccia di un'alta posizione di scelta nel draft, le cose sono differenti\". Questo \u00e8 stato il primo commento di un giocatore dei Boston Celtics riguardo l'impressionante serie di sconfitte nel finale di stagione.\nStagione 2007-08.\nIl 31 luglio 2007 viene coinvolto, in compagnia di Gerald Green, Sebastian Telfair, Theo Ratliff, Al Jefferson e delle scelte del draft 2007, in una \"trade\" che lo porta ai Minnesota Timberwolves in cambio di Kevin Garnett. Il 21 gennaio 2008 migliora il suo \"career high\" con 35 punti messi a segno nella vittoria 109-108 sui Golden State Warriors. Gomes gioca in tutte e 82 le partite dei T-Wolves, partendo in quintetto in 74 occasioni, e colleziona 12,6 punti, 5,8 rimbalzi e 1,8 assist di media a partita."}
{"id": "1906809", "revid": "204012", "url": "https://it.wikipedia.org/wiki?curid=1906809", "title": "Stomatite aftosa ricorrente", "text": ""}
{"id": "1906810", "revid": "287204", "url": "https://it.wikipedia.org/wiki?curid=1906810", "title": "Meik Kevin Minnerop", "text": "Carriera.\nLe prime presenze nelle gare internazionali di motociclismo avvengono in occasione del campionato Europeo Velocit\u00e0 del 2004 che Minnerop corre in classe 125 a bordo di una Honda e nel quale si piazza al 26\u00ba posto.\nNel 2006 \u00e8 passato invece a gareggiare in classe 250, sempre a bordo di una Honda, arrivando al 31\u00ba posto nel CEV.\nIn quello stesso anno gli \u00e8 stata offerta una wild card per prendere il via nel GP Germania del motomondiale, dove si \u00e8 piazzato al 30\u00ba posto in qualifica e al 22\u00ba in gara, senza ottenere pertanto punti per la classifica mondiale.\nDal 2007 si \u00e8 dedicato alle competizioni nazionali tedesche della categoria Supersport.."}
{"id": "1906812", "revid": "119406486", "url": "https://it.wikipedia.org/wiki?curid=1906812", "title": "Breddin", "text": "Breddin \u00e8 un comune di abitanti del Brandeburgo, in Germania.\nAppartiene al circondario (\"Landkreis\") dell'Ostprignitz-Ruppin (targa OPR) ed \u00e8 parte della comunit\u00e0 amministrativa (\"Amt\") di Neustadt (Dosse).\nSuddivisione amministrativa.\nIl territorio comunale si divide in 5 zone, corrispondenti al centro abitato di Breddin e a 4 frazioni (\"Ortsteil\"):"}
{"id": "1906818", "revid": "1543377", "url": "https://it.wikipedia.org/wiki?curid=1906818", "title": "Cacajao", "text": "Cacajao (Lesson, 1840) \u00e8 un genere di primati platirrini della famiglia dei Pitecidi: assieme ai generi \"Chiropotes\" e \"Pithecia\", va a costituire la sottofamiglia dei Pitheciinae.\nAl genere sono ascritte le scimmie conosciute col nome comune collettivo di uacari: questo nome deriva dal termine utilizzato dagli \"indios\" per descrivere (in modo dispregiativo) i primi coloni olandesi, i quali, male avvezzi al sole cocente dei tropici, riportavano scottature sulle facce che le rendevano rosse come quelle di questi animali. Il nome scientifico del genere, invece, deriva probabilmente da un'altra parola india utilizzata per indicare l'animale: tuttavia, si ignora da quale idioma e trib\u00f9 provenga.\nVivono nell'alto bacino amazzonico, sulle due sponde del Rio Japur\u00e1.\nSi tratta di animali lunghi circa mezzo metro: la prima cosa che salta all'occhio in queste scimmie, caso unico fra le scimmie del Nuovo Mondo, \u00e8 la coda appena abbozzata, lunga una decina di centimetri.\nIl pelo \u00e8 lungo e setoloso, contribuendo a rendere il loro corpo ancora pi\u00f9 massiccio e tozzo di quanto non sembri: sono invero quasi del tutto sprovvisti di accumuli di grasso sottocutaneo. La faccia \u00e8 sempre nuda fino alla sommit\u00e0 del cranio ed alle tempie e somigliante ad un teschio umano: gli incisivi inferiori sono assai lunghi ed appuntiti.\nNonostante l'apparenza goffa e stupida, questi animali sono assai agili ed attivi, capaci di spiccare balzi di sei metri di lunghezza: vivono in gruppi che possono contare fino a cento individui. Si nutrono di frutta, semi, foglie e germogli.\nGli \"indios\" sono soliti stordire questi animali colpendoli con freccette imbevute di curaro diluito, in modo da farli cadere al suolo: per risvegliarli, si pone del sale sotto la lingua. Gli animali che sopravvivono vengono tenuti come animali da compagnia, pur restando sempre piuttosto malinconici.\nNegli zoo di vecchia concezione, gli uacari sono estremamente statici e solitari.\nTassonomia.\nFino all'inizio del 2008, al genere erano ascritte due sole specie: in seguito, ne \u00e8 stata scoperta una terza, \"C. ayresi\".\nSecondo gli studi di Jean-Philippe Boubli, alle tre specie si aggiungerebbe anche una quarta, \"Cacajao hosomi\", da separare da \"C. melanocephalus\"."}
{"id": "1906821", "revid": "1305772", "url": "https://it.wikipedia.org/wiki?curid=1906821", "title": "Dreetz", "text": ""}
{"id": "1906822", "revid": "941725", "url": "https://it.wikipedia.org/wiki?curid=1906822", "title": "Olympic Green", "text": "L'Olympic Green (cinese tradizionale: \u5965\u6797\u5339\u514b\u516c\u56ed) \u00e8 il Parco olimpico di Pechino, Cina costruito in occasione dei Giochi della XXIX Olimpiade del 2008.\nStadio Nazionale di Pechino.\nLo Stadio Nazionale di Pechino \u00e8 il fulcro del progetto. La struttura ospita le Cerimonie di apertura e chiusura dei giochi, oltre alle gare di atletica e calcio. Lo stadio pu\u00f2 accogliere 91.000 spettatori in occasione dei Giochi, capacit\u00e0 che sar\u00e0 poi ridotta a 80.000.\nCentro Acquatico Nazionale di Pechino.\nIl Centro Acquatico Nazionale di Pechino ospita le gare di nuoto, tuffi e nuoto sincronizzato. Ha una capacit\u00e0 di 17.000 spettatori (ridotta a 6.000 dopo i Giochi) e si trova accanto allo Stadio Nazionale.\nStadio Coperto Nazionale di Pechino.\nLo Stadio Coperto Nazionale di Pechino ospita le gare di pallamano, ginnastica artistica e trampolino. Con 19.000 posti, \u00e8 la pi\u00f9 grande arena coperta dei Giochi.\nOlympic Green Convention Centre.\nL'Olympic Green Convention Centre ospita le gare di scherma e le discipline di sparo e scherma del pentathlon moderno. \u00c8 anche usato come Centro internazionale di trasmissione e Centro stampa principale (per convegni e esposizioni). Il Centro copre 270.000 m\u00b2.\nOlympic Green Hockey Field.\nL'Olympic Green Hockey Field ospita le gare di hockey su prato. Copre 11,87 ettari con 2 campi e 17.000 posti. Avrebbe dovuto essere smantellato dopo i giochi; le immagini da satellite mostrano che l'intero complesso \u00e8 ancora in situ.\nOlympic Green Archery Field.\nL'Olympic Green Archery Field ospita le gare di tiro con l'arco. Occupa 9,22 ettari e ha 5.000 posti. Dopo i Giochi sar\u00e0 un parco.\nOlympic Green Tennis Centre.\nL'Olympic Green Tennis Centre ospita le gare di tennis e tennis su sedia a rotelle. Ha 16 campi (10 di gara, 6 di pratica) e una capacit\u00e0 di 17.400 spettatori. Ha aperto il 1\u00ba ottobre 2007.\nVillaggio Olimpico.\nIl Villaggio Olimpico di Pechino, che ospita gli atleti, \u00e8 composto da 22 edifici a sei piani e 20 a nove piani."}
{"id": "1906828", "revid": "247222", "url": "https://it.wikipedia.org/wiki?curid=1906828", "title": "Hip Hop Generation", "text": "Hip Hop Generation \u00e8 stato un programma televisivo italiano condotto da Fabiano Ballarin, meglio conosciuto nell'ambiente rap con il nome di Inoki, ed andato in onda su Raitre per quattro puntate di un'ora dal 15 settembre 2004, con cadenza settimanale ogni mercoled\u00ec alle 23.40.\nDescrizione.\nL'argomento principale era l'hip hop nelle sue varie derivazioni artistiche e l'impatto che esso ha avuto sul mondo giovanile. Molti gli ospiti presenti in ciascuna puntata, a rappresentare le quattro discipline legate all'hip hop: breaking, DJing, MCing e writing. Tra le peculiarit\u00e0 del programma la scenografia, non fissa ma costruita nel corso delle puntate da vari artisti del writing, chiamati a dipingere sotto l'occhio vigile delle telecamere.\nAl conduttore si affiancava la giornalista Vittoria Ottolenghi, in qualit\u00e0 di intervistatrice di personaggi di volta in volta scelti per la loro attinenza all'argomento del programma."}
{"id": "1906830", "revid": "122315", "url": "https://it.wikipedia.org/wiki?curid=1906830", "title": "Uacari", "text": ""}
{"id": "1906831", "revid": "122315", "url": "https://it.wikipedia.org/wiki?curid=1906831", "title": "Uakari", "text": ""}
{"id": "1906832", "revid": "595001", "url": "https://it.wikipedia.org/wiki?curid=1906832", "title": "Via Fillungo", "text": "Via Fillungo \u00e8 la strada principale del centro di Lucca. La via, lunga 700 metri e larga 10, all'interno delle mura, \u00e8 uno dei simboli pi\u00f9 rappresentativi della citt\u00e0, centro delle attivit\u00e0 turistiche, commerciali e artigianali dei lucchesi.\nOrigine del nome.\nIl nome \"Fillungo\" deriva probabilmente da Fillongo in Garfagnana, dove la famiglia Falabrina, che in via Fillungo aveva le sue case, esercitava il suo diritto di feudo. Nel tempo il nome \"Fillongo\" si \u00e8 modificato fino ad arrivare a met\u00e0 dell'Ottocento all'attuale Fillungo che tende a richiamare anche la forma della via, che si estende lunga e dritta.\nPercorso.\nVia Fillungo inizia il suo corso da una porta delle antiche mura di Lucca denominata Porta dei Borghi, nei pressi di Piazza Santa Maria fino ad arrivare al Canto d'arco, un quadrivio tra Via Roma, Via Fillungo, Via Santa Croce e Via Cenami. Essa anticamente era suddivisa in tre tronconi:\nEpoca Romana.\nVia Fillungo rappresenta parte dell'originaria struttura romana per l'urbanistica viaria. Il terzo tratto di via Fillungo fa parte dell'antico cardo in direzione nord-sud, insieme al suo naturale proseguimento di via Cenami. Fanno parte invece dell'antico decumano, in direzione ovest-est, la perpendicolare al cardo, individuabile in via San Paolino, via Roma e via Santa Croce, sino a via Elisa, che per\u00f2 \u00e8 di recente realizzazione."}
{"id": "1906834", "revid": "76963", "url": "https://it.wikipedia.org/wiki?curid=1906834", "title": "Tequan Richmond", "text": "Nel marzo 2003, Richmond port\u00f2 a termine \"The Henry Lee Project\", prodotto da Aaron Spelling.\nNel 2004, Richmond interpret\u00f2 Ray Charles all'et\u00e0 di circa 10 anni nello sceneggiato televisivo americano Ray, teso a commemorare il leggendario cantante Ray Charles.\nIl giovane attore pu\u00f2 essere visto reclamizzare in televisione il famoso detersivo americano Tide (brand); inoltre egli \u00e8 molto amico della compagna attrice Paige Hurd nella sit-com Tutti odiano Chris, dove Richmond ha il ruolo di Drew.\nNel videoclip del singolo \"Hate It or Love It\" di 50 Cent e The Game, interpreta il giovane rapper losangelino nella sua infanzia a Compton.\nRichmond appare su riviste americane come Sports Illustrated, Reader's Digest, Newsweek, National Geographic e sulle confezioni della Nestl\u00e9 per pubblicizzare vari prodotti.\n\u00c8 anche uno dei sei ospiti dello spettacolo americano per bambini Toon Disney e recita occasionalmente nei telefilm Cold Case, E.R. - Medici in prima linea, CSI - Scena del crimine e nello show americano Mad TV. Nel 2019, recita nella serie \"Boomerang\", adattamento televisivo del film \"Il principe delle donne\"."}
{"id": "1906836", "revid": "358169", "url": "https://it.wikipedia.org/wiki?curid=1906836", "title": "Judo ai Giochi della XXIX Olimpiade", "text": "Le prove di judo alla XXIX Olimpiade sono state disputate nel Ginnasio dell'Universit\u00e0 di Scienze e Tecnologie di Pechino, dal 9 al 15 agosto 2008. Il programma delle prove era diviso in 7 categorie maschili (60kg, 66\u00a0kg, 73\u00a0kg, 81\u00a0kg, 90\u00a0kg, 100\u00a0kg, +100\u00a0kg) e 7 femminili (48\u00a0kg, 52\u00a0kg, 57\u00a0kg, 63\u00a0kg, 70\u00a0kg, 78\u00a0kg e +78\u00a0kg).\nAlla manifestazione erano presenti 385 atleti provenienti da 92 nazioni. L'importanza del judo a livello mondiale si evince dall'alto numero di \"portabandiere\" che sono sfilati alla cerimonia d'apertura dei giochi.\nCalendario.\nLe gare di Judo si sono tenute dal 9 al 15 agosto.\nI turni preliminari erano iniziati verso mezzogiorno ora locale e le finali si giocarono tra le ore 17.30 e le 18."}
{"id": "1906839", "revid": "119406515", "url": "https://it.wikipedia.org/wiki?curid=1906839", "title": "Dreetz (Brandeburgo)", "text": "Dreetz \u00e8 un comune di abitanti del Brandeburgo, in Germania.\nAppartiene al circondario (\"Landkreis\") dell'Ostprignitz-Ruppin (targa OPR) ed \u00e8 parte della comunit\u00e0 amministrativa (\"Amt\") di Neustadt (Dosse).\nSuddivisione amministrativa.\nIl territorio comunale \u00e8 diviso in cinque zone, corrispondenti al centro abitato di Dreetz e a quattro frazioni (\"Ortsteil\"):"}
{"id": "1906841", "revid": "149727", "url": "https://it.wikipedia.org/wiki?curid=1906841", "title": "Bartschendorf", "text": ""}
{"id": "1906843", "revid": "149727", "url": "https://it.wikipedia.org/wiki?curid=1906843", "title": "Giesenhorst", "text": ""}
{"id": "1906845", "revid": "1318309", "url": "https://it.wikipedia.org/wiki?curid=1906845", "title": "Autoreplicazione", "text": "Si definisce autoreplicazione qualunque processo tramite il quale qualcosa crea una copia di s\u00e9. Le cellule, in ambiente adatto, si riproducono per divisione cellulare. durante tale processo il DNA viene replicato e pu\u00f2 essere trasmesso alla progenie durante la riproduzione. I virus biologici si possono riprodurre, ma solamente appropriandosi del sistema riproduttivo di cellule attraverso il processo di infezione. I virus informatici si riproducono invece utilizzando l'hardware ed il software gi\u00e0 presenti sul computer."}
{"id": "1906846", "revid": "149727", "url": "https://it.wikipedia.org/wiki?curid=1906846", "title": "Michaelisbruch", "text": ""}
{"id": "1906847", "revid": "339392", "url": "https://it.wikipedia.org/wiki?curid=1906847", "title": "Colite spastica", "text": ""}
{"id": "1906848", "revid": "149727", "url": "https://it.wikipedia.org/wiki?curid=1906848", "title": "Blumenaue", "text": ""}
{"id": "1906849", "revid": "149727", "url": "https://it.wikipedia.org/wiki?curid=1906849", "title": "Siegrothsbruch", "text": ""}
{"id": "1906850", "revid": "767487", "url": "https://it.wikipedia.org/wiki?curid=1906850", "title": "James Edward Goettsche", "text": "\u00c8 stato organista titolare della Patriarcale Basilica di San Pietro in Vaticano nominato dal Capitolo della medesima Basilica di San Pietro in Vaticano ed \u00e8 stato organista per le Celebrazioni liturgiche del Sommo Pontefice.\nNote biografiche.\nDiscendente di una famiglia di origine tedesca, mentre era allievo della \"San Francisco State University\", nel 1961, ebbe l'occasione di conoscere il Maestro Fernando Germani, che lo invit\u00f2 a proseguire i suoi studi organistici a Roma, dove, nel 1968, si diplom\u00f2 in organo e composizione organistica presso il Conservatorio Santa Cecilia sotto la guida del celebre Maestro romano, allora organista a San Pietro.\nDal 1989 \u00e8 organista titolare della Basilica di San Pietro in Vaticano. Dal 1989 al 2010 \u00e8 stato Organista per le Celebrazioni Liturgiche del Sommo Pontefice. Il Maestro \u00e8 altres\u00ec organista ad honorem della Basilica di Santa Francesca Romana al Foro Romano. \u00c8 stato anche docente presso vari conservatori di stato.\nPer la sua benemerita attivit\u00e0 di organista di chiesa \u00e8 stato nel luglio 2009 nominato membro onorario della Associazione Italiana Organisti di Chiesa.\nAttivit\u00e0.\nPredilige la musica di Johann Sebastian Bach, di cui ha eseguito molte volte l'opera omnia per organo, e di C\u00e9sar Franck, del quale ha eseguito pi\u00f9 volte l'integrale organistica in concerto, registrandola anche per la Radio Vaticana\nPubblicazioni.\nUn suo libro sulla musica organistica di Bach \u00e8 stato stampato nel 1985 dall'Assessorato alla Cultura di Padova e nel 1989 dagli Amici dell'Organo di Como."}
{"id": "1906851", "revid": "149727", "url": "https://it.wikipedia.org/wiki?curid=1906851", "title": "Treuhorst", "text": ""}
{"id": "1906855", "revid": "149727", "url": "https://it.wikipedia.org/wiki?curid=1906855", "title": "Zietensaue", "text": ""}
{"id": "1906856", "revid": "287204", "url": "https://it.wikipedia.org/wiki?curid=1906856", "title": "Qualificazioni alla CONCACAF Gold Cup 2003", "text": "Sono elencate di seguito le date e i risultati per le qualificazioni al CONCACAF Gold Cup 2003.\nFormula.\n32 membri CONCACAF: 12 posti disponibili per la fase finale. (come paese ospitante), (come detentore del titolo), (in qualit\u00e0 di ospite della manifestazione, affiliata alla CONMEBOL) e (in qualit\u00e0 di ospite della manifestazione, affiliata alla CONMEBOL) sono qualificati direttamente alla fase finale. Rimangono 30 squadre per otto posti disponibili per la fase finale. Le squadre e i posti disponibili sono suddivisi in tre zone di qualificazione ed un girone eliminatorio interzona: \"Nord America\" (1 posto), \"Centro America\" (3 posti), \"Caraibi\" (2 posti), \"Girone eliminatorio interzona\" (2 posti).\nZona Nord America.\n si qualifica di diritto alla fase finale.\nZona Centro America.\nLa Coppa delle nazioni UNCAF 2003 mette in palio la qualificazione al torneo: (prima classificata), (seconda classificata) e (terza classificata) si qualificano alla fase finale, (quarta classificata) accede al girone eliminatorio interzona.\nZona Caraibi.\nPrimo turno.\n accede al secondo turno.\n accede al secondo turno.\n accede al secondo turno.\n si ritira, accede al secondo turno.\n accede al secondo turno.\n accede al secondo turno.\n accede al secondo turno.\nSecondo turno.\nGruppo 1.\n e accedono al terzo turno.\nGruppo 2.\n e accedono al terzo turno.\nGruppo 3.\n e accedono al terzo turno.\nGruppo 4.\n e accedono al terzo turno.\nTerzo turno.\nGruppo 1.\n si qualifica alla fase finale, accede al girone eliminatorio interzona.\nGruppo 2.\n si qualifica alla fase finale, accede al girone eliminatorio interzona.\nGirone eliminatorio interzona.\n e si qualificano alla fase finale."}
{"id": "1906858", "revid": "123642276", "url": "https://it.wikipedia.org/wiki?curid=1906858", "title": "Zaro A\u011fa", "text": "Nonostante l'affermazione sia assolutamente dubbia e controversa, in molte regioni di provenienza egli \u00e8 certificato come la pi\u00f9 longeva persona nella storia del genere umano (superando di ben 35 anni il record ufficiale). Non vi fu un dibattito sulla sua effettiva et\u00e0, quando mor\u00ec. Nel libro del 1976 di Arthur C. Custance viene citata una notizia nella quale il record di Aga \u00e8 certificato e del tutto esterno a dubbi o concessioni e anzi viene indicato come ammontare a 164 anni. Tuttavia, secondo il certificato di morte impartito dal suo medico, Zaro Aga aveva la sempre controversa et\u00e0 di 157 e non superiore. Mor\u00ec a Istanbul, anche se esiste una certa confusione circa la morte, probabilmente perch\u00e9 il corpo fu inviato negli Stati Uniti subito dopo la sua morte. \nNacque a Bitlis, nella provincia Kurdistan in Turchia ottomana, lavor\u00f2 come operaio edile quando era giovane, trasferendosi poi a Istanbul, dove avrebbe lavorato come portiere per pi\u00f9 di 100 anni andando successivamente in pensione. Fu al centro dei riflettori della stampa durante il suo ultimo anno di vita. Durante la sua esistenza viaggi\u00f2 in molti paesi, tra i quali gli Stati Uniti, il Regno Unito, l'Italia e la Francia.\nIl suo corpo venne utilizzato per scopi di ricerca dopo la sua morte.\nVoci correlate.\nCentenari ed ultracentenari turchi:"}
{"id": "1906859", "revid": "46936", "url": "https://it.wikipedia.org/wiki?curid=1906859", "title": "Coppa delle nazioni UNCAF 2003", "text": "La Coppa delle nazioni UNCAF 2003 \"(UNCAF Nations Cup 2003)\" fu la settima edizione della Coppa delle nazioni UNCAF, la competizione calcistica per nazione organizzata dall'UNCAF. La competizione si svolse a Panama dal 9 febbraio al 23 febbraio 2003 e vide la partecipazione di sei squadre: , , , , e . Il torneo, che si tiene ogni due anni a partire dal 1991, vale anche come qualificazione per la CONCACAF Gold Cup.\nL'UNCAF organizz\u00f2 questa competizione dal 1991 al 2009 sotto il nome di Coppa delle nazioni UNCAF; dall'edizione del 2011 cambi\u00f2 nome e divenne Coppa centroamericana.\nFormula.\n6 squadre, giocano partite di sola andata. La vincente si laurea campione UNCAF. Le prime tre classificate si qualificano alla fase finale della CONCACAF Gold Cup 2003. La quarta classificata accede agli spareggi per la CONCACAF Gold Cup 2003.\nGirone unico.\n, e qualificate alla CONCACAF Gold Cup 2003.\n accede agli spareggi per la CONCACAF Gold Cup 2003.\nStatistiche.\nClassifica marcatori.\n3 reti\n2 reti\n1 rete"}
{"id": "1906861", "revid": "125950034", "url": "https://it.wikipedia.org/wiki?curid=1906861", "title": "Vin Diesel", "text": "\u00c8 diventato famoso alla fine degli anni novanta per le sue apparizioni in diversi film hollywoodiani di successo tra cui \"Salvate il soldato Ryan\" (1998), \"Pitch Black\" (2000), \"xXx\" (2002) e soprattutto per la famosa serie di film \"Fast &amp; Furious\". Inoltre \u00e8 il fondatore della \"Tigon Studios\", della \"One Race Films\" e della \"Racetrack Records\".\nBiografia.\nGli inizi.\nNato nella Contea di Alameda il 18 luglio 1967, viene cresciuto da sua madre Delora Sherleen (Sinclair) Vincent, astrologa, e dal padre adottivo, attore e insegnante teatrale di origini afroamericane. Diesel si \u00e8 sempre descritto come \"una persona di colore\" e ha dichiarato di essere \"di etnia ambigua\". Sua madre ha antenati inglesi, tedeschi e scozzesi. Diesel non ha mai conosciuto il padre biologico, e ha dichiarato che \"tutto ci\u00f2 che so da mia madre \u00e8 che ho collegamenti con molte culture differenti\". Ha un fratello gemello di nome Paul, un fratello pi\u00f9 giovane di nome Tim e una sorella di nome Samantha. In un'intervista al \"Late Night with Conan O'Brien\", disse che cambi\u00f2 il suo nome in Vin Diesel mentre lavorava come buttafuori al \"Tunnel\", un nightclub di New York, ambiente nel quale non si usa quasi mai il proprio nome. Il nome \"Vin\" \u00e8 un'abbreviazione del suo vero nome \"Vincent\", mentre il soprannome \"Diesel\" \u00e8 riferito al suo carattere grintoso.\nAll'et\u00e0 di 7 anni Diesel prese parte alla rappresentazione teatrale per bambini \"Dinosaur Door\", scritta da Barbara Garson e prodotta al Theater for the New City di Greenwich Village. Venne incluso nella rappresentazione, assieme a suo fratello e ad alcuni suoi amici, come una sorta di \"punizione\" per aver recato danno al teatro qualche tempo prima. Diesel rimase affascinato dal recitare a tal punto dal cominciare a studiare recitazione: scrisse qualche sceneggiatura durante il periodo degli studi al College.\nSin dai primi anni novanta Diesel fu un attivo film-maker. Nel 1990 appare come comparsa nel film \"Risvegli\", recitando la parte di un inserviente dell'ospedale.\nNel 1994 scrive e dirige il cortometraggio \"Multi-Facial\" che, nonostante il basso costo di produzione (tremila dollari) venne rappresentato al Festival di Cannes del 1995. Il film tratta le esperienze e le difficolt\u00e0 di un attore che cerca lavoro. Diesel si \u00e8 sempre identificato come un \"attore dalle molte facce\".\nNel 1997 Diesel dirige il suo primo film, \"Strays\", un dramma urbano di un boss di una gang; nonostante il film non riscuotesse il successo sperato, l'emittente televisiva MTV ne realizz\u00f2 una serie televisiva. L'anno successivo fu contattato da Steven Spielberg che, colpito dal corto \"Multi-Facial\", decise di scritturarlo nel famosissimo film di guerra \"Salvate il soldato Ryan\" in un ruolo scritto appositamente per lui, il soldato Caparzo.\nIl successo.\nDopo aver prestato la sua voce al doppiaggio del film d'animazione \"Il gigante di ferro\" (1999), Diesel recita un ruolo di maggior rilievo nel film \"1 chilometro da Wall Street\" (2000). Sempre nello stesso anno interpret\u00f2 il personaggio del criminale spaziale Riddick in \"Pitch Black\" (2000), un film di fantascienza a basso budget ma divenuto un \"cult\" del genere. Nel 2001 interpreta Dominic Toretto in \"Fast and Furious\", primo capitolo di una fortunata serie: il successo \u00e8 grandissimo e Vin Diesel viene lanciato come superstar di fama mondiale. L'anno successivo \u00e8 Xander Cage in \"xXx\".\nDiesel fu contattato per girare anche \"2 Fast 2 Furious\" ma declin\u00f2 l'offerta; questo film \u00e8 l'unico della serie in cui non ha preso parte. Stessa decisione per quanto riguarda il sequel di \"xXx\", \"\". Nel 2003 interpreta il poliziotto Vetter nel film \"Il risolutore\": il film, nonostante fosse realizzato con cura, fu penalizzato da una sceneggiatura che fu ritenuta non adatta per il tema trattato.\nIl successo di \"Pitch Black\" fece s\u00ec che ne venisse prodotto un seguito, \"The Chronicles of Riddick\" (2004). Venne contattato per interpretare l'antagonista nel film \"Doom\" (2005) ma rifiut\u00f2 la parte che venne data a The Rock. Nel 2005 ha interpretato \"Missione Tata\", film commedia solo ironicamente anche d'azione: la ragione per cui Diesel decise di partecipare a questo film (insolito per la sua fama da duro) sarebbe stata la devozione che ha nei confronti della nonna, preoccupata che il nipote avesse una reputazione troppo da \"ragazzaccio di Hollywood\".\nNel 2006, oltre a un cameo in \"\", ha interpretato Giacomo DiNorscio nel film \"Prova a incastrarmi\" di Sidney Lumet in un ruolo molto diverso da quello dei suoi precedenti film. Sebbene la sua interpretazione fosse approvata dai critici, il film risult\u00f2 un flop ai botteghini.\nNel 2007 produce \"Hitman - L'assassino\", film ispirato all'omonimo videogioco e che ha come protagonista l'Agente 47. Inizialmente anche il ruolo di protagonista doveva essere interpretato da Diesel, ruolo che poi venne affidato a Timothy Olyphant. L'anno dopo esce \"Babylon A.D.\" dove Diesel interpreta il protagonista Toorop. Sempre nel 2007 Diesel ha comunicato di voler girare (sia come regista e produttore che come attore) il film \"Hannibal the Conqueror\" che narra l'ascesa e la caduta del generale cartaginese Annibale.\nNel 2009 riprende i panni di Dominic Toretto nel film \"Fast &amp; Furious - Solo parti originali\" il quarto della serie. Il film ottiene un grande successo, incassando pi\u00f9 di quanto i precedenti capitoli abbiano fatto; tale successo spinge la produzione a girare il quinto capitolo della saga, \"Fast &amp; Furious 5\", nei quali Diesel oltre a recitare \u00e8 il co-produttore.\nNell'agosto del 2013, dopo il successo mondiale di \"Fast &amp; Furious 6\", l'attore riceve la sua stella sulla Hollywood Walk of Fame.\nSempre nel 2013 riprende i panni del criminale spaziale Riddick nell'omonimo film.\nNel 2014 l'attore presta la sua voce e movenze al personaggio di Groot, supereroe alieno presente nel film Marvel, \"Guardiani della Galassia\".\nL'anno successivo esce nelle sale \"Fast &amp; Furious 7\", da lui interpretato e prodotto; riscuotendo un enorme successo in pochi giorni, dovuto anche al tributo rivolto al protagonista della serie Paul Walker, morto nel novembre 2013.\nNell'aprile 2015 lascia le impronte di mani e piedi sul cemento di fronte al Chinese Theatre di Los Angeles.\nNel 2015, dopo l'enorme successo di \"Fast &amp; Furious 7\" (pi\u00f9 di 1.5 Miliardi di incasso), viene confermata la sua presenza nel nuovo capitolo della saga, \"Fast &amp; Furious 8\", primo di una nuova trilogia che chiuder\u00e0 la serie.\nNel 2017 riprende nuovamente i panni dell'agente segreto Xander Cage in \"xXx - Il ritorno di Xander Cage\".\nNell'agosto del 2017 viene inserito dalla rivista \"Forbes\" al terzo posto degli attori pi\u00f9 pagati, con un guadagno di 54.5 milioni di dollari.\nNel 2017 \u00e8 stato l'attore di maggior incasso al botteghino, totalizzando 1.6 miliardi di dollari.\nDiesel ha ripreso il ruolo di Groot nei film crossover, ' (2018) e ' (2019) che hanno combinato le squadre di supereroi di \"Guardiani della Galassia\" e \"The Avengers\". Ha detto: \"Stiamo aspettando tutti di vedere Groot e Hulk combattere insieme\".\nDiesel ha contrattato con la Valiant Comics per interpretare il personaggio \"Bloodshot\" nel film con lo stesso nome previsto in uscita nel 2020. Inoltre avr\u00e0 un ruolo nel film di James Cameron, \"Avatar 2\".\nNel 2021 riprende il ruolo di Dominic Toretto nel film \"Fast &amp; Furious 9 - The Fast Saga\" per poi annunciare l'uscita del decimo capitolo della serie, in uscita il 7 aprile 2023. Viene inoltre svelato che la saga si fermer\u00e0 all'undicesimo capitolo.\nVita privata.\nVin Diesel espresse pi\u00f9 volte il suo affetto per la Repubblica Dominicana, in particolare per le numerose sfaccettature multiculturali. Conobbe anche il presidente Leonel Fern\u00e1ndez facendolo comparire nelle prime campagne pubblicitarie del corto \"Los Bandoleros\", filmato proprio nella Repubblica Dominicana.\nNel 2001, durante le riprese di \"Fast and Furious\", ha avuto una relazione con la co-protagonista Michelle Rodriguez, affermando che tutto part\u00ec da un appuntamento che i due si diedero in Europa. Il motivo per cui i due scelsero l'Europa, dove i loro volti erano meno conosciuti, fu che \"l\u00ec le celebrit\u00e0 possono avere appuntamenti senza avere per forza una relazione\".\nDiesel afferm\u00f2, riguardo alla sua vita personale: \nDal 2007 \u00e8 legato alla modella Paloma Jim\u00e9nez da cui ha avuto tre figli: Hania Riley (2008); Vincent (2010) e Pauline (2015), quest'ultima cos\u00ec chiamata in onore dell'amico e collega Paul Walker, morto in un incidente stradale nel 2013. Parlando al giornale irlandese \"An tEolas\", Diesel afferm\u00f2 che in genere viene sempre visto come un uomo duro, ma che grazie alla paternit\u00e0 sta sviluppando un \"tenero lato paterno\".\nDoppiatori italiani.\nNelle versioni in italiano dei suoi film, Vin Diesel \u00e8 stato doppiato da:\nDa doppiatore \u00e8 sostituito da:"}
{"id": "1906863", "revid": "1543377", "url": "https://it.wikipedia.org/wiki?curid=1906863", "title": "Cacajao ayresi", "text": "Lo uacari di Ayres (\"Cacajao ayresi\" ) \u00e8 un primate platirrino della famiglia dei Pitecidi, di recentissima scoperta.\nLa specie venne scoperta in Brasile da un team di ricerca dell'Universit\u00e0 di Auckland mentre seguiva dei cacciatori Yanomami sulle loro piste lungo il Rio Arac\u00e1, immissario del Rio Negro. In particolare, questi animali vennero scoperti laddove non ci si aspettava di trovare degli uacari, a causa della presenza di numerose specie competitrici per il cibo.\nLa descrizione della nuova specie venne a breve pubblicata sull\"International Journal of Primatology\": il nome scientifico della specie \u00e8 stato scelto in onore del primatologo brasiliano Jos\u00e9 M\u00e1rcio Ayres, scomparso nel 2003.\nNonostante la mancanza di studi esaurienti sul numero di esemplari esistenti e sullo stato di salute della popolazione e dell'ecosistema in cui essa si trova, lo scopritore ha suggerito di dare a titolo precauzionale questi animali lo \"status\" di vulnerabili per la IUCN, adducendo come motivo il fatto che il loro areale si trovi al di fuori di un'area protetta e la caccia a cui questi animali vengono sottoposti dalle popolazioni locali."}
{"id": "1906864", "revid": "253269", "url": "https://it.wikipedia.org/wiki?curid=1906864", "title": "Imani Hakim", "text": "Biografia.\nInterpreta il ruolo di Tonya Rock nella sit-com \"Tutti odiano Chris\". Hakim \u00e8 il pi\u00f9 giovane membro del cast.\nAll'et\u00e0 di sette anni, Hakim inizi\u00f2 a studiare recitazione al Cleveland's Historic Karamu House Theater. Studi\u00f2 anche all'Alexander's Workshop a Lakewood (California), e al The Young Actor's Space a Burbank, sempre in California.\nNel tempo libero, Imani Hakim ama ascoltare musica, documentarsi sulla cultura africana, leggere, scrivere e praticare arti marziali. Studia a casa.\nVive a Cleveland con suo padre e due fratelli."}
{"id": "1906877", "revid": "1543377", "url": "https://it.wikipedia.org/wiki?curid=1906877", "title": "La principessa della ciarda", "text": "La principessa della ciarda (titolo originale Die Cs\u00e1rd\u00e1sf\u00fcrstin o in ungherese Cs\u00e1rd\u00e1skir\u00e1lyn\u0151) \u00e8 un'operetta in tre atti di Leo Stein e B\u00e9la Jenbach, con le musiche di Emmerich K\u00e1lm\u00e1n, andata in scena allo Johann Strau\u00df-Theater di Vienna con successo il 17 novembre 1915 diretta da Artur Guttmann con Mizzi G\u00fcnther (533 recite).\nTrama.\nAtto primo.\nAll'Orpheum, mondano locale di Budapest, regna incontrastata la bellissima canzonettista Silva Varescu che, chiamata la Principessa della ciarda, d\u00e0 il suo addio agli amici, in procinto di partire per una trasferta artistica negli Stati Uniti. Il Principe Edvino Carlo di Lippert-Weylersheim, innamorato della Principessa della ciarda, si impegna davanti ad un notaio per sposare Silva entro otto settimane. Edvino Carlo viene poi richiamato a Vienna dai genitori che lo hanno promesso sposo alla Contessa Stasi. Edvino, controvoglia, \u00e8 costretto a tornare nel palazzo paterno.\nAtto secondo.\nNel palazzo del Principe Lippert-Weylersheim si celebra il fidanzamento fra Edvino e Stasi. Silva, ritornata dagli Stati Uniti, lo viene a sapere e si presenta al ricevimento assieme al Conte Boni, amico di famiglia, spacciandosi per sua moglie. L'arrivo improvviso suscita prima la gelosia di Edvino che si tramuta in dolcezza verso l'amata. Boni, su ordine di Silva, corteggia Stasi non lasciando indifferente la fanciulla. Silva, dopo aver ricevuto una nuova dichiarazione d'amore da parte di Edvino, mostra ai convitati l'impegnativa scritta davanti al notaio e annuncia di essere una principessa, la Principessa della ciarda. \u00c8 lo scandalo, i genitori di Edvino non potrebbero mai tollerare che il discendente della gloriosa casata di Lippert-Weylersheim sposi una canzonettista. Silva, fra le lacrime, abbandona la festa.\nAtto terzo.\nIn un albergo di Vienna si trova Feri, un aristocratico amico di Edvino, che ha accompagnato da Budapest la troupe in procinto di imbarcarsi per gli Stati Uniti. Nello stesso albergo, arriva anche la famiglia di Edvino: Feri riconosce nella principessa, la madre di Edvino, una famosa cantante che anni prima si era ritirata dalle scene. Viene cos\u00ec a cadere il motivo dello scandalo di un matrimonio tra un principe e una canzonettista: Edvino e Silva coronano il loro sogno d'amore e Boni fa lo stesso con Stasi. Mentre la guerra si avvicina dopo l'assassinio del principe ereditario a Sarajevo, la compagnia teatrale - inconsapevole del pericolo - si mette in salvo partendo per gli Stati Uniti insieme alle due felici coppie di novelli sposi."}
{"id": "1906880", "revid": "287204", "url": "https://it.wikipedia.org/wiki?curid=1906880", "title": "Galileo Giovolley", "text": "La Galileo Giovolley \u00e8 una societ\u00e0 polisportiva di Reggio nell'Emilia.\nStoria della societ\u00e0.\nLa polisportiva Galileo, sorta nel 1964, pratica oggi calcio maschile e femminile (quest'ultima ha militato in Serie B nel campionati 2006-2007 e 2007-2008), pallavolo femminile e triathlon. Ha praticato il volley maschile ad alti livelli negli anni ottanta e novanta, dopo aver inglobato il Volley Ball Club Reggiano.\nPallavolo.\nSezione maschile.\nIl \"Volley Ball Club Reggiano\" fu fondato nell'estate del 1981, quando la sezione di pallavolo della \"Polisportiva Gramsci\" (sorta nel 1947), che gi\u00e0 da una stagione militava in Serie A2, perse la sponsorizzazione della Transcoop. In crisi economica, la Gramsci si un\u00ec ad altre societ\u00e0 di Reggio e provincia; al termine del campionato 1981-82, nel quale disput\u00f2 le sue gare interne a Bagnolo in Piano, la neonata compagine retrocesse in Serie B.\nNel 1985 il VBCR, ancora in B, fu inglobato dalla \"Galileo\"; due anni dopo ottenne la promozione in A2 e, all'inizio del campionato 1987-88, la Transcoop ritorn\u00f2 sponsor della formazione. Al termine della stagione 1989-90 fu promossa in A1, riportando cos\u00ec la citt\u00e0 di Reggio in massima serie maschile a venti anni dalla retrocessione di un'altra polisportiva, La Torre.\nIl primo campionato di A1 della Galileo termin\u00f2 con un'immediata retrocessione; una nuova promozione fu ottenuta nel 1992-93, con sponsor Latte Giglio (e divisa bianco e verde), ed ancora una volta l'esperienza in A1 dur\u00f2 per una sola annata (1993-94; al pronto ritorno in A2 seguirono una crisi economica e la rinuncia a prendere parte al campionato."}
{"id": "1906885", "revid": "110157", "url": "https://it.wikipedia.org/wiki?curid=1906885", "title": "Impianti dei Giochi della XXIX Olimpiade", "text": "Lista di impianti usati nei Giochi della XXIX Olimpiade di Pechino 2008."}
{"id": "1906886", "revid": "48040", "url": "https://it.wikipedia.org/wiki?curid=1906886", "title": "Volley Reggiano", "text": ""}
{"id": "1906889", "revid": "88740", "url": "https://it.wikipedia.org/wiki?curid=1906889", "title": "Il mistero della citt\u00e0 fantasma", "text": "Il mistero della citt\u00e0 fantasma \u00e8 un romanzo del 2007 scritto da Domenica Luciani.\nHa avuto tre edizioni.\nTrama.\nLo spunto della storia nasce dalle vacanze giovanili in un paesino toscano dell'autrice.\nTutto si svolge vicino a Budrecchio ove il protagonista, Gaspare, \u00e8 costretto a trascorrere le vacanze dai nonni assieme all'amico Bruno.\nC'\u00e8 una Budrecchio di Sopra e una Budrecchio di Sotto: quella di Sopra \u00e8 diventata un paese \"fantasma\" dopo il terremoto, qui aleggiano i misteri e anche gli spettri del passato."}
{"id": "1906891", "revid": "1573940", "url": "https://it.wikipedia.org/wiki?curid=1906891", "title": "Chiesa di San Domenico (Cesena)", "text": "La chiesa di San Domenico \u00e8 un edificio di culto cattolico situato in viale Jacopo Mazzoni, nel centro storico della citt\u00e0 di Cesena. La chiesa \u00e8 sede della parrocchia omonima della diocesi di Cesena-Sarsina.\nStoria.\nEdificata tra il 1706 e il 1772, sorge sui resti di una precedente chiesa quattrocentesca della quale si possono ammirare ancora oggi i due meravigliosi chiostri.\nAl suo interno si trovano, a pianta longitudinale con una sola navata, tre cappelle per lato e un'abside semicircolare, sono conservate testimonianze relative al momento pi\u00f9 alto della pittura locale del corso del XVII secolo. Si segnala, ad esempio, il dipinto \"La Madonna del Carmine, i Santi Girolamo, Francesco d'Assisi, Giovanni Battista e santa Martire\" del pittore di scuola forlivese Gian Francesco Modigliani."}
{"id": "1906918", "revid": "287204", "url": "https://it.wikipedia.org/wiki?curid=1906918", "title": "Chiesa di Sant'Agostino (Cesena)", "text": "La chiesa di Sant'Agostino \u00e8 un edificio di culto cattolico situato in via Scevola Riceputi, nel centro storico di Cesena.\nStoria e descrizione.\nGi\u00e0 convento dei frati osservanti, fu ceduto alla fine del XV secolo, per volere di Violante Malatesta, ai frati agostiniani che intrapresero una vasta opera di ristrutturazione e di decorazione della chiesa e del convento.\nL'opera fu terminata intorno al 1520 e all'epoca conservava al suo interno numerosi dipinti di grande valore andati per lo pi\u00f9 dispersi durante l'occupazione napoleonica, tranne la \"Disputa sull'Immacolata Concezione\" di Girolamo Genga, oggi alla Pinacoteca di Brera.\nLa forma attuale della chiesa risale a 1748: la facciata su disegno di Luigi Vanvitelli rimasta incompiuta, priva dei previsti rivestimenti marmorei; l'interno a pianta basilicale, ha un'unica navata con tre cappelle per lato, che conservano opere e dipinti di notevole interesse quali: l\"Immacolata Concezione, san Giacomo e sant'Erasmo\" (1670) di Cristoforo Serra, la \"Strage degli innocenti\" (1627) di Giovan Battista Razzani, i \"Santi Sebastiano, Cristoforo e Rocco\", \"Sante martiri, i tre santi agostiniani\" e la \"Fede\" di Giuseppe Milani, terminate nel 1771."}
{"id": "1906920", "revid": "110157", "url": "https://it.wikipedia.org/wiki?curid=1906920", "title": "Meistriliiga 2003", "text": "La Meistriliiga 2003 fu la 13\u00aa edizione della massima serie del campionato di calcio estone conclusa con la vittoria del , al suo settimo titolo e terzo consecutivo.\nCapocannoniere del torneo fu Tor Henning Hamre (), con 39 reti.\nFormula.\nFu confermata la formula della stagione precedente: il numero di squadre rimase fermo ad otto e il torneo a fase unica. Furono disputati doppi turni di andata e ritorno, per un totale di 28 incontri per squadra: venivano assegnati tre punti per la vittoria, uno per il pareggio e zero per la sconfitta.\nL'ultima classificata retrocedeva direttamente in Esiliiga, mentre la penultima giocava un play-off contro la seconda dell'Esiliiga 2003, con gare di andata andata e ritorno.\nClassifica finale.\nLevadia Maardu e Levadia Tallinn.\nDopo la fine della stegione, il Levadia Maardu ha ceduto il proprio titolo sportivo al Levadia Tallinn, mentre l'omonima squadra \u00e8 diventata la formazione riserve (Levadia Tallinn 2) e pertanto \u00e8 stata retrocessa in Esiliiga."}
{"id": "1906923", "revid": "287204", "url": "https://it.wikipedia.org/wiki?curid=1906923", "title": "Amravati", "text": "Amravati \u00e8 una suddivisione dell'India, classificata come \"municipal corporation\", di 549.370 abitanti, capoluogo del distretto di Amravati e della divisione di Amravati, nello stato federato del Maharashtra. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 20\u00b0 55' 60 N e 77\u00b0 45' 0 E e ha un'altitudine di 342 .\nSociet\u00e0.\nEvoluzione demografica.\nAl censimento del 2001 la popolazione di Amravati assommava a 549.370 persone, delle quali 283.789 maschi e 265.581 femmine. I bambini di et\u00e0 inferiore o uguale ai sei anni assommavano a 64.553, dei quali 33.221 maschi e 31.332 femmine. Infine, coloro che erano in grado di saper almeno leggere e scrivere erano 436.680, dei quali 235.360 maschi e 201.320 femmine."}
{"id": "1906924", "revid": "287204", "url": "https://it.wikipedia.org/wiki?curid=1906924", "title": "Aurangabad (Maharashtra)", "text": "Aurangabad \u00e8 una suddivisione dell'India, classificata come \"municipal corporation\", di 872.667 abitanti, capoluogo del distretto di Aurangabad e della divisione di Aurangabad, nello stato federato del Maharashtra. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 19\u00b0 52' 60 N e 75\u00b0 19' 60 E e ha un'altitudine di 568 .\nSociet\u00e0.\nEvoluzione demografica.\nAl censimento del 2001 la popolazione di Aurangabad assommava a 872.667 persone, delle quali 458.869 maschi e 413.798 femmine. I bambini di et\u00e0 inferiore o uguale ai sei anni assommavano a 129.295, dei quali 68.583 maschi e 60.712 femmine. Infine, coloro che erano in grado di saper almeno leggere e scrivere erano 626.075, dei quali 356.405 maschi e 269.670 femmine.\nMonumenti e luoghi d'interesse.\nBibi Ka Maqbara.\nSituato al di fuori delle mura cittadine, a circa 3\u00a0km dal centro cittadino, il \"Bibi Ka Maqbara\" \u00e8 il mausoleo di \"Rabia-ud-Durrani\", moglie di Aurangzeb. Il mausoleo fu costruito nel 1678 da Azam Shan, figlio di Aurangzeb, ed \u00e8 una imitazione del pi\u00f9 famoso Taj Mahal di Agra e per questo \u00e8 conosciuto localmente come il \"Mini Taj del Deccan\".\nCollocato al centro di un vasto giardino moghul, il mausoleo ha quattro altissimi minareti, sproporzionati rispetto all'originale di Agra, posti ai lati della piattaforma rialzata. Come il Taj \u00e8 di marmo bianco e stucco, ma senza i pregiati e preziosi lavori in pietra dura dell'opera di Shah Jahan.\nGrotte di Aurangabad.\nPoste a 3\u00a0km a nord della citt\u00e0, le grotte di Aurangabad sono interessanti ma spesso trascurate a favore delle pi\u00f9 importanti e non lontane grotte buddhiste di Ellora e Ajanta, e furono principalmente scavate durante i secoli VI e VII della nostra era (epoca \"Vakataka\" e \"Kalachuri\")."}
{"id": "1906925", "revid": "339392", "url": "https://it.wikipedia.org/wiki?curid=1906925", "title": "JK Vaprus P\u00e4rnu", "text": ""}
{"id": "1906926", "revid": "110157", "url": "https://it.wikipedia.org/wiki?curid=1906926", "title": "Meistriliiga 2002", "text": "La Meistriliiga 2002 fu la dodicesima edizione della massima serie del campionato di calcio estone conclusa con la vittoria del , al suo sesto titolo e secondo consecutivo.\nCapocannoniere del torneo fu Andrei Kr\u00f5lov (TVMK Tallinn), con 37 reti.\nFormula.\nFu confermata la formula della stagione precedente: il numero di squadre rimase fermo ad otto e il torneo a fase unica. Furono disputati doppi turni di andata e ritorno, per un totale di 28 incontri per squadra: venivano assegnati tre punti per la vittoria, uno per il pareggio e zero per la sconfitta.\nL'ultima classificata retrocedeva direttamente in Esiliiga, mentre la penultima giocava un play-off contro la seconda dell'Esiliiga 2002, con gare di andata andata e ritorno."}
{"id": "1906927", "revid": "1977557", "url": "https://it.wikipedia.org/wiki?curid=1906927", "title": "BAFTA Cymru", "text": "BAFTA Cymru (o BAFTA Wales) \u00e8 la sezione per il Galles della British Academy of Film and Television Arts.\nNati nel 1991, sono una cerimonia annuale che si svolge a Cardiff di premiazione per i creatori ed il personale di produzione di film e prodotti cinematografici girati in Galles. Questi premi sono separati da quelli a parte dal Regno Unito, i British Academy Television Awards e British Academy Film Awards, bench\u00e9 i prodotti premiati al BAFTA Cymru possono essere insigniti anche dei premi nazionali."}
{"id": "1906932", "revid": "110157", "url": "https://it.wikipedia.org/wiki?curid=1906932", "title": "Meistriliiga 2001", "text": "La Meistriliiga 2001 fu l'undicesima edizione della massima serie del campionato di calcio estone conclusa con la vittoria del , al suo quinto titolo.\nCapocannoniere del torneo fu Maksim Gruznov (), con 37 reti.\nFormula.\nFu confermata la formula della stagione precedente: il numero di squadre rimase fermo ad otto e il torneo a fase unica. Furono disputati doppi turni di andata e ritorno, per un totale di 28 incontri per squadra: venivano assegnati tre punti per la vittoria, uno per il pareggio e zero per la sconfitta.\nLa squadra ultima classificata retrocedeva direttamente in Esiliiga, mentre la penultima giocava un play-off contro la seconda dell'Esiliiga 2001, con gare di andata e ritorno."}
{"id": "1906933", "revid": "124334203", "url": "https://it.wikipedia.org/wiki?curid=1906933", "title": "Colite", "text": "Per colite, in campo medico, si intende una infiammazione che colpisce il colon, ovvero il secondo tratto dell'intestino crasso.\nIl termine dovrebbe essere limitato alle affezioni specifiche del colon, ma in passato, col nome \"colite spastica\" si indicava una serie pi\u00f9 ampia di disturbi (ad esempio la sindrome dell'intestino irritabile o la malattia di Crohn). Tuttavia vi \u00e8 ancora confusione sull'uso del termine, che spesso viene usato in maniera generica, oppure per indicare condizioni nelle quali l'eziologia dell'infiammazione non \u00e8 stata ancora determinata.\nSegni e sintomi.\nI sintomi possono essere molteplici, tra cui dolore addominale, talvolta attenuato dalla defecazione, o variazione di consistenza delle feci.\nTra i sintomi intestinali associati ricordiamo l'alitosi, la sensazione di bruciore in bocca o in gola, il sapore sgradevole di amaro e la difficolt\u00e0 nella deglutizione (tutti sintomi normalmente legati alla pressione esercitata dell'intestino contro lo stomaco con la conseguente fuoriuscita verso l'esofago dei succhi gastrici), la nausea, il vomito, il senso di saziet\u00e0 precoce, il mal di stomaco, i borborigmi intestinali, e infine i dolori all'ano e al perineo. \nLa condizione, inoltre, presenta spesso molti sintomi non intestinali ma legati all'apparato urinario, a quello ginecologico (nelle donne) e a dolori generalizzati. Si riscontra l'urgenza di urinare, spesso accompagnata da necessit\u00e0 di farlo durante la notte (nicturia) o da un senso di incompleto e/o difficoltoso svuotamento della vescica, mentre tra i dolori generali vanno sicuramente ricordati la cefalea, i dolori muscolari e tendinei (sindrome fibromialgica), stanchezza cronica con sonnolenza, vertigini, senso di occlusione della glottide e neuro-dermatite.\nVa infine ricordato che il quadro clinico sopra esposto porta spesso a una rapida perdita di peso.\nIn questa patologia la superficie del colon si presenta spesso irritata con eritema (ovvero, rossore), e sono quindi possibili ulcere (tipiche della colite ulcerosa) che possono sanguinare, con conseguente presenza di sangue nelle feci e sanguinamento rettale. Pu\u00f2 anche presentarsi la dissenteria, sebbene alcune forme di colite siano caratterizzate da costipazione e feci apparentemente normali.\nDiagnosi.\nTra i pi\u00f9 comuni accertamenti diagnostici vi sono immagini a raggi X del colon, ricerca di sangue e \"pus\" nelle feci, sigmoidoscopia e colonscopia. Fra gli altri test diagnostici vi sono colture delle feci e analisi del sangue. Un tipico indizio in casi di colite acuta \u00e8 l'alto tasso di sedimentazione degli eritrociti (VES, in inglese \"ESR\", per \"erythrocyte sedimentation rate\").\n\u00c8 utile tuttavia ricordare che esistono anche altre patologie in grado di simulare la sindrome del colon irritabile. Tra queste si ricordano alcune malattie organiche dell'apparato gastroenterico (tumori, malattia diverticolare, celiachia, malattia di Crohn, colite ulcerosa, calcolosi biliare e sindrome post-colecistectomia) e altre malattie endocrine non gastrointestinali (endocrine, neurologiche del connettivo).\nAlimentazione.\nAlcuni alimenti possono acuire i sintomi:\nTipi.\nTra i vari tipi di colite vi sono la colite ulcerosa (UC), quella di Crohn, l'ischemica, la colite infettiva, fulminante, chimica, microscopica, linfocitica e atipica.\nUn sottotipo molto noto di colite infettiva \u00e8 la colite pseudomembranosa, che, quasi sempre, deriva dall'infezione del \"clostridioides difficile\", notoriamente tossico.\nAnche alcune infezioni da parte di parassiti possono causare colite. La colite che presenta il corso clinico pi\u00f9 rapido e allarmante \u00e8 nota invece come colite fulminante; oltre alla dissenteria, alla febbre e all'anemia riscontrate nella colite, il paziente presenta gravi dolori addominali e un quadro clinico simile a quello della setticemia, quando \u00e8 presente uno shock. Approssimativamente la met\u00e0 dei pazienti in queste condizioni necessita di un intervento chirurgico.\nUn particolare tipo di enterocolite scatenata dalle allergie alimentari \u00e8 l'enterocolite indotta dalle proteine alimentari o FPIES che \u00e8 l'acronimo di \"food protein-induced enterocolitis syndrome\".\nTrattamento.\nIl trattamento della colite pu\u00f2 prevedere la somministrazione di antibiotici e antinfiammatori non steroidei (FANS) come la mesalazina (Asacol) o i suoi derivati; azatioprina o simili immunosoppressori; steroidi come il prednisolone e il prednisone; uno o alcuni dei numerosi medicinali che alleviano l'infiammazione e il dolore (butilscopolamina). Dal momento che si tratta di una condizione cronica, la colite richiede un trattamento palliativo, pi\u00f9 che una cura.\nAlla chirurgia si ricorre soltanto quando il paziente soffre di infiammazioni regolari o permanenti, specialmente in caso di colite fulminante. L'intervento consiste solitamente nella rimozione del colon e nella creazione di una sorta di \"sacca\" ricavata da parte dell'intestino tenue, che con il tempo assumer\u00e0 poi le caratteristiche del colon.\nAlcuni studi hanno riscontrato una possibile correlazione tra la colite e l'intolleranza al latte (latte di vacca, caseina, latte a lunga conservazione), suggerendo quindi di eliminare tali prodotti dalla dieta."}
{"id": "1906936", "revid": "110157", "url": "https://it.wikipedia.org/wiki?curid=1906936", "title": "Meistriliiga 2000", "text": "La Meistriliiga 2000 fu la decima edizione della massima serie del campionato di calcio estone conclusa con la vittoria del Levadia Maardu, al suo secondo titolo consecutivo.\nCapocannonieri del torneo furono Egidijus Ju\u0161ka (TVMK Tallinn) e Toomas Kr\u00f5m (Levadia Maardu), con 24 reti.\nFormula.\nFu confermata la formula della stagione precedente: il numero di squadre rimase fermo ad otto e il torneo a fase unica. Furono disputati doppi turni di andata e ritorno, per un totale di 28 incontri per squadra: venivano assegnati tre punti per la vittoria, uno per il pareggio e zero per la sconfitta.\nL'ultima classificata retrocedeva in Esiliiga, mentre la penultima giocava un play-off contro la seconda dell'Esiliiga 2000, con andata e ritorno.\nClassifica finale.\nSpareggio promozione/retrocessione.\n\"*Tervis ritirato a causa dell'indisponibilit\u00e0 di giocatori attivi per la nazionale estone under-18.\""}
{"id": "1906938", "revid": "767487", "url": "https://it.wikipedia.org/wiki?curid=1906938", "title": "Magl\u00f3ca", "text": "Magl\u00f3ca \u00e8 un comune di 107 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1906939", "revid": "298229", "url": "https://it.wikipedia.org/wiki?curid=1906939", "title": "Scherma ai Giochi della XXIX Olimpiade", "text": "Eventi.\nNel 2008 a Pechino, il Fioretto a squadre e la Sciabola a squadre sono state aggiunte al programma femminile portando allo stesso numero le prove femminili e maschili. Al loro posto, per mantenere a dieci il totale delle medaglie d'oro, sono state escluse secondo un criterio di rotazione la gara di fioretto maschile a squadre e quella di spada femminile a squadre. A Pechino sono presenti 212 schermidori, 12 pi\u00f9 di Atene."}
{"id": "1906941", "revid": "767487", "url": "https://it.wikipedia.org/wiki?curid=1906941", "title": "R\u00e1baszentandr\u00e1s", "text": "R\u00e1baszentandr\u00e1s \u00e8 un comune di 538 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1906943", "revid": "466539", "url": "https://it.wikipedia.org/wiki?curid=1906943", "title": "Tracy Austin", "text": "Biografia.\nVita privata.\nTracy ha una sorella e un fratello maggiori, Pam e Jeff, entrambi tennisti professionisti. \u00c8 sposata con Scott Holt e ha tre figli.\nCarriera sportiva.\nNegli anni giovanili vinse ben 21 titoli riservati alle categorie di et\u00e0, tra cui un titolo di campionessa nazionale under 12 nel 1972. Nel 1977 vinse il torneo di Portland diventando la tennista pi\u00f9 giovane (14 anni e 28 giorni) a vincere un torneo professionistico. In quello stesso anno fece il suo debutto in un torneo del Grande Slam, al Torneo di Wimbledon venne eliminata dalla campionessa Chris Evert nel terzo turno. Due mesi dopo prese parte anche agli US Open arrivando fino ai quarti di finale, in cui venne sconfitta da Betty St\u00f6ve. Nel 1978 vinse i tornei di Filderstadt e di Tokyo, prese parte anche agli ultimi due Slam stagionali, arrivando al quarto turno di Wimbledon e ai quarti di finale dell'US Open.\nCome nelle due precedenti stagioni nel 1979 non prese parte agli Australian Open e all'Open di Francia. In luglio arriv\u00f2 fino alla semifinale del torneo di Wimbledon in cui perse contro Martina Navr\u00e1tilov\u00e1. Un mese dopo arriv\u00f2 in finale agli US Open, nell'ultima partita gioc\u00f2 contro Chris Evert (vincitrice delle ultime quattro edizioni) riuscendo a prevalere in due set con parziali di 6-4, 6-3. La Austin divent\u00f2 la pi\u00f9 giovane vincitrice dell'US Open all'et\u00e0 di 16 anni e 9 mesi. In questo anno vinse altri 6 tornei tra cui gli Internazionali d'Italia battendo in semifinale Chris Evert in tre set mettendo fine alla striscia di 125 vittorie consecutive della Evert sui campi di terra. Vinse anche il prestigioso torneo di Hilton Head e si conferm\u00f2 campionessa a Filderstadt.\nNel 1980 conquist\u00f2 12 tornei individuali. Salt\u00f2 gli Slam in Australia e in Francia; il 7 aprile divenne la nuova N.1 del mondo togliendo il primato alla Navr\u00e1tilov\u00e1, che si riprese il trono il 20 dello stesso mese. A Wimbledon arriv\u00f2 in semifinale nel singolare perdendo contro Evonne Goolagong, ma vincendo il doppio misto in coppia con il fratello John. Riprender\u00e0 la prima posizione del ranking il 1\u00ba giugno 1980, in settembre agli US Open arriv\u00f2 fino in semifinale ma venne sconfitta 4-6, 6-1, 6-1 da Chris Evert che si prese la rivincita per la sconfitta dell'anno precedente e che poi andr\u00e0 a vincere il suo quinto titolo. Il 17 novembre 1980 cedette per la seconda e ultima volta (a Chris Evert stavolta) la testa del ranking dopo 20 settimane di permanenza al vertice; complessivamente la Austin rimase in vetta alla classifica per un totale di 22 settimane divise in due periodi (2+20).\nNel 1981 prese parte al suo primo Australian Open: fu un'esperienza deludente che si concluse precocemente ai quarti di finale. In seguito ad un infortunio salt\u00f2 l'Open di Francia e buona parte della stagione. Rientr\u00f2 in tempo per Wimbledon in cui arriv\u00f2 ai quarti di finale perdendo contro Pam Shriver. Nonostante l'amarezza si riprese e vinse il Canadian Open superando le rivali Evert e Navr\u00e1tilov\u00e1. Poche settimane dopo sconfisse nuovamente la Navr\u00e1tilov\u00e1 1-6, 7-6(4), 7-6(1) nella finale dell'US Open, conquistando il suo secondo e ultimo Slam. Oltre all'US Open vinse altri 6 tornei singolari tra cui il quarto titolo consecutivo a Filderstadt.\nIl 1982 fu l'ultimo anno giocato ad alti livelli. Una serie di problemi alla schiena (soprattutto sciatica) le fecero saltare buona parte della stagione e riusc\u00ec ad affermarsi solo nel torneo di San Diego. Per la prima volta in carriera prende parte all'Open di Francia ma arriva solo fino ai quarti. A fine stagione prese parte alla Toyota Series Championships, l'ultimo acuto della sua carriera lo ebbe raggiungendo la semifinale in cui per\u00f2 fu sconfitta nettamente dalla Evert per 6-0, 6-0, in meno di un'ora di gioco.\nNel 1983 partecipa all'Open di Francia raggiungendo i quarti di finale. In tutto l'anno non si aggiudica nessun titolo e alla fine della stagione si ritirer\u00e0 a soli 21 anni per via dei suoi guai fisici e con la consapevolezza di non essere pi\u00f9 quella dei tempi migliori. Nel 1988 a 26 anni torner\u00e0 per giocare 7 tornei di doppio, l'anno successivo prende parte ad un torneo di doppio e due di singolo ma senza risultati. La seconda parte della sua carriera viene interrotta da un incidente automobilistico in cui rischia la vita. Nel 1992 \u00e8 la pi\u00f9 giovane persona inserita nella \"International Tennis Hall of Fame\".\nNel 1993 tenta nuovamente il ritorno sulle grandi scene ma senza successo, mentre nel 1994 prende parte agli Australian Open venendo eliminata al secondo turno. Qualche mese dopo tenta l'avventura all'Open di Francia, ma si ferma al primo turno; in seguito a questa disfatta lascia, stavolta definitivamente, il tennis professionistico, con un bottino di 30 titoli nel singolare (di cui 2 US Open), 4 nel doppio femminile e 1 nel doppio misto (Wimbledon).\nDopo il ritiro.\nDopo il ritiro ha lavorato come commentatrice di tennis per la NBC e USA Network, ha lavorato anche per la Seven Network e per la BBC.\nStatistiche.\nSingolare.\nSconfitte.\nGrande Slam (0).\n\"Nessuna finale Slam persa\"\nDoppio.\nVittorie.\nGrande Slam (0).\n\"Nessun titolo di doppio femminile vinto\"\nSconfitte.\nGrande Slam (0).\n\"Nessuna finale di doppio femminile persa\"\nRisultati in progressione.\nSingolare.\nND = torneo non disputato.\nA = non ha partecipato al torneo.\nNote: L'Australian Open \u00e8 stato disputato due volte nel 1977, a gennaio e dicembre, mentre non \u00e8 stato disputato nel 1986."}
{"id": "1906944", "revid": "767487", "url": "https://it.wikipedia.org/wiki?curid=1906944", "title": "Motel Woodstock", "text": "Motel Woodstock \u00e8 un film del 2009 diretto dal regista Ang Lee, basato sul romanzo autobiografico di Elliot Tiber \"Taking Woodstock: A True Story of a Riot, Concert, and a Life\", scritto in collaborazione con Tom Monte.\nIl film \u00e8 stato distribuito nelle sale italiane il 9 ottobre 2009.\nTrama.\nTiber \u00e8 un giovane che nel 1969 gestisce assieme ai genitori un motel in un piccolo paese vicino a New York. Il film racconta come Tiber diventi in poco tempo uno degli organizzatori del Festival di Woodstock, l'evento rock che ha segnato la storia della musica e del costume alla fine degli anni sessanta. Tiber riesce infatti a trovare nel suo paese il luogo adatto e le licenze necessarie per dar vita all'evento.\nProduzione.\nLe riprese del film sono iniziate il 18 agosto 2008 nello Stato di New York.\nTiber \u00e8 interpretato da Demetri Martin, i suoi genitori hanno il volto di Imelda Staunton e Henry Goodman. Il cast comprende anche una serie di variopinti personaggi che ruotano attorno alla figura di Tiber: Paul Dano e Kelli Garner danno vita a una coppia hippie, Emile Hirsch interpreta un reduce della guerra in Vietnam e Liev Schreiber ha il ruolo del travestito Vilma.\nDistribuzione.\nIl film \u00e8 stato presentato in anteprima il 16 maggio al Festival di Cannes 2009. Dopo l'anteprima italiana al Biografilm Festival di Bologna l'11 giugno 2009, il film \u00e8 stato distribuito nelle sale italiane dal 9 ottobre 2009 da BiM."}
{"id": "1906945", "revid": "287204", "url": "https://it.wikipedia.org/wiki?curid=1906945", "title": "Ramirez de Montalvo", "text": "La famiglia Ramirez de Montalvo \u00e8 una famiglia nobile di origine spagnola di cui si hanno tracce in Italia a partire dal 1539, quando Don Antonio Ramirez de Montalvo, originario della Castiglia, arriv\u00f2 a Firenze al seguito di donna Eleonora di Toledo che andava in sposa al granduca di Toscana Cosimo I de' Medici.\nDella famiglia Ramirez de Montalvo si ricordano principalmente il gi\u00e0 nominato Don Antonio ed Eleonora Ramirez de Montalvo, fondatrice di un ordine religioso.\nDon Antonio Ramirez de Montalvo.\nCosimo I, ventenne, era alla ricerca di una moglie di nobile rango che potesse rafforzare la sua posizione politica all'interno della cerchia dei potenti d'Italia. Trov\u00f2 la donna giusta in Eleonora di Toledo, sedicenne, figlia unica del potente don Pedro Alvarez di Toledo, marchese di Villafranca e vicer\u00e9 di Napoli, che spos\u00f2 a Firenze nel 1539.\nEleonora di Toledo, come tutti i nobili di allora, aveva un nutrito stuolo di servitori. Tra questi vi era anche il suo primo cameriere Don Antonio, discendente di un'antica e nobile dinastia della provincia di Avila, e figlio di Don Juan Ramirez de Montalvo, un officiante della corte dei re spagnoli.\nCosimo I nomin\u00f2 Don Antonio suo primo maggiordomo e fu cos\u00ec contento dei suoi servigi che lo ricompens\u00f2 regalandogli una casa torre in Borgo Albizi. Ben presto, Don Antonio acquist\u00f2 altre 2 case attigue e nel 1568, grazie anche all'architetto di corte Bartolomeo Ammannati, dei cui servigi pot\u00e9 servirsi grazie alla disponibilit\u00e0 di Cosimo I, realizz\u00f2 dalle 3 case una nuova costruzione che eresse a sua dimora, Palazzo Ramirez de Montalvo. Nel 1563 Don Antonio ottenne il feudo di Sassetta nella Maremma pisana, e nel 1570 acquist\u00f2 da Bernardetto de' Medici, un membro di un ramo minore della famiglia dei Medici, Villa alla Marina, nei pressi dell'abitato di Campi Bisenzio, che diverr\u00e0 sua dimora estiva.\nDon Antonio ebbe due figli, Don Ermando e Don Giovanni: il primo eredit\u00f2 Palazzo Ramirez de Montalvo mentre Don Giovanni ebbe una figlia di nome Eleonora, che fond\u00f2 le \"Suore Minime Ancelle della Santissima Trinit\u00e0\", dette anche Montalve. \nLa famiglia continu\u00f2 ad amministrare il feudo della Sassetta fino all'abolizione dei feudi attraverso varie vicissitudini economiche che trovarono i titolari costretti a cedere la signoria per necessit\u00e0 ai rami cadetti. Gli ultimi signori feudali furono Antonio III, che sollev\u00f2 uno scandalo anche presso la Curia romana per aver sposato la ballerina Gaspara Pallerini (1742), e il fratello Leone che gli succedette (1745-1760) fino all'abolizione dei feudi toscani. Ma i loro beni allodiali a Sassetta furono amministrati dai successori Ferdinando II (-1790), Bernardino II (-1817) e Lorenzo Maria che nel 1849 alien\u00f2 tutto ad un ricco possidente pisano."}
{"id": "1906946", "revid": "767487", "url": "https://it.wikipedia.org/wiki?curid=1906946", "title": "Sopronk\u00f6vesd", "text": "Sopronk\u00f6vesd \u00e8 un comune di 1.216 abitanti situato nella provincia di Gy\u0151r-Moson-Sopron, nell'Ungheria nordoccidentale."}
{"id": "1906948", "revid": "1543377", "url": "https://it.wikipedia.org/wiki?curid=1906948", "title": "L'occhio che uccide", "text": "L'occhio che uccide (\"Peeping Tom\") \u00e8 un film del 1960 diretto da Michael Powell.\nSi tratta di un thriller psicologico e metacinematografico, scritto dal crittografo Leo Marks, incentrato sull'ossessione del guardare (il \"Peeping Tom\" del titolo originale \u00e8, in inglese, sinonimo gergale di guardone), e sulle conseguenze comportamentali delle violenze subite durante l'infanzia. Il film \u00e8 il pi\u00f9 importante tra quelli diretti da Powell senza la collaborazione di Emeric Pressburger ed \u00e8 divenuto col tempo un autentico cult movie.\nIl protagonista, Karlheinz B\u00f6hm, \u00e8 accreditato come Carl Boehm.\nTrama.\nMark Lewis \u00e8 un operatore cinematografico, schivo e introverso, che sogna di diventare regista e che per arrotondare lo stipendio realizza foto os\u00e9 per conto di un giornalaio. Suo padre era un noto scienziato, un biologo che si era dedicato prevalentemente allo studio del sistema nervoso e della sua evoluzione durante la crescita. In particolare era interessato alle reazioni alla paura nell'infanzia, e per i suoi studi utilizz\u00f2 suo figlio come cavia, stimolandolo continuamente ad avere reazioni di paura e riprendendolo giorno e notte con una macchina da presa per documentare il tutto. \nPrivato cos\u00ec della possibilit\u00e0 di creare una corretta forma di consapevolezza di s\u00e9 (al punto da affermare che \"nella mia infanzia non sono mai stato un istante solo con me stesso\") Mark sviluppa una forma acuta di voyeurismo, un'autentica ossessione per lo spiare gli altri, riprendendoli con la sua cinepresa da cui non si separa mai. Spinto sempre pi\u00f9 in l\u00e0 dalle sue ossessioni, Mark diventa un serial killer, uccidendo giovani ragazze (dapprima una prostituta, poi un'aspirante attrice e infine una modella) con un pugnale montato sul treppiedi della sua macchina da presa, filmando il tutto mentre costringe le sue vittime a guardare, attraverso uno specchio, la paura dipinta sui propri volti. Queste riprese servono per realizzare il suo film.\nLe uniche persone che riescono a penetrare, almeno in parte, nella sua folle personalit\u00e0 sono la sua inquilina Helen, che s'innamora di lui, e sua madre, cieca e che tacitamente sospetta di lui. Ma le due donne non riusciranno a distoglierlo dal suo progetto: braccato ormai dalla polizia Mark si uccider\u00e0 con lo stesso procedimento con cui uccideva le sue vittime, infilzandosi da solo con il treppiedi e girando cos\u00ec la scena conclusiva del suo film."}
{"id": "1906950", "revid": "287204", "url": "https://it.wikipedia.org/wiki?curid=1906950", "title": "Morena (citt\u00e0)", "text": "Morena \u00e8 una suddivisione dell'India, classificata come \"municipality\", di 150.890 abitanti, capoluogo del distretto di Morena e della divisione di Chambal, nello stato federato del Madhya Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 26\u00b0 29' 49 N e 78\u00b0 0' 0 E e ha un'altitudine di 176 .\nSociet\u00e0.\nEvoluzione demografica.\nAl censimento del 2001 la popolazione di Morena assommava a 150.890 persone, delle quali 82.281 maschi e 68.609 femmine. I bambini di et\u00e0 inferiore o uguale ai sei anni assommavano a 23.329, dei quali 12.896 maschi e 10.433 femmine. Infine, coloro che erano in grado di saper almeno leggere e scrivere erano 99.821, dei quali 61.412 maschi e 38.409 femmine."}
{"id": "1906952", "revid": "2018504", "url": "https://it.wikipedia.org/wiki?curid=1906952", "title": "Baliqiao", "text": "Baliqiao (), che significa letteralmente \"Ponte di otto miglia\", \u00e8 un ponte storico di Pechino, in Cina, situato nel sobborgo che ne porta il nome.\nIl ponte.\nL'origine esatta del ponte \u00e8 incerta e, mentre la struttura attuale risale alla tarda Dinastia Ming, ci sono prove dell'esistenza di un ponte nel luogo sin dalla Dinastia Yuan.\nIl ponte (\u6865) \u00e8 lungo circa 4 km, o pi\u00f9 esattamente otto (\u516b) l\u01d0 (\u91cc) (spesso chiamati miglia cinesi) da Tongzhou, da cui il nome \u516b\u91cc\u6865, o Ponte di otto miglia. Esso segnava un tempo il limite della Citt\u00e0 Imperiale di Pechino, oltre il quale si trovava la Provincia di Zh\u012bl\u01d0.\nNel luogo si trovavano un tempo anche un palazzo e un tempio. Era qui che l'imperatore, nei suoi viaggi, si riposava e si cambiava d'abito, per mettersi abiti pi\u00f9 comodi di quelli di corte prima di procedere in carrozza. Al suo ritorno passava di nuovo una notte nel complesso per lavarsi e cambiarsi, rimettendosi gli abiti di corte, e fare ritorno a palazzo nella sua vettura trasportata in spalla.\nIl canale sopra il quale si trova il ponte \u00e8 collegato al Palazzo d'Estate, ed era dal ponte che l'imperatore Qianlong inizi\u00f2 i suoi sei famosi viaggi nel Sud.\nLa battaglia.\nDurante la seconda guerra dell'oppio nel 1860, la mattina del 21 settembre, una forza combinata anglo-francese che aveva occupato Tianjin combatt\u00e9 con un esercito cinese di 30.000 uomini a Baliqiao, ingaggiando la battaglia omonima, con gli europei che inflissero pesanti perdite (si stima intorno alle 25.000) ai cinesi e invadendo poi Pechino. Le truppe francesi, guidate da Charles Guillaume Cousin-Montauban, poi insignito del titolo di conte di Palikao da Napoleone III, persero solo 1.000 uomini.\nFu allora che gli inviati della corte Qing accettarono tutte le richieste occidentali, incluso il pagamento di indennit\u00e0 e l'accettazione di diplomatici stranieri alla Corte imperiale.\nBaliqiao oggi.\nBaliqiao si trova oggi al confine tra i distretti di Chaoyang e Tongzhou, presso una stazione della Linea Batong della metropolitana di Pechino. L'autostrada Jingtong attraversa il quartiere.\nUn padiglione costruito in stile della Dinastia Qing Dynasty \u00e8 stato recentemente costruito per proteggere la stele con scritte dell'Imperatore Qianlong.\nOggi non rimane niente del complesso del palazzo e del tempio, ma \u00e8 stata identificata la loro localizzazione e gli archeologi sono intenzionati a studiare il sito.\nOggi Baliqiao \u00e8 piuttosto trascurato, con graffiti e scritte che lo deturpano. Ci sono progetti per un nuovo ponte che tolga il traffico da quello storico e cos\u00ec restaurarlo."}
{"id": "1906954", "revid": "6923", "url": "https://it.wikipedia.org/wiki?curid=1906954", "title": "Kawasaki ZZR-1200", "text": ""}
{"id": "1906959", "revid": "125377272", "url": "https://it.wikipedia.org/wiki?curid=1906959", "title": "Sciabola (sport)", "text": "La sciabola \u00e8 un'arma usata nella scherma con cui si pu\u00f2 colpire di taglio, controtaglio e punta. Deriva dall'omonima arma di cavalleria, nella forma usata dagli Ussari nel periodo napoleonico (v. sciabola). Padre della moderna sciabola sportiva viene ritenuto l'italiano Italo Santelli (1866-1945), il quale, trasferitosi in Ungheria nel 1896, adatt\u00f2 gli insegnamenti della scherma italiana alla tradizione magiara di sciabola.\nLa disciplina della sciabola \u00e8 detta convenzionale perch\u00e9 prevede una convenzione nel portare i colpi contro l'avversario, che viene fatta rispettare da un arbitro. L'arma possiede una guardia (coccia) molto ampia per proteggere l'intera mano dai colpi.\nIl bersaglio valido \u00e8 delimitato dal giubbetto elettrico, e si compone di:\nDescrizione dell'arma.\nCome il fioretto e la spada, anche la sciabola si compone ugualmente della \"lama\" e della \"guardia\".\nNella lama, che \u00e8 di acciaio temprato o inossidabile e la cui lunghezza deve essere inferiore a 88\u00a0cm, si distinguono:\nLa lama, oltre a non superare, come si \u00e8 detto, la lunghezza di 880\u00a0mm, deve avere alla sua estremit\u00e0 (la punta) una larghezza minima di 4\u00a0mm, ed il suo spessore minimo, parimenti all'estremit\u00e0, di 1,2\u00a0mm. Essa, inoltre, non deve essere n\u00e9 troppo rigida n\u00e9 troppo flessibile e soprattutto non deve curvarsi lateralmente lungo il taglio.\nNella guardia sono compresi:\na) la \"coccia\", che serve a proteggere la mano, \u00e8 liscia a superficie unita e costruita di un solo pezzo in lamina metallica (ferro o alluminio). Essa presenta una forma convessa a curva continua, senza orlature n\u00e9 fori nei quali la punta dell'arma avversaria possa impigliarsi. La sua lunghezza, misurata nel medesimo senso del taglio della lama, deve essere inferiore ai 150\u00a0mm, e la sua larghezza, misurata perpendicolarmente a detto senso, inferiore ai 140\u00a0mm. In altri termini, la coccia deve poter passare in un calibro di controllo che misuri 150 per 140\u00a0mm, col piatto della lama tenuto parallelo ai lati di 150\u00a0mm;\nb) l\"'impugnatura\" o \"manico\", generalmente di legno zigrinato e con due ghiere di metallo a rafforzamento delle estremit\u00e0, ha forma pressoch\u00e9 cilindrica appiattita dalla parte corrispondente a quella del dorso della lama, e leggermente ricurva all'estremit\u00e0 inferiore per l'adattamento della concavit\u00e0 della mano;\nc) il \"pomolo\" o \"bottone\", che avvitandosi all'estremit\u00e0 del codolo, permette di tenere solidamente unite le varie parti dell'arma.\nLe regole del combattimento.\nLa sciabola \u00e8 l'arma di attacco per eccellenza, molto veloce e istintiva. Lo sciabolatore deve avere un'ottima resistenza fisica e grande mobilit\u00e0 nelle gambe; deve avere inoltre il pregio di riuscire a riflettere in tempi rapidissimi sulle proprie azioni e naturalmente su quelle dell'avversario. Il bersaglio della sciabola \u00e8 costituito dal busto, braccia e testa; si pu\u00f2 colpire di punta, di taglio e di controtaglio. La sciabola \u00e8 preferita dai ragazzi, forse perch\u00e9 pi\u00f9 muscolare delle altre due armi, ma da diversi anni \u00e8 praticata da molte ragazze. In epoca recente anche la sciabola si \u00e8 avvalsa dell'elettrificazione per la segnalazione delle stoccate ed attribuzione dei punteggi. Si indossa pertanto un giubetto di laminato conduttivo sul tronco sulle braccia. Anche la maschera protettiva per il volto \u00e8 di materiale conduttivo. La sciabola, come il fioretto, \u00e8 un'arma convenzionale quindi nel caso in cui due avversari si tocchino contemporaneamente il punto va a chi ha la ragione. Si ha la ragione quando si \u00e8 il primo ad aver portato l'attacco (quello dei due che sta avanzando o il primo che inizi l'affondo). Si pu\u00f2 prendere la ragione quando l'avversario smette di avanzare, con un'uscita in tempo o parando una botta (prendere il ferro). Quando un tiratore (o tutti e due) tocca, l'arbitro ricostruisce le ultime azioni dello scontro, attribuendo alla fine il punto a uno dei due (nel caso non sia possibile decidere chi avesse la ragione, non viene assegnato alcun punto). Se un tiratore non \u00e8 d'accordo con la decisione arbitrale pu\u00f2 chiedere che sia rivista al rallentatore."}
{"id": "1906961", "revid": "88740", "url": "https://it.wikipedia.org/wiki?curid=1906961", "title": "Rewa (India)", "text": "Rewa \u00e8 una suddivisione dell'India, classificata come \"municipal corporation\", di 183.232 abitanti, capoluogo del distretto di Rewa e della divisione di Rewa, nello stato federato del Madhya Pradesh. In base al numero di abitanti la citt\u00e0 rientra nella classe I (da 100.000 persone in su).\nRewa era la capitale dello stato principesco di Rewa.\nGeografia fisica.\nLa citt\u00e0 \u00e8 situata a 24\u00b0 31' 60 N e 81\u00b0 17' 60 E e ha un'altitudine di 274 .\nSociet\u00e0.\nEvoluzione demografica.\nAl censimento del 2001 la popolazione di Rewa assommava a 183.232 persone, delle quali 98.476 maschi e 84.756 femmine. I bambini di et\u00e0 inferiore o uguale ai sei anni assommavano a 23.909, dei quali 12.678 maschi e 11.231 femmine. Infine, coloro che erano in grado di saper almeno leggere e scrivere erano 130.691, dei quali 76.580 maschi e 54.111 femmine."}
{"id": "1906963", "revid": "339392", "url": "https://it.wikipedia.org/wiki?curid=1906963", "title": "Isabella la Cattolica", "text": ""}
{"id": "1906966", "revid": "767487", "url": "https://it.wikipedia.org/wiki?curid=1906966", "title": "Ligue 1 2008-2009", "text": "L'edizione 2008-09 della Ligue 1 \u00e8 stata il settantunesimo campionato di calcio francese di massima divisione.\nIl campionato \u00e8 stato vinto dal Bordeaux, che ha posto fine al dominio dell'Olympique Lione che durava dal 2001.\nAvvenimenti.\nIl torneo inizi\u00f2 il 9 agosto 2008: gi\u00e0 dalla seconda giornata nessuna squadra rimase a punteggio pieno, eccetto il neopromosso Grenoble, che and\u00f2 quindi in testa alla classifica. Il dominio della squadra fu per\u00f2 breve: gi\u00e0 dalla terza giornata presero infatti la vetta solitaria l'Olympique Marsiglia e l'Olympique Lione. Le due squadre proseguirono fino alla quinta giornata, quando i campioni in carica dettero avvio alla fuga, arrivando a +5 sui rivali marsigliesi in tre giornate. Alle spalle dei \"Gones\" si alternarono, durante il girone di andata, il Bordeaux, il Nizza, il Tolosa e l'Olympique Marsiglia, che concluse il giro di boa con tre punti di vantaggio sulla capolista.\nAll'inizio del girone di ritorno l'Olympique Lione parve marciare indisturbato verso il titolo, mentre alle spalle si alternavano il Paris Saint-Germain, il Bordeaux e l'Olympique Marsiglia. Alla ventisettesima i \"Gones\" si trovavano a +4 dal PSG e a +5 dall'Olympique Marsiglia. Nelle giornate successive la capolista accus\u00f2 un calo che favor\u00ec l'avvicinamento delle due rivali. Alla trentunesima giornata l'Olympique Marsiglia, approfittando di un pareggio interno della capolista con il , prese il comando della graduatoria. I marsigliesi mantennero il primato per due giornate, in seguito, pareggiando in casa col , furono raggiunti dal Bordeaux. I girondini guadagnarono la vetta solitaria della classifica a due giornate del termine, approfittando di una sconfitta interna dei rivali marsigliesi contro l'Olympique Lione. Nelle successive due giornate il Bordeaux mantenne il primato e, sconfiggendo il Caen in trasferta per 1-0 all'ultima giornata (giocata il 30 maggio 2009), si assicur\u00f2 il sesto titolo nazionale, il primo dopo dieci anni, che interruppe l'egemonia del Lione che durava dalla stagione 2001-2002.\nIn chiave europea, un finale con il freno a mano tirato port\u00f2 il Paris Saint-Germain da una possibile qualificazione alla Champions League all'esclusione dalle competizioni internazionali: si qualificarono per la nuova UEFA Europa League il e il Tolosa, mentre per la Champions League si qualificarono, assieme ai campioni del Bordeaux, l'Olympique Marsiglia e l'Olympique Lione.\nL'incontro tra Caen e Bordeaux all'ultima giornata fu anche importante in chiave salvezza: la sconfitta del Caen da parte del Bordeaux permise infatti al Saint-\u00c9tienne (che travolse per 4-0 un Valenciennes ormai senza pretese) di uscire in fotofinish dalla zona retrocessione. Accompagnarono il Caen nella discesa in Ligue 2 il Nantes, spacciato con un turno di anticipo a causa della differenza reti e dopo un solo anno di permanenza in Ligue 1, e il Le Havre, da tempo inchiodato sul fondo."}
{"id": "1906969", "revid": "287204", "url": "https://it.wikipedia.org/wiki?curid=1906969", "title": "Sagar", "text": "Sagar \u00e8 una suddivisione dell'India, classificata come \"municipal corporation\", di 232.321 abitanti, capoluogo del distretto di Sagar e della divisione di Sagar, nello stato federato del Madhya Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 22\u00b0 16' 0 N e 79\u00b0 25' 60E E e ha un'altitudine di 593 .\nSociet\u00e0.\nEvoluzione demografica.\nAl censimento del 2001 la popolazione di Sagar assommava a 232.321 persone, delle quali 122.491 maschi e 109.830 femmine. I bambini di et\u00e0 inferiore o uguale ai sei anni assommavano a 32.154, dei quali 16.622 maschi e 15.532 femmine. Infine, coloro che erano in grado di saper almeno leggere e scrivere erano 172.540, dei quali 98.259 maschi e 74.281 femmine."}
{"id": "1906971", "revid": "1924342", "url": "https://it.wikipedia.org/wiki?curid=1906971", "title": "C\u00e9line Dion chante No\u00ebl", "text": "C\u00e9line Dion chante No\u00ebl \u00e8 il secondo album ed il primo album natalizio della cantante canadese C\u00e9line Dion, pubblicato in Qu\u00e9bec il 4 dicembre 1981.\nContenuti e successo commerciale.\nQuando C\u00e9line entr\u00f2 in studio per la registrazione del suo primo album, Ren\u00e9 Ang\u00e9lil oltre ad avere il primo lavoro, ne aveva anche un secondo, ovvero un album di canzoni natalizie.\nL'album fu pubblicato tre settimane dopo la pubblicazione dell'album di debutto C\u00e9line e contiene dei tradizionali canti natalizi. Sebbene non siano stati pubblicati singoli per promuoverlo, \"C\u00e9line Dion Chante No\u00ebl\" insieme a \"La voix du bon Dieu,\" avevano venduto 30.000 copie nel 1981 e avrebbero continuato a vendere circa 125.000 copie l'anno seguente.\nI brani \"Glory Alleluia\", \"Promenade en tra\u00eeneau\" e \"Joyeux No\u00ebl\" sono apparsi anche nel secondo album natalizio della Dion, \"Chants et contes de No\u00ebl\" (1983). Nel 1993, C\u00e9line Dion registr\u00f2 una versione inglese di \"Joyeux No\u00ebl\" con i suoi testi originali in inglese per \"The Christmas Album\" del produttore David Foster. Questa registrazione di \"The Christmas Song\" venne pubblicata anche nel suo terzo album natalizio \"These Are Special Times\" (1998). La Dion registr\u00f2 anche una nuova versione di \"Petit Papa No\u00ebl\" con Alvin and the Chipmunks nel 1994, per il loro album \"A Very Merry Chipmunk\"."}
{"id": "1906972", "revid": "339392", "url": "https://it.wikipedia.org/wiki?curid=1906972", "title": "\u00cd\u00fer\u00f3ttabandalag Vestmann\u00e6yja", "text": ""}
{"id": "1906974", "revid": "175595", "url": "https://it.wikipedia.org/wiki?curid=1906974", "title": "Shouji Gatou", "text": ""}
{"id": "1906975", "revid": "287204", "url": "https://it.wikipedia.org/wiki?curid=1906975", "title": "Tellement j'ai d'amour...", "text": "Tellement j'ai d'amour... \u00e8 il terzo album in studio della cantante canadese C\u00e9line Dion, pubblicato in Quebec il 7 settembre 1982.\nInformazioni.\nPer il suo secondo album, il cantautore Eddy Marnay fu ispirato dalle lunghe conversazioni con C\u00e9line e scrisse delle canzoni adatte a lei. Marnay riusc\u00ec a catturare lo spirito della cantante, ad esempio come l'amore incondizionato che provava per sua madre, inserito tra le parole di \"Tellement j'ai d'amour pour toi,\" oppure come i suoi rapporti, a volte difficili, con i ragazzi all'interno di \"D'amour ou d'amiti\u00e9\" e la sua preoccupazione per il futuro della societ\u00e0m, descritta in \"\u00c9coutez-moi.\"\nIn Qu\u00e9bec l'album fu tra i pi\u00f9 venduti dell'anno, diventando il primo successo commerciale della Dion e ottenendo la certificazione di disco di platino in Canada per la vendita di 150.000 copie.\nGrazie a \"Tellement j'ai d'amour ...\", la Dion ricevette i suoi primi riconoscimenti. Vinse i suoi primi quattro F\u00e9lix Award, tra cui Miglior Album Pop dell'Aanno, Miglior Artista Rivelazione dell'Anno, Miglior Cantante Femminile dell'Anno e Artista dell'Anno, ottenendo il massimo successo fuori dal Quebec. Con il primo singolo \"Tellement j'ai d'amour pour toi\" (numero tre in classifica nel Quebec), la Dion vinse anche una Gold Medal per la migliore canzone al \"World Popular Song Festival\" a Tokyo, dove fu mandata per rappresentare la Francia. Al festival fu anche nominata Miglior Artista dalla \"Yamaha Symphony Orchestra Award\". Il secondo singolo \"D'amour ou d'amiti\u00e9,\" divenne un successo, raggiungendo la numero uno in Qu\u00e9bec e ricevendo la certificazione di disco d'oro per aver venduto 50.000 copie in Canada.\n\"Tellement j'ai d'amour ...\" include anche \"Le piano fant\u00f4me\" scritto da Luc Plamondon ( futuro collaboratore di C\u00e9line) e \"La voix du bon Dieu (\"title track del suo precedente album di inediti), registrato nuovamente con tutta sua la famiglia Dion che partecip\u00f2 al coro di sottofondo.\nGrazie al successo di \"D'amour ou d'amiti\u00e9\" in Francia vendette oltre 500.000 copie, diventando la prima artista canadese a realizzare queste vendite in Francia. La Dion finalmente pot\u00e9 pubblicare il suo primo album in Francia, re-intitolato \"Du soleil au c\u0153ur,\" il quale conteneva tre canzoni di \"Tellement j'ai d'amour ...\" (\"D'amour ou d'amiti\u00e9\", \"Tellement j'ai d'amour pour toi\" e \"Le vieux monsieur de la rue Royale\").\nNel 2005, la Dion inser\u00ec \"D'amour ou d'amiti\u00e9\" e \"Tellement j'ai d'amour pour toi\" nel \"greatest hits\", \"On ne change pas\".\nTracce.\n\"Tellement j'ai d'amour...\".\nLato ALato B"}
{"id": "1906980", "revid": "287204", "url": "https://it.wikipedia.org/wiki?curid=1906980", "title": "Les chemins de ma maison", "text": "Les chemins de ma maison \u00e8 il quarto album in lingua francese della cantante canadese C\u00e9line Dion, pubblicato in Qu\u00e9bec il 7 settembre 1983.\nContenuti.\nSolo due anni dopo il suo debutto, C\u00e9line era gi\u00e0 una star affermata in Qu\u00e9bec. Per promuovere il suo prossimo album, dal titolo \"Les chemins de ma maison\", il manager Ren\u00e9 Ang\u00e9lil ha tirato fuori tutte le sue armi. Radio-Canada trasmise un documentario speciale di un'ora sulla sua giovane carriera. Dopo la pubblicazione di quest'ultimo lavoro inizi\u00f2 il suo primo tour e venne pubblicata la prima biografia su C\u00e9line.\nEddy Marnay, ancora una volta, fu autore delle bellissime ballate che compongono l'album. \"Mon ami m'a quitt\u00e9e\", \"Du soleil au c\u0153ur\" e \"Les chemins de ma maison\" sono diventati dei classici istantanei nel repertorio di C\u00e9line. All'interno dell'album sono presenti delle cover come \"Ne me plaignez pas,\" utilizzato come secondo singolo, \u00e8 una cover in francese di \"Please Do not Sympathize,\" originariamente registrato da Sheena Easton e tradotta da Eddy Marnay. Un'altra cover \u00e8 \"Mamy Blue,\" interpretata originariamente dai Pop Tops e poi re-interpretata da altri artisti in varie lingue (Johnny Dorelli, Dalida, Demis Roussos).\nSuccesso commerciale e riconoscimenti.\nL'album \u00e8 stato il pi\u00f9 venduto dell'anno in Qu\u00e9bec, una novit\u00e0 per la cantante, che si ripeter\u00e0 spesso durante la sua carriera. Ha ottenuto la certificazione di disco d'oro in Canada per aver venduto 100.000 copie. Ha ricevuto due \"F\u00e9lix Award\" per il Miglior Album pi\u00f9 venduto dell'Anno e come Miglior Cantante Femminile dell'Anno ed \u00e8 stata candidata anche nelle categorie: Album Pop dell'Anno e Miglior Artista dell'Anno con pi\u00f9 successo al di fuori del Qu\u00e9bec. Il primo singolo \"Mon ami m'a quitt\u00e9e\" ha scalato la classifica del Qu\u00e9bec rimanendovi per nove settimane.\nNell'ottobre 1983, la Dion pubblic\u00f2 il suo primo album in Francia, chiamato \"Du soleil au c\u0153ur\", con la stessa copertina di \"Les chemins de ma maison\" e sei brani tratti da questo album."}
{"id": "1906983", "revid": "1924342", "url": "https://it.wikipedia.org/wiki?curid=1906983", "title": "Du soleil au c\u0153ur", "text": "Du soleil au c\u0153ur \u00e8 una compilation della cantante canadese C\u00e9line Dion, pubblicata in Francia il 20 settembre 1983. \u00c8 il quinto album della cantante ed il primo ad essere pubblicato in Francia. \nDescrizione.\nDopo aver venduto oltre 500.000 copie del singolo \"D'amour ou d'amiti\u00e9\" in Francia e sperando di consolidare il suo fenomenale successo, C\u00e9line pubblic\u00f2 il suo primo album nello stato europeo. Il nuovo album contiene brani tratti dai suoi due primi album di inediti pubblicati in Qu\u00e9bec: \"Tellement j'ai d'amour...,\" \"Les chemins de ma maison.\" Nel 2002, la Sony ha ripubblicato l'album su CD e aggiunto cinque tracce presenti nell'album \"M\u00e9lanie\"; il 16 maggio 2008 viene pubblicato anche in Svizzera.\nIl brano di lancio \u00e8 stato \"Mon ami m'a quitt\u00e9e\".\n\"Du soleil au c\u0153ur\" include una versione estesa di \"Ne me plaignez pas\" e un nuovo brano: \"\u00c0 quatre pas d'ici\", versione francese del successo dei Bucks Fizz, \"The Land of Make Believe\", un brano scritto da Andy Hill e Peter Sinfield, i quali nel 1993 lavoreranno per la Dion nei brani \"Think Twice\" e \"Call the Man\". In Canada il brano verr\u00e0 inserito nel secondo album natalizio del 1983, \"Chants et contes de No\u00ebl\".\nTracce.\n\"Du soleil au c\u0153ur\" (edizione 2002/2008).\nL'edizione del 2002 \u00e8 stata ri-pubblicata in Francia nel formato compact-disck e nel 2008 in Svizzera con l'aggiunta di 5 bonus-track:"}
{"id": "1906988", "revid": "1924342", "url": "https://it.wikipedia.org/wiki?curid=1906988", "title": "Chants et contes de No\u00ebl", "text": "Chants et contes de No\u00ebl \u00e8 il sesto album e il secondo album natalizio della cantante canadese C\u00e9line Dion, pubblicato in Canada il 3 dicembre 1983.\nInformazioni.\nRilasciato solo tre mesi dopo \"Les chemins de ma maison\", \"Chants et contec de No\u00ebl\" \u00e8 soprattutto un album dedicato ai bambini e alla magia delle vacanze natalizie. La copertina dell'album mostra C\u00e9line circondata dai suoi nipotini. Nell'album, C\u00e9line legge tre storie per bambini e canta tre classici brani natalizi, \"Promenade en tra\u00eeneau\", \"Joyeux No\u00ebl\" e \"Glory Alleluia\". Due cover sono inserite all'interno dell'album: \"Un enfant\" di Jacques Brel, che C\u00e9line interpreter\u00e0 spesso durante le sue esibizioni. Questa canzone sar\u00e0 utilizzata come singolo promozionale. Altra cover \u00e8 \"\u00c0 quatre pas d'ici\", una versione francese del successo britannico \"The Land of Make Believe\" della band Bucks Fizz., inserita all'interno di \"Du soleil au c\u0153ur.\""}
{"id": "1906991", "revid": "122680624", "url": "https://it.wikipedia.org/wiki?curid=1906991", "title": "Renan (calciatore 1985)", "text": "Carriera.\nHa esordito con la maglia dell'Internacional contro la Juventude (1-0) nel Campionato Rio Grande do Sul il 3 aprile 2005. Partecip\u00f2 alla selezione brasiliana di Categorie di base, dove arriv\u00f2 ad essere capitano della selezione under20 nei Mondiali d'Olanda nel 2005. Renan, dopo il Campionato Brasiliano del 2006, super\u00f2 il record dell'ex-portiere Taffarel, rimanendo 770 minuti in campo senza subire un gol. Il 22 gennaio del 2007 ha ricevuto la sua prima convocazione per la Nazionale di calcio brasiliana, fatta dal tecnico Dunga, per giocare contro la selezione dell'Irlanda.\nIl 13 agosto 2008 si trasferisce al Valencia, esordendo con la nuova maglia contro il Real Mallorca. Al Valencia \u00e8 presto diventato il portiere titolare.\nNonostante ci\u00f2 il 27 luglio 2009 lo Xerez annuncia il suo acquisto in prestito. Lo Xerez a fine stagione non lo riscatta, e nel 2010 il Valencia lo gira in prestito all'Internacional."}
{"id": "1906992", "revid": "1924342", "url": "https://it.wikipedia.org/wiki?curid=1906992", "title": "M\u00e9lanie (album)", "text": "M\u00e9lanie \u00e8 il settimo album della cantante canadese C\u00e9line Dion, pubblicato in Canada il 22 agosto 1984.\nContenuti, successo commerciale e riconoscimenti.\nLa \"title track\" era dedicata alla nipotina di C\u00e9line, Karine, ammalata di fibrosi cistica.\nL'album divenne un altro successo commerciale, diventando il pi\u00f9 venduto dell'anno e ottenendo il disco d'oro in Canada. Dall'album sono stati tratti tre singoli promozionali. Il primo singolo fu \"Une colombe\", scritta appositamente per la visita di Papa Giovanni Paolo II in Canada ed \u00e8 una dei pi\u00f9 grandi successi della carriera pre-Sony della Dion. C\u00e9line esegu\u00ec la canzone per il Papa, davanti a 65.000 persone allo Stadio Olimpico di Montreal nel 1984, ed \u00e8 stata anche certificata disco d'oro raggiungendo la posizione numero 2 della classica qu\u00e9becchese. Il secondo singolo fu invece \"Mon r\u00eave de toujours\", che raggiunse la quarta posizione della classifica. Il terzo singolo pubblicato fu \"Un amour pour moi.\"\nL'anno successivo, C\u00e9line Dion vinse cinque \"F\u00e9lix Award\", nelle categorie: Album dell'Anno e Album pi\u00f9 venduto dell'Anno per \"M\u00e9lanie\", Artista Femminile dell'Anno, Canzone dell'Anno e Singolo pi\u00f9 venduto per \"Une colombe\". E fu nominata in altre categorie, quali Album Pop dell'Anno per \"M\u00e9lanie\", Artista dell'Anno che ha ottenuto il maggior successo al di fuori del Qu\u00e9bec e Show dell'Anno per \"C\u00e9line Dion en concert\". Inoltre, Harvey Robitaille vinse nella categoria Ingegnere del Suono dell'Anno grazie a \"C\u00e9line Dion en concert,\" mentre Paul Baillargeon fu nominato per Arrangiatore dell'Anno grazie a \"Une colombe\".\nNell'84, la Dion pubblic\u00f2 il suo secondo album in Francia, chiamato \"Les oiseaux du bonheur\", che conteneva cinque canzoni di \"M\u00e9lanie\".\nNel 2016, \"Trois heures vingt\" \u00e8 stata usata come canzone per la processione di apertura durante le funzioni funebri di Ren\u00e9 Ang\u00e9lil. Questa fu inclusa nell'album di C\u00e9line del 2016, \"Encore un soir\".\nQuesto album d\u00e0 vita ad una C\u00e9line, come cantante di ballate sentimentali e romantiche, un'immagine che l'abbraccer\u00e0 per tutta la sua carriera."}
{"id": "1906995", "revid": "223098", "url": "https://it.wikipedia.org/wiki?curid=1906995", "title": "Blue tornado", "text": ""}
{"id": "1906996", "revid": "709565", "url": "https://it.wikipedia.org/wiki?curid=1906996", "title": "Mary-Kate e Ashley Olsen", "text": "Le gemelle Olsen fanno il loro debutto come attrici appena bambine condividendo il ruolo di Michelle Tanner nelle serie televisiva statunitense \"Gli amici di pap\u00e0\". All'et\u00e0 di sei anni, Mary-Kate e Ashley cominciano ad apparire insieme in televisione, in film e in produzioni DVD in proprio finanziate dalla loro compagnia, la \"Dualstar\", che, gi\u00e0 da bambine fino alla loro adolescenza, ha prodotto, oltre che produzioni cinematografiche e televisive, anche gadget, videogiochi, raccolte musicali e linee di moda a nome delle due gemelle. Grazie ad essa, con oltre 3.000 punti vendita negli Stati Uniti e 5.300 in tutto il mondo, . Dal 2005, se non in alcune apparizioni occasionali della sola Mary-Kate, le gemelle cessano la loro carriera come attrici e si dedicano al mondo della moda. Esse sono le stiliste di diverse linee di alta moda come \"The Row\", per cui nel 2013 hanno vinto il premio come migliori disegnatrici di capi femminili ai Council of Fashion Designers of America, meglio conosciuti come CFDA, \"Elizabeth &amp; James\" e altre due dai prodotti pi\u00f9 accessibili agli acquirenti pi\u00f9 giovani, \"Olsenboye\" e \"StyleMint\".\nBiografia e carriera.\nLe gemelle Olsen sono nate il 13 giugno del 1986 a Sherman Oaks, in California, figlie di David \"Dave\" Olsen (1953) e Jarnette \"Jarnie\" Olsen, Jones da nubile, (1954). Molto diverse caratterialmente, nonostante sembrino gemelle monozigoti, in realt\u00e0 sono dizigoti. Hanno un fratello maggiore, Trent, un fratello minore, James, e una sorella minore, Elizabeth, anch'ella attrice che ha fatto il suo debutto proprio in certe produzioni delle gemelle, e due fratellastri, Taylor e Jake. I genitori di Mary-Kate e Ashley divorziarono infatti nel 1995 e Taylor e Jake sono i figli del padre avuti con la seconda moglie, McKenzie Olsen. Le gemelle Olsen hanno origini inglesi e norvegesi.\nCarriera come attrici.\nNel 1987, all'et\u00e0 di 6 mesi, le gemelle fanno un casting per il ruolo di Michelle Tanner nella serie \"Gli amici di pap\u00e0\". Le riprese sono cominciate quando avevano solo 9 mesi. Per via delle leggi sul lavoro minorile e dell'orario limitato durante il quale le gemelle potevano restare sul set, Mary-Kate e Ashley facevano a turno per l'interpretazione. Le sorelle hanno continuato ad interpretare il ruolo di Michelle fino alla fine del programma, nel 1995.\nNel 1992, Mary-Kate e Ashley condividono nuovamente il ruolo di Michelle Tanner in una comparsa speciale in un episodio dello spin-off de \"Gli amici di pap\u00e0\", \"Mr. Cooper\". Durante le riprese de \"Gli amici di pap\u00e0\", le Olsen cominciarono ad apparire (come personaggi distinti) anche in lungometraggi televisivi e in DVD. Il primo di questi film, \"Nonna stiamo arrivando\", debutta nel 1992 e conta diverse apparizioni speciali di diversi altri attori della serie \"Gli amici di pap\u00e0\". Nel 1993 a nome delle gemelle Olsen viene creata la compagnia d'intrattenimento \"Dualstar\", che negli anni successivi avrebbe prodotto i lungometraggi e i cortometraggi in cui le due gemelle figurano protagoniste, come il film dello stesso anno \"Due magiche gemelle\" e il film del 1994 \"Due gemelle nel Far West\". Dal 1994 fino al 1997 verr\u00e0 inoltre prodotta una serie di cortometraggi musicali distribuiti in DVD dal titolo \"The Adventures of Mary-Kate &amp; Ashley\" a tema mistero per un totale di 11 episodi.\nNel 1995, in seguito alla conclusione de \"Gli amici di pap\u00e0\", le gemelle Olsen fanno il loro debutto in un film cinematografico in \"Matrimonio a quattro mani\" al fianco degli attori Steve Guttenberg e Kirstie Alley. Nello stesso anno viene annunciata una seconda serie di DVD, \"You're Invited to Mary-Kate &amp; Ashley's...\" per un totale di 10 cortometraggi prodotti fino al 2000.\nL'anno successivo le gemelle Olsen hanno fatto un'apparizione speciale in un episodio della soap oper \"La valle dei pini\". Nel 1997 appaiono nuovamente come comparse speciali in un episodio della serie televisiva \"Sister Sister\". Successivamente, nel 1998, le gemelle ritornano a recitare in una serie televisiva con un'altra sitcom della ABC, \"Due gemelle e una tata\" al fianco di Christopher Sieber nei panni del padre vedovo delle sorelle. La serie si \u00e8 prolungata solo per una stagione, ma la trasmissione della serie non \u00e8 cessata per diversi anni a seguire. Nello stesso anno esce anche \"Due gemelle per un pap\u00e0\", il primo film di una nuova serie di lungometraggi distribuiti in DVD con Mary-Kate e Ashley Olsen come protagoniste. L'ultimo di essi, invece, \u00e8 il film \"Due gemelle quasi famose\", uscito nel 2003.\nNel 2000 le Olsen appaiono in un episodio della serie televisiva \"Settimo cielo\" nelle vesti delle delinquenti Sue e Carol Murphy. L'anno seguente le sorelle prendono parte a due nuove serie televisive, \"Due gemelle e un maggiordomo,\" una serie TV trasmessa su Fox Family (e successivamente anche sulla ABC) e \"Mary-Kate and Ashley in Action!\", una serie animata doppiata dalle stesse Olsen trasmessa ogni sabato mattina sulla ABC. Entrambe le serie si concludono dopo un'unica stagione, d'altra parte Mary-Kate viene nominata per un Daytime Emmy Award per la sua performance in \"Due gemelle e un maggiordomo\".\nAll'inizio del 2004 Mary-Kate e Ashley doppiano brevemente una parte di un episodio della serie animata statunitense \"I Simpson\" come le lettrici del libro di Marge, \"The Harpooned Heart\". Nello stesso anno, inoltre, le gemelle appaiono in un nuovo film cinematografico, \"Una pazza giornata a New York\". Il film sar\u00e0 la loro ultima interpretazione insieme (nonch\u00e9 la pi\u00f9 nota) cos\u00ec come l'ultimo ruolo come attrice di Ashley mentre Mary-Kate apparir\u00e0 ancora per diverso tempo in ruoli secondari al cinema e in televisione.\nLa prima apparizione della sola Mary-Kate \u00e8 stata quella nel film \"Factory Girl\", uscito nel dicembre del 2006. L'unica scena in cui era presente Mary-Kate fu rimossa dalla versione definitiva proiettata sul grande schermo, ma \u00e8 stata inclusa nella versione DVD. Nel 2007 la Olsen ottiene il ruolo ricorrente di Tara Lindman nella terza stagione della serie televisiva \"Weeds\". Nel 2008 interpreta il ruolo di Union nel film \"Fa' la cosa sbagliata\" e al Sundance Film Festival verr\u00e0 premiata per la sua interpretazione dal collega del medesimo film, Ben Kingsley, vincitore peraltro di un Premio Oscar. Nello stesso anno la Olsen fa anche un'apparizione speciale in un episodio della serie televisiva della ABC \"Samantha chi?\" nei panni di una ragazza autolesionista che la protagonista Samantha cerca di aiutare. La Olsen appare nuovamente sul grande schermo nel film del 2011 \"Beastly\", rivisitazione moderna della fiaba de \"La bella e la bestia\", nei panni della strega.\nNel 2007 Mary-Kate e Ashley, allora ventunenni, dichiarano che se dovessero ritornare a collaborare nell'ambito dell'industria cinematografica lo avrebbero fatto non come attrici, bens\u00ec come produttrici. Nel 2009 interpretano un piccolo ruolo ne \"La strategia di Adam\". Nell'ottobre del 2013 Ashley appare insieme ad altre celebrit\u00e0 nel video musicale \"City of Angels\" del gruppo rock statunitense Thirty Seconds to Mars. Nel 2015 la Nickelodeon ha acquistato i diritti per la distribuzione dei lungometraggi delle Olsen.\nCarriera nella moda.\nCrescendo le sorelle Olsen hanno da sempre espresso un sempre pi\u00f9 grande interesse nelle loro scelte di stile e lo stesso \"New York Times\" dichiarer\u00e0 Mary-Kate un'icona di stile per il suo riconoscibile vestiario (popolare fra altre celebrit\u00e0 ed emulato dai fan) in stile da \"senzatetto\". Il look in particolare, solitamente definito dalle riviste di moda come \"ashcan\" o \"bohemian-bourgeois\", \u00e8 molto simile allo stile boho-chic reso popolare in Inghilterra dalle modelle Kate Moss o Sienna Miller. Il look presenta occhiali da sole smisurati, stivali, grandi e lunghe giacche, gonna lunga e diversi accessori.\nIl primo investimento nell'industria della moda delle gemelle Olsen fu una linea di moda per ragazze dai 4 ai 14 anni venduta nei negozi Wal-Mart in Nord America cos\u00ec come la loro linea di prodotti di bellezza chiamata \"Mary-Kate and Ashley: Real fashion for real girls\". Nel 2004, fece notizia la loro decisione di concedere un congedo completo di maternit\u00e0 a tutte le loro dipendenti bisognose dei loro negozi in Bangladesh. Il comitato del lavoro Nazionale riconobbe alle gemelle la loro attenzione ai diritti dei lavoratori.\nNel 2006, con l'intento di ottenere credibilit\u00e0 nel mondo della moda dopo che la loro collaborazione con Wal-Mart aveva offuscato la loro reputazione come stiliste, viste troppo commerciali e \"banali\", vengono scelte come volto della nuova linea di moda \"Badgley Mischka\". Mary-Kate e Ashley vengono nominate fra le celebrit\u00e0 meglio vestite e nel 2011 creano una collezione di borse con la loro linea \"Olsenboye\" di cui il ricavato \u00e8 stato donato alla fondazione benefica \"Pennies From Heaven\".\nLe Olsen hanno anche disegnato personalmente la loro propria linea di alta moda chiamata, ispirandosi alla via di Londra Savile Row, \"The Row\". Nel 2007 creano la linea chiamata \"Elizabeth &amp; James\", una collezione contemporanea ispirata dai vari dettagli vintage tipici del loro stile personale. Mary-Kate e Ashley hanno chiarito che il nome della loro seconda linea di moda non si riferisce ai nomi dei rispettivi fratello e sorella. In collaborazione con il marchio \"J.C. Penney\" hanno realizzato un'ulteriore linea di abbigliamento femminile chiamata \"Olsenboye\", e una linea di T-shirt, \"StyleMint\". Nel 2008 le sorelle Olsen pubblicano il loro primo libro intitolato \"Influence\", una raccolta di interviste di molti dei pi\u00f9 promettenti individui nell'industria della moda. Nell'agosto del 2013 le gemelle creano un'ulteriore linea di moda ad Oslo, in Norvegia.\nNel 2011 Mary-Kate e Ashley collaborano con il marchio \"TOMS Shoes\" per finanziare la produzione di scarpe destinate ai bambini non disposti di calzature in pi\u00f9 di 20 Stati in situazione di povert\u00e0 in tutto il mondo. Mary-Kate e Ashley sono attualmente le direttrici creative del marchio italiano di calzature \"Superga\". Nella primavera del 2013 Mary-Kate e Ashley hanno rilasciato un profumo della linea \"Elizabeth &amp;James\", \"Nirvana\". Attualmente la linea \"StyleMint\" \u00e8 presente anche nel Regno Unito.\nNel 2015 Mary-Kate e Ashley vengono candidate come membri del CFDA (Council Of Fashion Designers of America).\nSuccesso commerciale e popolarit\u00e0.\nMary-Kate e Ashley hanno avuto un loro personale fanclub fino al 2000, il \"Mary-Kate &amp; Ashley's Fun Club\", dove i loro fan potevano pagare per ricevere oggetti da collezione e fotografie di Mary-Kate e Ashley. Ogni iscrizione includeva un abbonamento alla rivista del fanclub di Mary-Kate e Ashley, \"Our Funzine\", disponibile solo per i membri del club, e un catalogo di oggetti collezionabili come T-shirt, poster, cappelli da baseball, portachiavi, quaderni scolastici, cartoline e molti altri tipi di prodotti. Gli abbonati ricevevano inoltre in seguito all'iscrizione anche un regalo \"a sorpresa\" (solitamente portachiavi, estratti di libri o articoli inediti del \"Funzine\"), stampe dei testi delle canzoni di Mary-Kate e Ashley, un quaderno scolastico, una tessera di appartenenza al club, un poster delle gemelle a grandezza naturale, due fotografie in bianco e nero (una per ognuna delle ragazze) e una fotografia a colori autografata. Fino al 1998, all'inizio dei film delle gemelle, veniva anche dedicata una breve pubblicit\u00e0 del club.\nVita privata.\nAshley \u00e8 affetta dalla nascita della sindrome da deficit di attenzione e iperattivit\u00e0, ragione per cui da quando era bambina ha fatto costantemente uso di Ritalin. Il 20 novembre 2007 Mary-Kate \u00e8 stata ricoverata in ospedale per aver riportato un'infezione ad un rene.\nDal maggio 2012 Mary-Kate Olsen frequenta Olivier Sarkozy, fratellastro dell'ex presidente della Francia Nicolas Sarkozy. La Olsen e Sarkozy si sono sposati il 27 novembre 2015 nella loro residenza privata a New York. La coppia ha divorziato nel maggio 2020.\nControversie.\nNella met\u00e0 del 2004 Ashley rivela che la sorella Mary-Kate \u00e8 stata presa in cura in un centro di riabilitazione per anoressia nervosa e dipendenza da droghe e farmaci. Successivamente, a fronte di una campagna per Got Milk?, una campagna salutista che incoraggia al consumo di latte bovino, per cui le gemelle Olsen hanno offerto la loro partecipazione pubblicitaria, \u00e8 stata riportata la notizia di piena guarigione della Olsen.\nNel 2009 Ashley ha fatto causa alla rivista di gossip \"National Enquirer\", chiedendo 40 milioni di dollari di risarcimento, per aver diffuso notizie false riguardo a un suo fantomatico coinvolgimento in uno scandalo sulla droga.\nPremi e riconoscimenti.\nYoung Artist Award\nKids' Choice Awards\nDaytime Emmy Awards\nTeen Choice Awards\nTV Land Awards\nCFDA Awards"}
{"id": "1907001", "revid": "31886", "url": "https://it.wikipedia.org/wiki?curid=1907001", "title": "Les plus grands succ\u00e8s de C\u00e9line Dion", "text": "Les plus grands succ\u00e8s de C\u00e9line Dion \u00e8 il settimo album e la seconda raccolta di canzoni della cantante canadese C\u00e9line Dion, pubblicato in Canada il 14 settembre 1984.\nInformazioni.\nIl 17 settembre 1984 nel Centro ospedaliero universitario di Sainte-Justine, la Dion lancia la sua seconda raccolta di successi, \"Les plus grands succ\u00e8s de C\u00e9line Dion\". \u00c8 stato venduto nei supermercati di Steinberg e parte dei profitti sono stati devoluti alla Quebec Cystic Fibrosis Association. L'album non include canzoni inedite e contiene tutti i singoli pubblicati precedentemente da C\u00e9line, ad eccezione di \"L'amour viendra\"."}
{"id": "1907003", "revid": "827882", "url": "https://it.wikipedia.org/wiki?curid=1907003", "title": "Benjam\u00edn Rojas", "text": "Biografia.\nNasce a La Plata, in Argentina, da Juan Carlos Rojas e Rosalinda Pessi. \u00c8 il minore di tre fratelli; Carlos Mar\u00eda, Juan Luis e Milagros.\nInizia la sua carriera con la telenovela \"Chiquititas\" di Cris Morena, nel 1998, dove interpreta Yago e poi successivamente nel 1999 dove interpreta Bautista, partecipando anche al film del 2001. Nel 2002 recita nella telenovela \"Rebelde Way\", interpretando Pablo Bustamante, e forma insieme a Felipe Colombo, Camila Bordonaba e Luisana Lopilato, la band Erreway, sciolta nel 2004, dopo il film \"\" girato nello stesso anno. Nel 2004 recita nella telenovela \"Flor - Speciale come te\", dove interpreta Franco Fritzenwalden.\nNel 2007 partecipa alla telenovela \"Teen Angels\", dove interpreta prima il ruolo di se stesso nella prima stagione, e poi quello di Cacho nella terza stagione. Ha lavorato per vari film tra cui \"La leyenda\". Nel 2008, ha firmato un contratto con Disney Channel per la realizzazione della serie \"Jake &amp; Blake\". Oltre alle serie TV, ha lavorato anche in teatro, con \"Flor - Speciale come te\", \"Il libro della giungla\", nel ruolo di Mowgli e \"Alma pirata\", nel ruolo di Cruz Navarro. Dal 3 agosto 2011 \u00e8 co-protagonista insieme a Lali Esp\u00f3sito nella telenovela di Telefe \"Cuando me sonre\u00eds\", dove interpreta il ruolo di Juan Segundo \"Juanse\" Murfi.\nSecondo varie riviste, \u00e8 considerato tra gli uomini pi\u00f9 sexy dell'Argentina.\nDal 2012 al 2014 ha creato la band RoCo, con i suoi colleghi e amici Felipe Colombo e Williie Lorenzo, che entrambi hanno fatto parte della band Erreway.\nVita privata.\nHa avuto una relazione con Camila Bordonaba. Dal 2012 ha una relazione con la pasticcera Martina S\u00e1nchez Acosta. Il 21 dicembre 2018 \u00e8 nata loro figlia Rita.\nDoppiatori italiani.\nNelle versioni in italiano dei suoi film, Benjam\u00edn Rojas \u00e8 stato doppiato da:"}
{"id": "1907005", "revid": "287204", "url": "https://it.wikipedia.org/wiki?curid=1907005", "title": "Benjamin rojas", "text": ""}
{"id": "1907007", "revid": "1924342", "url": "https://it.wikipedia.org/wiki?curid=1907007", "title": "Les oiseaux du bonheur", "text": "Les oiseaux du bonheur \u00e8 la terza compilation francese della cantante canadese C\u00e9line Dion, distribuita in Francia nel 1984. \u00c8 il suo ottavo album e la sua seconda uscita in Francia.\nDescrizione.\n\"Les oiseaux du bonheur\" \u00e8 una compilation di canzoni dei precedenti album della Dion. Si tratta per lo pi\u00f9 di brani tratti da \"M\u00e9lanie\", ma vi sono anche tre inediti: \"Paul et Virginie\", \"Les oiseaux du bonheur\" e \"Hymne \u00e0 l'amiti\u00e9\" (cover di \"L'amico \u00e8\" di Dario Baldan Bembo). \n\"Paul et Virginie\" (ribattezzata \"Virginie... Roman d'amour\") e \"Les oiseaux du bonheur\" saranno inclusi nel successivo album canadese \"C'est pour toi\", mentre \"Hymne \u00e0 l'amiti\u00e9\" non verr\u00e0 mai pi\u00f9 pubblicato in Canada.\nL'album \u00e8 stato promosso con il singolo \"Mon r\u00eave de toujours\", tratto dall'album \"M\u00e9lanie\"."}
{"id": "1907009", "revid": "83531", "url": "https://it.wikipedia.org/wiki?curid=1907009", "title": "Simon \u0160pilak", "text": " Corridore completo, abile sia in salita che a cronometro, si \u00e8 aggiudicato tre importanti prove del calendario internazionale, il Tour de Romandie 2010 e il Tour de Suisse nel 2015 e nel 2017.\nCarriera.\nDalle categorie giovanili al professionismo.\nSimon \u0160pilak si segnala come uno dei migliori talenti del ciclismo sloveno gi\u00e0 nelle categorie giovanili: si aggiudica infatti due titoli nazionali tra gli Juniores e, partecipando pi\u00f9 volte ai Campionati del mondo di categoria, anche la medaglia di bronzo in linea nell'edizione iridata del 2003 svoltasi a Verona. \nNel 2005 passa alla squadra Continental slovena Adria Mobil; nello stesso anno si laurea campione sloveno in linea Under-23, e partecipa sia al campionato europeo in linea di categoria, che chiude al nono posto, che al campionato del mondo Under-23 a cronometro, concludendo la prova al quinto posto assoluto.\nNel 2006, sempre in maglia Adria Mobil, \u00e8 quinto al Trofeo ZS\u0160DI, vince il Pore\u010d Trophy e una tappa e la classifica finale dello Steiermark Rundfahrt; \u00e8 inoltre nuovamente convocato in Nazionale per partecipare alle prove a cronometro Under-23 dei campionati europei e mondiali, riportando in entrambe le prove piazzamenti nei primi dieci classificati. Nel 2007 si aggiudica La C\u00f4te Picarde, gara valida per la Coppa delle Nazioni UCI, e rivela le sue doti da corridore adatto alle gare a tappe concludendo al quarto posto sia il Giro di Slovenia sia il prestigioso Tour de l'Avenir. Questa serie di risultati gli valgono l'ingaggio con la Lampre-Farnese Vini, squadra ProTour, a partire dalla stagione 2008.\n2008-2011: le stagioni alla Lampre e la vittoria al Giro di Romandia.\nA inizio 2008 \u0160pilak non tarda a mostrare le proprie qualit\u00e0: in aprile \u00e8 quinto alla Tre Giorni di La Panne, importante corsa di preparazione alle classiche del pav\u00e9, e nono in un Giro delle Fiandre corso in appoggio del capitano Alessandro Ballan. A maggio partecipa alla sua prima grande corsa a tappe, il Giro d'Italia, che conclude, e a luglio rappresenta la Slovenia ai Giochi olimpici di Pechino gareggiando sia nella prova in linea che in quella a cronometro.\nNel 2009 arriva la prima vittoria con la nuova casacca, in una tappa del Giro di Slovenia; \u00e8 inoltre sesto al Giro della Provincia di Grosseto e partecipa al Tour de France concludendo anche questa volta la corsa.\nIl 2010 \u00e8 l'anno in cui si fa conoscere agli occhi del grande pubblico, al Tour de Romandie; nella quarta tappa, caratterizzata dal maltempo, attacca da lontano, quando mancano ancora quindici chilometri alla conclusione, e a nove chilometri dal termine riesce a staccarsi di ruota gli uomini che lo avevano seguito, fra i quali Ivan Basso, giungendo solitario al traguardo. Nella tappa conclusiva, poi, \u00e8 terzo dietro Alejandro Valverde e Igor Ant\u00f3n e questo gli permette di raggiungere il secondo gradino del podio finale, proprio dietro Valverde, e la vittoria della speciale classifica dedicata ai giovani; la successiva squalifica inflitta a Valverde dal TAS modifica la graduatoria finale permettendogli di diventare il primo sloveno ad aggiudicarsi il Tour de Romandie. Conclude la stagione con il terzo posto al Bayern Rundfahrt e la partecipazione ai Campionati del mondo di Geelong.\nIl 2011 non \u00e8 altrettanto positivo: si piazza quinto al Giro del Friuli e al Giro di Slovenia, partecipa al Giro d'Italia ma non riesce a vincere alcuna corsa. \n2012-2013: il passaggio alla Katusha e i podi al Romandia.\nNel 2012 si trasferisce al team Katusha. Con la nuova formazione \u00e8 impiegato soprattutto nelle brevi corse a tappe; mostra una particolare propensione a questo tipo di prove e ottiene ottimi piazzamenti in gare del World Tour quali Parigi-Nizza, Vuelta al Pa\u00eds Vasco e Tour de Romandie, concluse sempre nei primi dieci della classifica generale cos\u00ec come il Giro del Belgio.\nNel 2013, dopo due anni senza vittorie, rompe il digiuno con una serie di successi. Ad inizio stagione, dopo aver sfiorato la vittoria alla Vuelta a Andaluc\u00eda, arrivando secondo sia nel prologo che nella terza tappa, ed essersi nuovamente ben distinto alla Parigi-Nizza, chiusa al sesto posto, si aggiudica il Gran Premio Miguel Indurain con oltre un minuto e mezzo di vantaggio sul secondo classificato. Nell'occasione la sua condotta di gara \u00e8 particolarmente offensiva: dopo essere andato in fuga sin da inizio giornata con altri dodici attaccanti, stacca il resto del gruppetto affrontando gli ultimi quaranta chilometri del percorso in solitaria.\nDopo aver ritrovato il successo partecipa alla Vuelta al Pa\u00eds Vasco, che conclude quarto assoluto, e poi al Tour de Romandie, dove giunge secondo dietro Chris Froome. Nella breve corsa a tappe elvetica la frazione decisiva per determinare le sorti della classifica generale \u00e8 la quarta, con arrivo in quota a Les Diablerets; la giornata risulta caratterizzata dal freddo e dalle intemperie, tanto che gli organizzatori sono costretti a modificare il percorso per l'impossibilit\u00e0 di affrontare il Col de la Croix. Sull'erta \u0160pilak, Thibaut Pinot, Robert Ki\u0161erlovski e altri ciclisti attaccano il capoclassifica Froome isolandolo e costringendolo a difendere la maglia di leade, tuttavia il britannico riesce a rientrare e a poche centinaia di metri dal traguardo solo \u0160pilak resiste alla sua rimonta. Nello sprint finale a due \u0160pilak anticipa Froome aggiudicandosi la tappa; la seconda vittoria stagionale gli vale anche il podio della classifica generale, che difende il giorno dopo nella conclusiva cronometro di Ginevra.\nLa sua buona primavera si conclude con il successo, il 1\u00ba maggio, al Rund um den Finanzplatz a Francoforte. Quel giorno \u0160pilak scatta all'ultimo giro, insieme a Moreno Moser, per raggiungere l'attaccante Domenico Pozzovivo: rimasti soli, all'ultimo chilometro Moser parte lunghissimo, Pozzovivo non regge l'allungo e \u0160pilak ha la meglio superando negli ultimi metri Moser, appena in tempo prima che il gruppo con i migliori sprinter sopraggiunga. Dopo una lunga parentesi di riposo si ripresenta alle corse al Tour de Suisse che chiude al nono posto. Nel finale di stagione non ottiene invece risultati di rilievo.\n2014-2015: l'affermazione e la vittoria al Giro di Svizzera.\nCome l'inizio della stagione precedente anche il 2014 \u00e8 all'insegna di ottimi piazzamenti, con l'ottavo posto alla Parigi-Nizza e il quarto, grazia alla buona prestazione nella cronometro finale, alla Vuelta al Pa\u00eds Vasco. Come nel 2013, raccoglie quindi una nuova vittoria di tappa e un nuovo podio al Tour de Romandie. Durante la corsa romanda \u0160pilak deve ancora confrontarsi con il britannico Froome. Nella terza frazione, con arrivo ad Aigle, in una giornata caratterizzata dal maltempo, i due, dopo aver staccato il resto degli avversari, arrivano allo sprint: a vincere \u00e8 lo sloveno, che prende anche la testa della classifica generale. \u0160pilak sar\u00e0 per\u00f2 poi costretto ad accontentarsi ancora del secondo gradino del podio finale, sorpassato da Froome nella cronometro conclusiva. \nA fine giugno \u0160pilak si presenta al Crit\u00e9rium du Dauphin\u00e9, svolto in preparazione del Tour de France. Questa volta non cura particolarmente la classifica generale e nella quinta tappa centra la fuga giusta assieme ad altri tredici attaccanti; sull'ultima ascesa si ritrova al comando da solo e, mentre gli uomini di classifica si danno battaglia, riesce a vincere la tappa resistendo al ritorno di Wilco Kelderman e Adam Yates. Si presenta quindi al Tour de France ma, complice anche il caldo, condizione climatica da lui non amata, non ha particolari acuti e si ritira prima della diciassettesima tappa. Ritorna comunque al successo ad agosto aggiudicandosi la terza frazione dell'Arctic Race of Norway sull'olandese Steven Kruijswijk al termine della salita conclusiva.\nNella primavera del 2015 \u00e8 terzo alla Parigi-Nizza, dietro Richie Porte e Micha\u0142 Kwiatkowski, recuperando il terreno perso nelle ultime due frazioni prima con una fuga, e poi con una ottima prestazione nella cronoscalata conclusiva. \u00c8 quindi secondo al Tour de Romandie, dietro al compagno di squadra Il'nur Zakarin che nella quinta tappa, approfittando delle scaramucce e del marcamento fra i favoriti Froome, Quintana, Nibali e \u0160pilak, era riuscito a guadagnare terreno. Al Tour de Suisse riesce ad aggiudicarsi la corsa recuperando, nella cronometro conclusiva vinta da Tom Dumoulin, circa cinquanta secondi a Thibaut Pinot che fino a quel momento era stato in testa alla generale e soprattutto sopravanzando il gallese Geraint Thomas, considerato il grande favorito per la vittoria finale alla vigilia della prova contro il tempo, di cinque secondi.\n2016-2017: un anno negativo e il bis al Giro di Svizzera.\nProprio quando ci si attendeva la conferma e forse un ulteriore salto di qualit\u00e0 con il possibile obbiettivo di fare classifica in un Grande Giro, nel 2016 \u0160pilak incappa in una stagione senza vittorie e con pochi piazzamenti nelle \"sue\" corse: \u00e8 infatti \"solo\" ottavo alla Vuelta al Pa\u00eds Vasco, settimo al Tour de Romandie e nono al Tour de Suisse. In stagione, in rappresentanza della Slovenia, partecipa anche alla prova in linea dei Giochi olimpici di Rio de Janeiro.\nTorna a farsi rivedere alla Tirreno-Adriatico 2017, concludendo quinto la tappa con arrivo al Monte Terminillo, e si piazza quindi decimo alla Vuelta al Pa\u00eds Vasco. Al seguente Tour de Suisse riesce invece nuovamente a trionfare grazie a un'azione durante la settima tappa. Quel giorno, attardato di poche decine di secondi in classifica dagli italiani Domenico Pozzovivo e Damiano Caruso, infligge oltre tre minuti di distacco al primo e un minuto al secondo attaccando in solitaria a nove chilometri dal traguardo sul passo Rettenbachferner. Nella cronometro conclusiva arriva infine quinto, incrementando ulteriormente il vantaggio in classifica e aggiudicandosi per la seconda volta in carriera la corsa. Dopo il ritorno al successo rinnova il contratto con la Katusha-Alpecin per altre due stagioni."}
{"id": "1907010", "revid": "118524261", "url": "https://it.wikipedia.org/wiki?curid=1907010", "title": "SICE", "text": "SICE (acronimo di Societ\u00e0 Italiana Costruzioni Elettroniche) \u00e8 una azienda italiana fondata nel 1980 con sede a Lucca che progetta, produce ed installa apparati per le telecomunicazioni nell'ambito ICT.\nL'azienda produce dispositivi a microonde per reti WLAN di tipo HIPERLAN (alternativa europea al IEEE 802.11), offrendo soluzioni professionali per Wireless Internet service provider e System Integrator che impiegano i ponti radio per diffusione di ADSL via radio in zone affette da divario digitale, oltre a collegamenti aziendali multisede e applicazioni wireless per videosorveglianza.\nTra le attivit\u00e0 dell'azienda, vi \u00e8 la realizzazione di ponti radio PDH e ponti radio laser, ovvero ponti ottici digitali con bitrate fino a 622MBit/s, nonch\u00e9 di moduli personalizzati a radio frequenza dalla banda UHF fino a oltre 40\u00a0GHz.\nSICE sviluppa anche software per la configurazione, il controllo e la gestione dei propri apparati. Un caso particolarmente rilevante \u00e8 lo sviluppo dell'applicazione gratuita AirGHz per IPhone e IPad per la progettazione, calcolo e allineamento delle reti di ponti radio.\nI prodotti pi\u00f9 tecnologicamente avanzati sono per\u00f2 i dispositivi elettronici per il controllo del traffico aereo ATC che sono in grado di localizzazioni molto precise di target sfruttando algoritmi di multilaterazione o ADS-B sui segnali di Modo S emessi da aeromobili e veicoli."}
{"id": "1907011", "revid": "287204", "url": "https://it.wikipedia.org/wiki?curid=1907011", "title": "C'est pour toi", "text": "C'est pour toi \u00e8 il nono album e il settimo album di inediti della cantante canadese C\u00e9line Dion, pubblicato in Canada il 27 agosto 1985.\nDescrizione.\nDopo aver raggiunto un ottimo successo commerciale per i suoi due album precedenti, l'uscita di \"C'est pour toi\" venne accolta con un entusiasmo pi\u00f9 modesto. Tuttavia, l'album contiene alcune delle sue ballad pi\u00f9 toccanti, tra cui \"C'est pour toi\" e \"C'est pour vivre\", oltre a \"Elle\" e \"Les oiseaux du bonheur\", due canzoni a cui C\u00e9line \u00e8 particolarmente affezionata. Questo \u00e8 il suo ultimo album in studio prima di firmare un contratto con la CBS.\nLa title track, pubblicata come primo singolo, ha raggiunto il terzo posto nella classifica del Qu\u00e9bec. \"C'est pour vivre\" \u00e8 stata pubblicata come secondo singolo anche in Francia, oltre che in Canada.\nUno dei brani presenti in questo album, \"Virginie ... Roman d'amour\" fu precedentemente pubblicato sull'album \"Les oiseaux du bonheur\", pubblicato in Francia un anno prima, con il titolo \"Paul et Virginie\".\nUna canzone intitolata \"Elle\", \u00e8 stata inserita sull'album live di C\u00e9line Dion del 1994, \"\u00c0 L'Olympia\". La versione dal vivo di \"Elle\" \u00e8 inclusa anche nel greatest hits francese, \"On ne change pas\" del 2005."}
{"id": "1907012", "revid": "287204", "url": "https://it.wikipedia.org/wiki?curid=1907012", "title": "Simon Spilak", "text": ""}
{"id": "1907023", "revid": "287204", "url": "https://it.wikipedia.org/wiki?curid=1907023", "title": "Antropologia teatrale", "text": "Lantropologia teatrale \u00e8 la disciplina che studia i rapporti dell'uomo in situazioni di drammatizzazione organizzata. Pi\u00f9 nello specifico studia i rapporti dell'attore con i gesti da lui agiti sulla scena. Eugenio Barba la definisce come \"lo studio del comportamento scenico pre-espressivo che sta alla base dei differenti generi, stili, ruoli e delle tradizioni personali o collettive\".\nL'antropologia teatrale mette cos\u00ec in secondo piano il testo drammaturgico e gli elementi caratteristici del genere teatrale come la musica, la dizione, la scenografia ecc. per focalizzare lo studio dell'evento teatrale avente come centro l'uomo ed il corpo. Questa concezione ha fatto diffondere l'utilizzo della locuzione \"teatro del corpo\", che indica per l'appunto il campo di applicazione dei teorici del teatro contemporanei sull'uomo e, dunque, sull'attore come elemento cardine dello spettacolo.\nL'origine degli studi.\nL'utilizzo del termine antropologia teatrale e degli studi connessi tra teatro e antropologia \u00e8 recente. Solo nel 1966 il regista teatrale Richard Schechner utilizz\u00f2 il termine in un saggio chiamato \"Approaches to Theory/Criticism\" contenuto nella rivista statunitense \"Tulane Drama Review\". Nell'articolo Schechner correlava la \"performance\" teatrale alle forme performative prima d'allora mai pensate come appartenenti alla stessa sfera artistica, come i giochi, i riti e lo sport.\nAndando alla base del significato del teatro, ossia il movimento del corpo in uno spazio alla presenza di almeno uno spettatore, Schechner collegava il rito sociale (matrimonio, funerale, messa religiosa eccetera) e lo sport al dramma in senso allargato. Questo tipo di collegamento rese possibile pensare ad una base antropologica comune alle varie situazioni. Poich\u00e9 il teatro \u00e8, per\u00f2, la riproposizione di un evento che non si vive al momento, l'antropologia teatrale si focalizza sul livello pre-espressivo dell'attore in quanto uomo, ossia al momento che precede la messa in scena e l'attuazione del rito teatrale. Come cita, infatti, lo studioso Marco De Marinis traducendo la collega Patrice Pavis:\nSchechner collabor\u00f2 a lungo con l'antropologo britannico Victor Turner. Il concetto di \"dramma sociale\", elaborato da quest'ultimo, venne applicato dai due studiosi in un accostamento del rito al gioco al teatro, giungendo ad uno studio delle azioni e dei gesti umani visti come \"pratica corporea necessaria ad una ridefinizione critica del reale\"; tale approccio venne denominato da Turner \"antropologia della performance\". Parlando di \"performance\" quindi Schechner intendeva uno spettacolo non di finzione o rappresentazione come un dramma borghese, ma in senso pi\u00f9 ampio come qualcosa che fosse inserito nella realt\u00e0 sociale umana.\nPrecedenti storici.\nL'antropologia teatrale e la sua attenzione alla consapevolezza rituale dell'attore nei gesti era gi\u00e0 presente nei lavori di alcuni teorici - registi ed attori - del periodo a cavallo tra XIX e XX secolo, nel corso del quale si definiscono con maggiore precisione schemi di lavoro dell'attore su di s\u00e9 per la corretta esecuzione della rappresentazione. L'esempio maggiore \u00e8 dato dal russo Kostantin Sergeevi\u010d Stanislavskij, il quale elabor\u00f2 il celebre metodo Stanislavskij, un preciso training tramite il quale l'attore avrebbe acquisito la capacit\u00e0 di esternare il proprio mondo interiore attraverso una serie di esercizi fisici e psicologici.\nPrecedentemente, gi\u00e0 il francese Antonin Artaud aveva esposto, nel manifesto \"Teatro della crudelt\u00e0\", i principi per un teatro diverso da quello finora agito, ispirato dalla fisicit\u00e0 ritualizzata del teatro di Bali, concetti che ripeter\u00e0 nel libro \"Il teatro e il suo doppio\" del 1938.\nAnche Jacques Copeau, nell'ideare e realizzare la celebre \u00c9cole du Vieux Colombier di Parigi, rivoluzion\u00f2 l'idea di pedagogia teatrale rifiutando gli antichi schemi di insegnamento dell'arte drammatica per una maggiore compresenza dello sport, della musica, del mimo e della ginnastica alla base della preparazione dell'attore, il tutto da un punto di vista sacrale dell'uomo che recita.\nLa moderna concezione.\nEugenio Barba.\nSar\u00e0 con gli studi del salentino Eugenio Barba che l'antropologia teatrale prender\u00e0 un preciso percorso di indagine. A Barba, che nel 1979 ha fondato l'International School of Theatre Anthropology, si deve infatti la teorizzazione di un sostrato comune culturale che lega i livelli pre-espressivi degli attori nelle varie culture. A tal proposito egli specifica che non esistono differenze tra attore e danzatore come tra teatro e danza: esse rappresentano colui che si muove nello spazio in una situazione di rappresentazione organizzata, i primi, e di discipline che usano i medesimi stili espressivi, le seconde.\nBarba individua tre precisi livelli di organizzazione del lavoro dell'attore:\nNello studio transculturale individua precisi punti comuni a tutti i teatri:\nche generano, quindi, un preciso studio sull'equilibrio, sulle opposizioni che reggono la dinamica dei movimenti, sull'applicazione di una coerenza incoerente al perch\u00e9 che muove l'attore e sull'infrazione di automatismi gestuali e di pensieri quotidiani tramite equivalenze extra-quotidiane.\nIl \"massimo sforzo per il minimo risultato\" \u00e8 uno dei principi transculturali individuati da Barba. Egli sostiene, infatti, che mentre nelle attivit\u00e0 quotidiane l'uomo tende a minimizzare la fatica per la massima resa, nelle attivit\u00e0 extra-quotidiane - come la drammatizzazione di un evento, indi una performance teatrale - lo sforzo si moltiplica anche nei minimi movimenti. A testimonianza di ci\u00f2 cita l'espressione in lingua giapponese \"otsukarasama\" (letteralmente: \"Grazie per esserti stancato per me), con la quale gli spettatori sono soliti ringraziare gli attori. Anche nel balletto classico la ballerina compie uno sforzo immane per rimanere ferma sulle punte in condizione di completa immobilit\u00e0, come l'attore di prosa utilizza molta energia solo per la presenza scenica, senza compiere alcuna azione. Barba differenzia poi le attivit\u00e0 quotidiane, tese alla comunicazione, da quelle virtuose specifiche dell'acrobata, tendenti alla meraviglia, a quelle extra-quotidiane dell'attore-danzatore, che sono indirizzate invece all'informazione.\nL\"equilibrio nel disequilibrio\" si basa sulla concezione dell'alterazione dell'equilibrio da parte dell'attore. Se nel quotidiano le anche seguono la camminata, nel teatro giapponese esse sono fisse e la camminata \u00e8 distinta per il mancato sollevamento del tallone da terra. Gli attori del teatro No definiscono il loro teatro come \"l'arte del camminare\", mentre il Kabuki la \"danza del camminare\". Allo stesso modo alcuni esercizi della biomeccanica di Vsevolod \u0116mil'evi\u010d Mejerchol'd imponevano una camminata estremamente rigida, con una modesta, se non quasi assente, mobilit\u00e0 della spina dorsale e del tronco. Una attenzione uguale \u00e8 posta dall'attore di prosa o dal danzatore, occidentale o indiano, nella loro postura nel camminare. Barba suggerisce che all'interno delle forme codificate della rappresentazione ci sia una ricerca dell'alterazione dell'equilibrio come rifiuto ed antitesi della pratica quotidiana della ricerca di equilibrio.\nIl \"principio dell'opposizione\" contraddistingue la naturale tendenza dell'attore a servirsi di forze contrapposte per generare un'azione. Se nel balletto classico \u00e8 il dolore il segnale che identifica quasi sempre - ma non necessariamente - la corretta esecuzione di una posizione, nel mimo lo \u00e8 il disagio. Il celebre mimo \u00c9tienne Decroux sosteneva che:\nIn tal senso egli sottolineava come l'esecuzione di tecniche extra-quotidiane fosse lontano dalla naturalezza e dall'agiatezza, costringendo l'esecutore della drammatizzazione ad una \"trazione antagonistica con le tecniche dell'uso quotidiano\". Anche nell'Opera di Pechino ed in altre forme di teatro orientale viene applicato tale principio, che richiede quindi sforzo: basti pensare che la maestria di un attore cinese viene definita \"kung-fu\", ossia l'arte di tener duro, di eseguire abilmente.\nJerzy Grotowski.\nIl lavoro di Barba \u00e8 stato fortemente influenzato dalla collaborazione e comunione artistica con il teorico e regista Jerzy Grotowski, che fu suo maestro. Grotowski, restio al fissare su carta la sua idea di teatro e le tecniche utilizzate per raggiungere tale obiettivo, pubblic\u00f2 nel 1968 il libro \"Per un teatro povero\" (\"Towards a poor theatre\"), contenente una fitta serie di esercizi preparatori all'interpretazione dell'attore. Spogliatolo da qualsiasi orpello scenografico e costumistico, Grotowski cerc\u00f2 il punto di contatto diretto tra lui e lo spettatore. L'importante per Grotowski era cosa avrebbe potuto fare l'attore con il suo corpo e la sua voce senza aiuti e unicamente con l'esperienza viscerale con il pubblico. In questo senso sovvert\u00ec le tradizioni dei costumi esotici e degli allestimenti scenici sbalorditivi che avevano guidato la maggior parte del teatro europeo a partire dal XIX secolo.\nA questo concetto di teatro povero Grotowski (che era ateo) aggiunse il concetto di \"sacerdozio\" o \"sacralit\u00e0 dell'attore\". Quando l'attore entrava nella santit\u00e0 dello spazio scenico in quel momento accadeva qualcosa di speciale, qualcosa di molto simile alla messa nella Chiesa cattolica. Era in questo spazio, nella sacra relazione tra l'attore e il pubblico che il pubblico veniva sfidato a pensare e ad essere trasformato dal teatro.\nAltri protagonisti.\nOltre a Barba, che defin\u00ec l'antropologia teatrale organizzandone il pensiero e facendone una disciplina codificata, e a Grotowski, il cui insegnamento rappresent\u00f2 un punto di rottura dalla tradizione teatrale verso il teatro contemporaneo, ci sono da ricordare la compagnia teatrale statunitense Living Theatre, volta alla interazione creativa e collettiva col pubblico e Peter Brook, celebre regista britannico, autore del saggio \"Lo spazio vuoto\" nel quale analizza il mondo dello spettacolo contemporaneo esortando alla ricerca e proponendo una nuova idea di teatro Sacro, Ruvido ed Immediato."}
{"id": "1907027", "revid": "1226", "url": "https://it.wikipedia.org/wiki?curid=1907027", "title": "Vendita porta a porta", "text": ""}
{"id": "1907031", "revid": "2049576", "url": "https://it.wikipedia.org/wiki?curid=1907031", "title": "Isole dell'arcipelago delle F\u00e6r \u00d8er", "text": "Le F\u00e6r \u00d8er sono un arcipelago composto da 18 isole situato tra il Mare del Nord e l'Oceano Atlantico. Solo una di queste isole, L\u00edtla D\u00edmun, \u00e8 disabitata.\nNella tabella seguente \u00e8 riportata l'estensione delle isole comprensiva delle acque interne "}
{"id": "1907033", "revid": "1305772", "url": "https://it.wikipedia.org/wiki?curid=1907033", "title": "Protein-chinasi A", "text": "La protein-chinasi A (o proteina chinasi A o PKA o proteina chinasi dipendente dal cAMP o proteina chinasi cAMP-dipendente) \u00e8 un enzima oligomerico appartenente alla famiglia delle protein-chinasi formato da 4 subunit\u00e0, due di regolazione e due catalitiche. \u00c8 una proteina ubiquitaria, ma molto rappresentata nel tessuto muscolare, nervoso, epatico ed endocrino.\nL'attivazione dell'enzima avviene tramite il legame di due cAMP per ogni subunit\u00e0 di regolazione. Legate le due molecole di cAMP le subunit\u00e0 di regolazione si staccano da quelle enzimatiche di cui ne occupavano i siti attivi. Liberati i siti attivi la capacit\u00e0 enzimatica entra in azione producendo la fosforilazione di altri enzimi del metabolismo, proteine strutturali, canali ionici o intermedi della trasduzione del segnale.\nLa classica funzione della via cAMP/PKA \u00e8 quella della mobilizzazione del glicogeno epatico dopo stimolo catecolaminergico. La noradrenalina che si libera dallo stimolo ipoglicemico, attiva i recettori adrenergici sugli epatociti e tramite una proteina G stimolatoria (Gs-alpha) mette in moto la produzione di cAMP tramite una adenilatociclasi.\nL'AMP ciclico prodotto interagisce con la PKA tetramero, dissociandone le subunit\u00e0 regolatrici da quelle catalitiche. Queste ultime fosforilano l'enzima glicogeno fosforilasi che a partire dal glicogeno arriva alla liberazione di glucosio.\nLa PKA per\u00f2 \u00e8 effettrice biologica di molti altri ormoni. \nEs. il glucagone, tramite il suo recettore usa la via cAMP/PKA per attivare la scissione dei trigliceridi negli adipociti. La PKA, infatti, fosforila sia la lipasi ormono-dipendente (TGL) che del suo cofattore perilipina, attivandone le funzioni enzimatiche.\nAnche l'ormone adrenocorticotropo (ACTH), si serve della via cAMP/PKA per fosforilare ed attivare alcuni enzimi della sintesi degli ormoni surrenalici, come la colesterolo-27-desmolasi. La PKA ha come bersaglio anche il trasportatore del colesterolo (PBR), un evento che facilita l'importo di questo composto nei mitocondri per poter essere modificato.\nLa PKA fosforila i residui di Serina e Treonina di specifiche proteine cellulari che contengono una sequenza consenso di riconoscimento.\nEssendo il cAMP responsabile dell'attivazione della PKA, la sua concentrazione intracellulare determina la velocit\u00e0 con cui l'enzima pu\u00f2 fosforilare i substrati.\nR2C2 + 4 cAMP\u00ab \u2014 &gt;(R-cAMP2)2 + 2C\n\u00c8 costituita da lobi che generano una fessura al cui interno vi sono ATP e un segmento del peptide inibitorio.\nLa subunit\u00e0 regolatoria(R), costituita da due domini omologhi A e B che legano il cAMP e un segmento autoinibitorio, inibisce competitivamente quella catalitica(C).\nQuesto segmento autoinibitorio \u00e8 costituito da una struttura simile a quella che caratterizza il substrato della subunit\u00e0 catalitica, che \u00e8 quindi in grado di legarla nel suo sito attivo impedendo il legame \"enzima-substrato\".\nLa subunit\u00e0 A del sito catalitico, inoltre, non pu\u00f2 legare il cAMP, se prima l'omologa subunit\u00e0 B non ha compiuto il medesimo legame, che scaturisce un cambiamento conformazionale risultante con l'esposizione della subunit\u00e0 A, quindi il suo legame con il cAMP e successivamente il rilascio delle subunit\u00e0 catalitiche dal complesso attivato."}
{"id": "1907036", "revid": "154893", "url": "https://it.wikipedia.org/wiki?curid=1907036", "title": "Sindrome dell'occhio secco", "text": ""}
{"id": "1907037", "revid": "204012", "url": "https://it.wikipedia.org/wiki?curid=1907037", "title": "Ipolacrimia", "text": ""}
{"id": "1907040", "revid": "1784492", "url": "https://it.wikipedia.org/wiki?curid=1907040", "title": "Hrvatski \u0160portski Klub Zrinjski Mostar", "text": "LHrvatski \u0160portski Klub Zrinjski Mostar, abbreviato anche in H\u0160K Zrinjski Mostar ma meglio noto come Zrinjski Mostar, \u00e8 una societ\u00e0 calcistica bosniaca con sede nella citt\u00e0 di Mostar. Milita nella Premijer Liga.\nI suoi giocatori sono soprannominati \"Plemi\u0107i\" (\"aristocratici\").\nStoria.\nFondazione.\nNel 1896 alcuni membri della borghesia di Mostar ebbero l'idea di costituire una societ\u00e0 sportiva chiamata \"Hrvatski sokol\" (Falco Croato). Ci\u00f2 non era permesso all'epoca, ma nel 1905 alcuni giovani croati, guidati dal professor Ku\u0161treb, riuscirono a fondarne una. Con l'aiuto del circolo culturale Hrvoje formarono la \"\u0110a\u010dki \u0161portski klub\" (Club Sportivo Studentesco). Nel 1912 fu rinominata \"Gimnazijski nogometni klub Zrinjski\" (Zrinjski Ginnasio Football Club). Il nome fu un omaggio ad un'omonima e storica famiglia della locale nobilt\u00e0 croata.\nI primi match furono giocati contro l\"Osman\", una squadra di Sarajevo. Nel primo di essi il Zrinjski perse 3-0, mentre il secondo vide imporsi lo Zrinjski per 2-1.\nLa lunga inattivit\u00e0.\nDopo la Seconda guerra mondiale, il nuovo governo comunista che si insedi\u00f2 in Jugoslavia viet\u00f2 qualsiasi nome, simbolo o associazione legata al regime ustascia filonazista. Di conseguenza il club venne soppresso per 47 anni, dal 1945 fino al 1992.\nLa rinascita.\nDopo che la Bosnia ed Erzegovina reclam\u00f2 la propria indipendenza, il Zrinjski pot\u00e9 tornare ad operare. Ci\u00f2 accadde nel 1992, a Me\u0111ugorje, ma a causa dell'imminente guerra disput\u00f2 essenzialmente partite amichevoli, soprattutto in Canada e in Germania. Nel 1994 il Zrinjski, insieme agli altri club bosniaci, diede vita alla FSBiH, la federazione calcistica bosniaca.\nNell'estate del 2000 prese parte per la prima volta ad una competizione UEFA, affrontando in Intertoto gli svedesi del V\u00e4stra Fr\u00f6lunda IF. Dopo la sconfitta per 1-0 patita in Svezia, al ritorno i bosniaci si imposero per 3-2, risultato che non bast\u00f2 ad assicurarsi la qualificazione.\nGli anni recenti.\nNel 2004-2005 il Zrinjski vinse il suo primo titolo nazionale. In Champions League furono eliminati a sorpresa nel primo turno preliminare dai lussemburghesi del F91 Dudelange.\nNel 2005-2006 si piazz\u00f2 al terzo posto in campionato, assicurandosi un posto in Intertoto. Superarono il primo turno ai danni del maltesi del Marsaxlokk, per poi essere eliminati al secondo turno dagli israeliani del Maccabi Petah Tiqwa.\nNel 2006-2007 terminarono al secondo posto, accedendo cos\u00ec in Coppa UEFA, dove vennero eliminati dal . I serbi, tuttavia, furono squalificati a causa di intemperanze da parte dei tifosi, cosicch\u00e9 il Zrinjski pot\u00e9 accedere al secondo turno, dove furono eliminati dai macedoni del Rabotni\u010dki.\nNel 2007-2008 si sono classificati quarti in campionato. La vittoria in Bosnian Cup, tuttavia, ha garantito loro l'accesso alla Coppa UEFA. Dopo aver superato il nel primo turno preliminare, nel secondo turno vengono eliminati dai portoghesi dello Sporting Braga. Nel 2008-2009 vincono il secondo titolo nazionale.\nSono in UEFA Europa League nel 2010. Battono agilmente la compagine sammarinese di SP Tre Penne con un pi\u00f9 che netto 13-3, ma nel turno seguente l'OB, squadra pi\u00f9 esperta vince 5-3 l'andata e passa grazie al ritorno a reti bianche.\nNella stagione 2013-2014 vincono il terzo titolo nazionale, ripetendosi poi due stagioni pi\u00f9 tardi.\nOrganico.\nRosa 2019-2020.\n\"Aggiornata al 21 agosto 2019.\"\n \n \nRosa 2018-2019.\n\"Aggiornata al 31 marzo 2019.\"\n \n \nRosa 2017-2018.\n\"Rosa aggiornata al 27 luglio 2017.\""}
{"id": "1907045", "revid": "1543377", "url": "https://it.wikipedia.org/wiki?curid=1907045", "title": "Cacajao calvus", "text": "Lo uacari calvo (\"Cacajao calvus\" ) \u00e8 un primate platirrino della famiglia dei Pitecidi.\nDistribuzione.\nCon quattro sottospecie (\"Cacajao calvus calvus\", \"Cacajao calvus novaesi\", \"Cacajao calvus rubicundus\" e \"Cacajao calvus ucayalii\") vive a nord del Rio delle Amazzoni fra Brasile occidentale e Per\u00f9: se ne sospetta l'esistenza anche nella Colombia meridionale.\nPrediligono le aree di foresta pluviale inondata, od in generale nelle immediate vicinanze di fiumi, laghi o fonti d'acqua.\nDescrizione.\nDimensioni.\nMisura fra i 40 ed i 60\u00a0cm di lunghezza, ai quali si aggiungono una quindicina di cm di coda, per un peso che raggiunge i 3\u00a0kg.\nAspetto.\nIl pelo \u00e8 lungo e setoloso, di colore differente a seconda della sottospecie presa in considerazione: si va dal nerastro al bianco, passando per il rossiccio. In ogni caso, la faccia \u00e8 nuda e di colore rosso vermiglio, camusa e con grandi narici distanziate. I canini ed i molari costituiscono la maggior parte dei denti. Le mani hanno lunghe dita.\nBiologia.\nSi tratta di animali diurni ed arboricoli che vivono in gruppi comprendenti fino a cento individui, ma che solitamente ne contano fra le 10 e le 30 unit\u00e0: durante la ricerca del cibo, tuttavia, questi gruppi si suddividono in vari sottogruppi, anzi a volte addirittura ciascun esemplare si muove per proprio conto. Ciascun gruppo definisce un proprio territorio tramite particolari richiami, che hanno anche la funzione di comunicare con altri esemplari.\nQuesti animali, oltre ad essere cacciati per il mercato nero del \"bushmeat\", vengono spesso catturati dagli \"indios\" per farne animali da compagnia o per cibarsene: abbastanza diffuso il loro impiego anche come esca viva per attrarre grossi felini, come giaguari, ocelot e puma, al fine di poterli uccidere o catturare.\nAlimentazione.\nSi nutrono principalmente di frutta, semi e foglie, ma quando riescono ad acchiappare qualche insetto o piccolo vertebrato lo mangiano avidamente: durante la stagione delle piogge si alimentano nella volta della foresta, mentre durante la stagione secca non \u00e8 raro vederli al suolo alla ricerca di semi caduti ed alberelli da poco germogliati.\nRiproduzione.\nQuesti animali, pur vivendo in grossi gruppi, formano coppie monogame molto salde: ogni due anni la femmina mette al mondo un unico cucciolo, dopo una gestazione di circa sei mesi. Il cucciolo viene accudito dalla femmina fino allo svezzamento, che avviene verso il quarto mese di vita. Le femmine diventano sessualmente mature a tre anni, i maschi impiegano il doppio del tempo.\nIn natura, questi animali sono soliti vivere una ventina d'anni: in cattivit\u00e0, se non tenuti in condizioni ottimali e il pi\u00f9 possibile simili al proprio habitat naturale, vanno facilmente in depressione e raramente vivono pi\u00f9 di quindici anni."}
{"id": "1907046", "revid": "423521", "url": "https://it.wikipedia.org/wiki?curid=1907046", "title": "Zrinjski Mostar", "text": ""}
{"id": "1907051", "revid": "729019", "url": "https://it.wikipedia.org/wiki?curid=1907051", "title": "Stazione di Merone", "text": "La stazione di Merone \u00e8 la stazione ferroviaria situata all'incrocio fra le linee Milano-Asso e Como-Lecco ubicata nel comune di Merone.\nStoria.\nLa prima stazione di Merone fu aperta nel 1879 con l'inaugurazione della ferrovia Milano-Erba. Poich\u00e9 il progetto della ferrovia Como-Lecco prevedeva il passaggio nei pressi dell'abitato di Merone, la societ\u00e0 costruttrice della linea, la Societ\u00e0 Italiana per le strade ferrate meridionali, chiese ed ottenne la possibilit\u00e0 di incrociarla con la linea delle Ferrovie Nord Milano.\nLe due societ\u00e0 ferroviarie cooperarono per la costruzione di un nuovo impianto nei pressi della localit\u00e0 di Ponte Nuovo, da cui il nome alternativo di \"Merone-Ponte Nuovo\", il quale fu aperto all'esercizio il 27 settembre 1888, pochi giorni prima dell'apertura della Como-Lecco.\nFra il 2012 e il 2015 furono condotti alcuni lavori di rinnovamento comprendenti l'allargamento e innalzamento al piano del ferro delle banchine e la realizzazione di sottopasso dotato di ascensore e pensiline.\nStrutture e impianti.\nLa stazione, gestita da Ferrovienord, \u00e8 comune tra la rete Ferrovienord (linea Milano-Asso) e quella RFI (linea Como-Lecco).\nMovimento.\nLa stazione \u00e8 servita dai treni di Trenord delle linee Milano-Seveso-Asso e Como-Molteno(-Lecco).\nNel 2005 la stazione registr\u00f2 il transito di 227.536 viaggiatori, il 12,9% in meno rispetto al precedente biennio."}
{"id": "1907052", "revid": "767487", "url": "https://it.wikipedia.org/wiki?curid=1907052", "title": "Winx Club (videogioco)", "text": "Winx Club \u00e8 un videogioco del 2005 sviluppato e pubblicato dalla Konami per Game Boy Advance, PS2 e PC. Il gioco \u00e8 ispirato alla prima stagione del cartone animato \"Winx Club\".\nModalit\u00e0 di gioco.\nNella versione per PC e PS2 sono presenti gli stessi doppiatori della serie televisiva, e man mano che si va avanti nell'avventura c'\u00e8 la possibilit\u00e0 di sbloccare nuovi vestiti per Bloom con meccanismi simili a quelli dei simulatori di appuntamenti. Queste due versioni del gioco sono state distributite principalmente in Europa.\nLa versione per Game Boy \u00e8 completamente differente rispetto alle altre due in termini di grafica, modalit\u00e0 di gioco e mini giochi. Tuttavia questa versione \u00e8 stata distribuita praticamente in tutto il mondo."}
{"id": "1907062", "revid": "729019", "url": "https://it.wikipedia.org/wiki?curid=1907062", "title": "Castel Telvana", "text": "Castel Telvana \u00e8 una fortificazione che si erge sul versante del monte Ciolino, a nord della cittadina di Borgo Valsugana.\nSorto su una posizione strategica, il castello ebbe un'importante funzione di controllo della via romana \"Claudia Augusta Altinate\".\nStoria.\nLa costruzione di Castel Telvana risale all'Alto Medioevo e segue di poco la costruzione di Castel San Pietro.\nConoscendo le vicende storiche della Valsugana in particolare di Borgo Valsugana riusciamo a ipotizzare che nel luogo dove sorge ora il castello sia gi\u00e0 esistita una fortificazione romana.\nNella prima met\u00e0 del Duecento il castello entr\u00f2 in possesso dei Signori di Caldonazzo-Castronovo i quali, nel 1314, costrinsero il vescovo-conte di Feltre a concedere loro lo \u201cJus gladii\u201d per la Valsugana. Da questo momento il castello divenne sede di giurisdizione al pari dei vicini San Pietro e Ivano. Nel 1331, Rambaldo di Castronovo, nipote del Signore di Caldonazzo acquist\u00f2 la giurisdizione di San Pietro e la aggiunse a quella di Telvana, con lo scopo di creare un \u201cfeudo cuscinetto\u201d nella Valsugana. \nA questo scopo egli ricostru\u00ec e ampli\u00f2 il castello, dotandolo di cortine murate su gran parte del dosso sul quale sorgeva. Il castello venne ricostruito e abbellito nel 1385 dopo essere stato assediato e squassato dai bombardamenti da parte di Antonio della Scala; esso divenne cos\u00ec la fortezza pi\u00f9 importante della Valsugana.\nNel 1412 mor\u00ec Siccone proprietario del castello, al quale succedette il figlio Giacomo; egli dovette scontrarsi con il duca d'Austria, Federico IV detto \u201cil Tascavuota\u201d.\nNel 1412 il duca, approfittando dell'assenza di Giacomo da Telvana assedi\u00f2 il castello costringendo Lesina di Castelbarco ad arrendersi.\nDal 1462 il castello pass\u00f2 in mano a vari signorotti atesini tra cui l'Arciduca d'Austria Sigismondo Welsperg il quale nel 1526 in seguito ad un attentato rinforz\u00f2 le difese del maniero. I Welsperg rimasero a Telvana fino al 1632, quando Sigismondo V, gravato dagli ingenti debiti vendette la Giurisdizione di Telvana e altri possedimenti l\u00ec attorno.\nNel 1662 la propriet\u00e0 pass\u00f2 definitivamente ai conti Giovanelli di Venezia e nel 1788 fu dato in premuta al comune di Borgo Valsugana.\nSecondo la versione popolare, una volta abbandonato, il castello venne preso d'assalto a furor di popolo, invece, secondo la realt\u00e0 storica sembra che lo smantellamento del maniero sia stato ordinato dalla stesse autorit\u00e0 imperiali. Il castello non pi\u00f9 abitato e per la maggior parte demolito venne acquistato dai baroni Hippoliti, i quali non fecero nessun intervento di restaurazione. Altri danni furono causati dai numerosi episodi bellici che coinvolsero la Valsugana. \nNel 1913 la Commissione Centrale Austriaca per la Conservazione dei Monumenti aveva approvato un progetto di consolidamento del castello che non venne mai eseguito. \nNel 1940 venne acquistato dai Battisti di Telve i quali nel 1965 lo vendettero all'avvocato Ugo Simonetti di Mestre.\nL'architettura.\nIl castello si divide nel \"Castello superiore\" e \"Castello inferiore\"; in quest'ultimo si innalzano le mura a protezione del castello, mentre nel primo (il nucleo primitivo) risalente al XIII secolo, si erge un complesso raggruppato attorno ad una torre di vedetta quadrata: di 25 metri di altezza e appena 5.30 metri per lato. Questo campanile ha come rinforzi due contrafforti a \"spina\", a nord uno zoccolo a scarpa e un'unica entrata, la porta romanica a ovest.\nNella parte occidentale (verso Trento) delle mura si trova l'ingresso originale al castello (fortificato dai Castelnuovo e nel XVI secolo dai Welsperg).\nIl castello.\nIl castello non \u00e8 visitabile all'interno, si pu\u00f2 percorrere il perimetro esterno seguendo le mura oppure osservandolo dall'alto, da una posizione pi\u00f9 a monte. Quanto rimane \u00e8 solo una minima parte di ci\u00f2 che era in passato nel periodo del suo massimo splendore (XVI-XVII secolo). Esso presenta una forma irregolare trapezoidale con la base orientata a sud e il lato corto a nord. Osservando la pianta si riconoscono i due castelli: quello superiore costruito in epoca medievale e quello inferiore risalente al 400-500 con funzione militare. Della parte superiore \u00e8 rimasta intatta la torre di guaita a pianta quadrata, alta 25 metri, con la base tagliata obliquamente e rinforzata da robusti barbacani. Questa si erge nella parte pi\u00f9 alta della cresta rocciosa a ridosso dell'alta e potente muraglia, tutto ci\u00f2 che rimane del primo palazzo baronale. Fino al XVI secolo il castello appariva protetto su tutti i lati da un'alta cortina muraria, resto della fortificazione medievale.\nL'unico tratto superstite delle mura medievali \u00e8 quello a nord-ovest. Su questo segmento di cortina \u00e8 ancora in piedi un contrafforte. Alla base del muraglione una porta arcuata, ora murata, presenta incisa la data 1673. Da questo punto le mura portano alla torre circolare posta a difesa dell'antico ingresso che immetteva direttamente sulla Via Claudia Augusta Altinate. Un ponte levatoio, ora scomparso completamente, un rivellino con antemurale e un cavalcavia completavano il sistema difensivo dell'entrata al castello. L'altro tratto di muraglia che collegava la torre quadrata con il torrione semi cilindrico \u00e8 crollato ai primi del Novecento. Punto cardine dell'organismo di difesa del castello inferiore \u00e8 il massiccio torrione troncoconico detto dei Gasperetti. Una seconda muraglia bassa e lunga che cinge il castello sul lato sud-ovest collega il grosso torrione al sistema difensivo dell'antico ingresso. Dei due palazzi, il superiore e l'inferiore costituenti la residenza dei dinasti di Telvana, \u00e8 rimasta in piedi ed \u00e8 tuttora abitato il Palazzo inferiore. \nDel grande palazzo baronale superiore, ricostruito dai Welsperg tra il XV e il XVI secolo, rimangono in piedi solo un tratto della cortina di nord-ovest e le tracce delle murature di base. Sulla facciata interna del palazzo inferiore sono ancora leggibili dei dipinti murali con gli stemmi delle varie famiglie: Casa d'Austria, dei conti del Tirolo e dei Welsperg. Nel cortile interno possiamo trovare una rustica vera da pozzo risalente al XV secolo e un cippo miliare romano. In una stanza del primo piano del torrione-palazzo c'\u00e8 un affresco con dipinto uno stemma, un cervo, un guerriero con armatura di ferro e una croce. Nel torrione, oltre a questa, ci sono altre tre stanze pi\u00f9 la muda, ovvero la prigione del castello.\nIl castello \u00e8 propriet\u00e0 privata, e non \u00e8 visitabile all'interno. All'esterno invece \u00e8 visitabile, e si pu\u00f2 raggiungere tramite il caratteristico \"Sentiero dei Castelli\", che da Borgo Valsugana porta, passando per l'appunto davanti a Castel Telvana, all'abitato di Telve di Sopra. Dal prato sotto al castello vengono fatti partire ogni anno i fuochi d'artificio al termine della famosa gara ciclistica Coppa d'Oro."}
{"id": "1907065", "revid": "289427", "url": "https://it.wikipedia.org/wiki?curid=1907065", "title": "La ragazza del palio", "text": ""}
{"id": "1907067", "revid": "119349782", "url": "https://it.wikipedia.org/wiki?curid=1907067", "title": "San Calcedonio", "text": "San Calcedonio \u00e8 un corpo santo o martire delle catacombe di nome proprio, del quale si conosce il nome e che il suo culto ebbe inizio dalla traslazione delle reliquie ad opera dei gesuiti nella loro casa di esercizi in Malta.\nCulto.\nLe reliquie giunsero nel convento della Madonna di Manresa a Malta come dono di papa Benedetto XIV nel 1753. I resti provenivano dal cimitero di Pretestato, rinvenuti assieme ad un'ampolla che recava la scritta \"Calcedonius in pace\".\nLa diffusione del culto avvenne ad opera dei gesuiti della provincia siciliana dell'Ordine, sotto la spinta di alcuni miracoli che venivano attribuiti al Martire. \nNel 1754 una parte delle reliquie furono trasferite nella cappella a lui dedicata nella chiesa di San Francesco Saverio in Palermo, dove ancora sono custodite. Il culto \u00e8 anche presente a Roma nella Chiesa di Santa Maria della Vittoria; in Puglia ad opera dei Baroni di Binetto e Melendugno; a Vico del Gargano, nella chiesa di San Marco, con un simulacro ligneo di Giuseppe Verzella; e a Messina e Catania dove a San Calcedonio sono stati dedicati degli altari.\nSan Calcedonio \u00e8 invocato per ottenere nel parto un felice esito. \nUna curiosit\u00e0: anche a Waldsassen in Baviera, presso l'abbazia cistercense, \u00e8 custodito un secondo corpo santo o martire delle catacombe di nome Calcedonio."}
{"id": "1907068", "revid": "729019", "url": "https://it.wikipedia.org/wiki?curid=1907068", "title": "Stazione di Mariano Comense", "text": "La stazione di Mariano Comense \u00e8 la stazione ferroviaria situata lungo la linea Milano-Asso ubicata nel comune di Mariano Comense. Appartiene al Gruppo FNM ed \u00e8 gestita da FerrovieNord, che la qualifica come stazione principale. Il primo treno \u00e8 passato per la stazione il 15 ottobre 1879.\nNel 2005 sono transitati per la stazione di Mariano Comense 1.114.565 viaggiatori, il 5,1% in pi\u00f9 rispetto al precedente biennio.\nStrutture e impianti.\nLa Stazione di Mariano Comense \u00e8 dotata di due binari passanti e di un binario tronco (al servizio dei treni S2 che trovavano appunto il loro capolinea presso questo scalo). Ogni binario \u00e8 dotato di una banchina lunga 250 metri, alta 60 cm dal piano del ferro, dotata di pensilina e di impianti di informazione acustici e visivi. La banchina del binario 1 tronco e del binario 1 \u00e8 in realt\u00e0 un'unica struttura che per\u00f2 presenta un'altezza variabile dato il parziale interramento del pdf del binario tronco; un sottopasso pedonale dotato di ascensori collega infine la banchina dei binari 1 e 1 tronco con il binario 2.\nMovimento.\nLa stazione di Mariano Comense \u00e8 servita dai treni regionali in servizio sulla linea S2 del servizio ferroviario suburbano di Milano (solo due corse, la mattina, dal luned\u00ec al sabato - direzione Milano) e dai treni regionali Milano-Asso, svolti da Trenord nell'ambito del contratto di servizio stipulato con la Regione Lombardia."}
{"id": "1907069", "revid": "1776051", "url": "https://it.wikipedia.org/wiki?curid=1907069", "title": "All I Need (Within Temptation)", "text": "All I Need \u00e8 un singolo del gruppo musicale symphonic metal olandese Within Temptation, pubblicato nel 2007 ed appartenente all'album \"The Heart of Everything\".\nVideoclip.\nIl video per il singolo \u00e8 stato girato il 30 settembre 2007 a Berlino, ed ha fatto la sua comparsa sul web per la prima volta il 19 ottobre.\nNel video si viaggia tra i complicati sogni di Sharon den Adel, ambientati in modi paralleli e colmi di stranezze; il resto dei membri dei Within Temptation compare dietro delle \"celle\". Alla fine del video si scopre che la cantante \u00e8 distesa in un letto d'ospedale, con tubicini attaccati in tutto il corpo: Sharon \u00e8 in coma.\nTracce.\n5 Track Edition\niTunes Download Edition"}
{"id": "1907076", "revid": "785616", "url": "https://it.wikipedia.org/wiki?curid=1907076", "title": "1 rittoru no namida", "text": ""}
{"id": "1907077", "revid": "785616", "url": "https://it.wikipedia.org/wiki?curid=1907077", "title": "1 Litre no Namida", "text": ""}
{"id": "1907080", "revid": "124691796", "url": "https://it.wikipedia.org/wiki?curid=1907080", "title": "Football Club Dilettanti Conegliano 1907", "text": "Il Calcio Conegliano \u00e8 la principale societ\u00e0 calcistica di Conegliano, centro della provincia di Treviso.\nLa societ\u00e0 ha riassunto il nome originale nella stagione 2011-2012; tra il 2005 e il 2011 si \u00e8 chiamata Union Conegliano-San Vendemiano (conosciuta anche come Union CSV), dopo la fusione con la squadra della vicina San Vendemiano.\nStoria calcistica di Conegliano.\nLe origini.\nFondata il 25 settembre 1907 da alcuni sportivi locali con la denominazione di Club Sportivo Coneglianese, i colori sociali subito adottati furono il giallo e il blu della bandiera cittadina.\nNonostante l'antica data di fondazione la societ\u00e0 riesce ad approdare alla ribalta nazionale solo dopo la seconda guerra mondiale. Conquista la Serie C al termine del campionato 45-46 e partecipa ai campionati 46-47 e 47-48 di tale categoria. Retrocessa dalla C insieme a molte altre squadre per la riforma di detto campionato, accede al neocostituito torneo di Promozione. Al termine della stagione 51-52 fu retrocessa nel neocostituito campionato di Promozione regionale.\nSar\u00e0 solo al termine della stagione 1965-66 nella quale vince il campionato di Prima Categoria (massima serie regionale del tempo) e dopo aver superato agli spareggi la Pro Mogliano e il Malo che la squadra coneglianese si riaffaccer\u00e0 in ambito nazionale Serie D. La squadra riesce a mantenere la categoria per tre stagioni, dopo di che retrocede nuovamente nella massima categoria regionale.\nNella stagione 1971-72 vince il campionato di Promozione Regionale e torna in serie D. Durante la successiva stagione incontra squadre come il Treviso con cui pareggia in casa e vince allo stadio Omobono Tenni. Si salva senza alcun problema davanti ad un pubblico entusiasta che spesso supera le 3000 presenze. Una delle formazioni in campo quell'anno \u00e8: De Giuliani, Cosmo, Peruch, Cavazzin, Stradiotto, Marin, Marcon (Bortot), Livotto, Arreghini, Furlanetto, Cattelan (quella di Conegliano-Treviso del 21 aprile '73).\nNel 1973 arriva alla presidenza DAL COL, che insieme al direttore sportivo PIEDIMONTE\n avvia un programma di potenziamento e di valorizzazione del settore giovanile, che porter\u00e0 alla conquista di due titoli nazionali \"Berretti\" (l'equivalente del campionato Primavera per le societ\u00e0 di serie C e D) nelle stagioni 1975-76 (contro il Sulmona) e 1977-78 (contro il Gruppo Sportivo Banco di Roma). Nella stagione 1975-76 viene anche vinto, contro ogni pronostico, il Torneo Internazionale Juniores \"Sanson\", dopo aver sconfitto in semifinale il e, nella finale di Jesolo, l'Olimpia Lubiana. Nella stagione 1977-78 arriva anche la promozione in Serie C2, categoria nella quale il Conegliano rimarr\u00e0 per cinque campionati, nel corso dei quali si assister\u00e0 ad indimenticabili sfide contro squadre blasonate come Padova, Modena, Anconitana e Mantova.\nNella stagione 1983-84 il Conegliano torna in serie D e vi rimane per quattro anni, retrocedendo in Promozione nel 1986-87. Il riscatto \u00e8 immediato e nel 1988-89 i gialloblu sono di nuovo in serie D, ove militeranno ininterrottamente fino alla stagione 1993-94. Il purgatorio nei campionati regionali dura fino alla stagione 2001-02, quando il presidente Liso e l'allenatore Andrea Manzo allestiscono una squadra che domina il campionato di Eccellenza dall'inizio alla fine e riconquista la serie D, cogliendo nella stagione successiva un ottimo quinto posto.\nNella stagione 2003-04 una grave crisi societaria mette a rischio la sopravvivenza stessa della societ\u00e0, che affronta il campionato con la formazione Juniores ed inevitabilmente retrocede.\nLa fusione con il San Vendemiano.\nAl termine della stagione 2004-05 avvenne la fusione con l'A.C. San Vendemiano da cui nascer\u00e0 la nuova societ\u00e0 Conegliano-San Vendemiano. L'esperienza del nuovo soggetto sportivo dur\u00f2 in pratica soltanto 6 anni: nacque nell'estate del 2005 per mano di Antonio Franceschet, gi\u00e0 presidente del S. Vendemiano Calcio (un comune confinante con Conegliano), il quale convogli\u00f2 nel Calcio Conegliano stesso, la propria societ\u00e0 unendo le forze in prospettiva di un rapido ritorno tra i professionisti.\nL'intenzione dei dirigenti era quella di ridare prestigio al calcio coneglianese creando un polo di riferimento per societ\u00e0 le di Serie A (come accadde grazie all'affiliazione del settore giovanile a quello dell'Atalanta). La denominazione iniziale fu quella di A. S.D. Conegliano-San Vendemiano, ma gi\u00e0 dall'anno successivo la societ\u00e0 divent\u00f2 Union Conegliano San Vendemiano (tra le molte proteste dei tifosi di entrambi i comuni per la mancanza di una identit\u00e0 nel nuovo acronimo). Alla presidenza venne eletto Walter Ragni mente il nuovo direttore sportivo fu Denis Fiorin. La nuova dirigenza si trov\u00f2 a ricostruire da zero la squadra, perch\u00e9 l'intera rosa della stagione precedente fu ceduta dalla precedente gestione societaria per sanare parte del bilancio. Rimaneva patrimonio del sodalizio il settore giovanile, che risultava promettente e prolifico in tutte le categorie.\nLe stagioni del Conegliano San Vendemiano (Union CSV).\nCon un ingente sforzo economico (anche per il rinnovo dell'abbigliamento) venne allestito per l'esordio nel campionato di Eccellenza una discreta squadra che fece ben promettere dopo i primi colpi di mercato, tra i pi\u00f9 blasonati vanno citati il portiere Barbazza, gli attaccanti Spader, Manuel Roman Del Prete, il centrocampista Coppola e Costoli \u00a0\u2013 la squadra fu affidata al promettente Giuseppe Ton gi\u00e0 allenatore delle giovanili. Tra alti e bassi in campionato, a met\u00e0 stagione Umberto Trinca prender\u00e0 il posto dell'esonerato Ton e porter\u00e0 la squadra ad una difficile salvezza conquistata solo all'ultima giornata di campionato.\nL'anno successivo 2006-07 la squadra verr\u00e0 ulteriormente rinforzata pe ritentare il grande salto con l'arrivo della coppia d'attacco Cesca-Dartora dall'Asolo e successivamente Riccardo Meneghin dall'Itala S.Marco di Gradisca. In difesa rientrer\u00e0 il roccioso Rizzi affiancato dalla promessa Franchetto dal Montebelluna e dall'esperienza di Collodel. L'Unionc CSV arriver\u00e0 ad un gratificante 4\u00ba posto dopo un campionato di met\u00e0 classifica ma si gratificher\u00e0 con la conquista della Coppa Italia Regionale conquistata sul neutro di Mogliano Veneto contro la Miranese.\nPer la stagione 2007-8 l'organico venne riconfermato assieme al mister Trinca con l'innesto del rientrantre Coppola e solo durante il mercato autunnale arriveranno Malerba ed il portiere Saltarel; ma l'Union CSV lotter\u00e0 ancora per una difficile salvezza che arriver\u00e0 soltanto ad una giornata dal termine conquistando alla fine solo un 10\u00ba posto.\nIl 2008-09 doveva essere l'anno della svolta. Nel mercato estivo si proceder\u00e0 senza badare a spese. Verranno richiamati ex giocatori di grande esperienza come il quarantenne portiere Conte (oltre 100 presenze a Conegliano), Zanardo, Davanzo, Visentin, Pisacane, oltre a promesse come Guglielmi e L.Tonon; giocatori che affiancheranno una rosa gi\u00e0 collaudata con nomi di spicco come Malerba, Tronchin, Armellin, Pase G.&amp;R., Michielet, Zago Martino, Massimo Cesca. Il nuovo allenatore sar\u00e0 il promettente Tollardo proveniente da una bella stagione con la Feltrese . Partita con i favori del pronostico , si trov\u00f2 invece costantemente con problemi di amalgama e di spogliatoio al punto che Tollardo fu esonerato a met\u00e0 del girone di ritorno e il team fu affidatato a De Marchi il quale prese la squadra sul baratro della retrocessione e la port\u00f2 miracolosamente allo spareggio per evitare i play-out, vinto poi contro il Dolo 1909 sul neutro di Marcon.\nNel campionato 2009-2010 si riprover\u00e0 la conquista del titolo con una squadra completamente rinnovata ad eccezione dei giovani di propriet\u00e0. La panchina venne affidata ad un affidabile allenatore come De Pieri proveniente dal Fontanafredda, ma dopo un difficile inizio di stagione, la rosa verr\u00e0 quasi totalmente modificata a novembre con lo scambio di numerosi giocatori. La rivoluzione non port\u00f2 particolari miglioramenti che potessero allontanare il team coneglianese dalla zona play-out. A febbraio la notizia del taglio delle spese da parte del patron Franceschet , porter\u00e0 ad un'inevitabile retrocessione dopo aver cambiato altri 2 allenatori. La mazzata oggettivamente pi\u00f9 grande per\u00f2 non fu la retrocessione della prima squadra, ma la cessione dell'intero settore giovanile, vero fiore all'occhiello della compagine coneglianese.\nIl difficile compito di portare avanti la tradizione se lo accolleranno due appassionati di calcio locale, Mino Bolzan e Piero Dal Mas i quali, prenderanno in gestione la societ\u00e0 per un anno e con l'arrivo di giocatori provenienti da realt\u00e0 locali, cercheranno invano di ridare gloria e prestigio al Conegliano. Sul campo purtroppo i giocatori non daranno quell'apporto sufficiente per cercare almeno la salvezza e la prima retrocessione in 1\u00aa categoria avverr\u00e0 il 29 maggio 2011, perdendo in casa la partita di ritorno dei play-out contro il Pramaggiore.\nSar\u00e0 questa l'ultima partita giocata sul campo per l'Union CSV dopo 6 anni di vita. Il miglior risultato del sodalizio \u00e8 stato la conquista del titolo di vicecampione d'Italia della formazione Allievi nella stagione 2006-07.\nIl ritorno del Calcio Conegliano 1907 sia ne nome che nella identit\u00e0 propria.\nLa storia del calcio coneglianese ripartir\u00e0 con una nuova propriet\u00e0 il 16 giugno 2011 dal campionato di Promozione regionale grazie all'acquisizione del titolo sportivo del S. Floriano. L'attuale societ\u00e0 ha preso la denominazione di F.C.D. CONEGLIANO 1907 sotto la guida, per il primo biennio, del Presidente Alberto Basciano e D.S. Piero DaL Mas. Il primo campionato fu caratterizzato da numerose difficili vicissitudini e, nonostante l'allestimento di una rosa con nomi altisonanti , il Conegliano retroceder\u00e0 incredibilmente in 1\u00b0 Categoria perdendo i play out - Ci rimase solo un anno (2012-2013 ) per un rapido ritorno in Promozione -\nL'obiettivo pi\u00f9 ambizioso della nuova gestione fu quello di rifondare gradualmente l'intero settore giovanile (in tutte le sue categorie) di fatto azzerato dalla precedente propriet\u00e0. Dal 2013 il progetto di rifondazione del vivaio dell' F.C.D. CONEGLIANO 1907 fu realizzato da prima con la nascita di una societ\u00e0 satellite denominata CALCIO CONEGLIANO OGLIANO e successivamente facendo confluire nel Conegliano la societ\u00e0 A.C.LOURDES, (quartiere a nord della citt\u00e0) con tutte le sue categorie, vero fiore all'occhiello del settore giovanile della citt\u00e0 (dal 1981) \nDall'estate 2014 la presidenza della societ\u00e0 viene assunta dal avvocato Dario Dall'Anese, che ingaggia quale nuovo allenatore Ezio Meneghin e guida la prima squadra a due campionati di buon livello, conclusi rispettivamente al terzo e quarto posto in classifica. La decisione pi\u00f9 rilevante del nuovo Presidente avviene nella primavera 2016, quando decide di rifondare completamente il settore giovanile ed assumere nuovamente la gestione diretta di tutte le squadre da parte del glorioso \"1907\".\nNella primavera 2019 improvvisamente viene a mancare il presidente Dario Dall'Anese e la societ\u00e0 vede nero il possibile prosieguo. Si far\u00e0 carico l'imprenditore coneglianese Paolo Lucchetta di trainare la societ\u00e0 per l'intero campionato 2019-20 affidando la prima squadra all'esperto allenatore Vanni Moscon - Nell'estate 2020 subentrer\u00e0 in societ\u00e0 l'imprenditore Denis Mazzucco con il ruolo di Direttore Generale ; la presidenza viene affidata nuovamente ad un uomo di garanzia come Piero Dal Mas e, quella di direttore Sportivo a Bruno Gava . Le vicissitudini COVID non permetteranno di disputare un campionato regolare ma, nel frattempo, verr\u00e0 consolidata una struttura societaria solida ed ambiziosa - Nell'estate del 2021 viene allestita una formazione di tutto rispetto per tentare il salto di categoria ma, non solo ; il presidente Dal Mas realizza un progetto impensabile : la creazione di CONEGLIANO ACADEMY , dove confluiranno sotto un unico progetto ed un unico nome le societ\u00e0 pi\u00f9 importanti della citt\u00e0 ; Calcio Campolongo, Calcio Par\u00e8 e Calcio Conegliano occupando in tutte le categorie giovanili sia provinciali che regionali una squadra di riferimento.\nPalmar\u00e8s.\nCompetizioni giovanili.\n- Vincitore Torneo Internazionale Juniores \"Sanson\" (1976)"}
{"id": "1907083", "revid": "125494629", "url": "https://it.wikipedia.org/wiki?curid=1907083", "title": "Saba Archimandrita", "text": "Visse principalmente in Palestina, dedicandosi all'eremitaggio. Fu il fondatore di numerosi monasteri, tra i quali il principale \u00e8 Mar Saba.\nBiografia.\nNato da famiglia benestante e compiuti gli studi presso un istituto religioso decide, contro la volont\u00e0 paterna, di dedicarsi all'eremitaggio. Recatosi in Palestina, diviene discepolo del monaco Eutimio detto il Grande e condivide con lui ed altri la dura vita eremitica nelle zone desertiche intorno al Mar Morto. \nDeceduto il maestro Eutimio, Saba si trasfer\u00ec vicino a Betlemme ove fond\u00f2 una lavra chiamata poi dal suo nome Mar Saba e raccolse a poco a poco numerosi seguaci tanto che la sua venne chiamata, per le dimensioni ed il numero dei monaci, Grande Lavra, ed era da lui presieduta. \nNel 492 venne ordinato sacerdote dal patriarca di Gerusalemme Elia I, ed il patriarca Salustio lo nomin\u00f2 successivamente archimandrita. "}
{"id": "1907084", "revid": "36426", "url": "https://it.wikipedia.org/wiki?curid=1907084", "title": "Arimaspo", "text": ""}
{"id": "1907085", "revid": "1934238", "url": "https://it.wikipedia.org/wiki?curid=1907085", "title": "Occhio lacrimoso", "text": " \nPer occhio lacrimoso in campo medico, si intende un'eccessiva e innaturale lacrimazione dell'occhio; la condizione opposta viene chiamata occhio secco.\nSi parla di: \nEziologia.\nLe cause possono essere di vario genere: dovute a stimoli esterni sia dolorifici (come nel caso di abrasioni o presenza di corpi estranei nell'occhio) che psichici o di ostruzione delle vie di deflusso. \nLe ostruzioni possono dislocarsi in:\nDiagnosi.\nPer comprendere se la situazione lacrimale della persona sia normale o alterata si ricorre al test di Schirmer.\nTerapia.\nSi somministrano colliri antibiotici (somministrazione 2-3 volte al giorno), e quando il disturbo diventa pi\u00f9 grave e i colliri non provocano migliorie allora si pu\u00f2 ricorrere alla chirurgia."}
{"id": "1907086", "revid": "31217385", "url": "https://it.wikipedia.org/wiki?curid=1907086", "title": "Distretto di Krutinskij", "text": ""}
{"id": "1907087", "revid": "729019", "url": "https://it.wikipedia.org/wiki?curid=1907087", "title": "Stazione di Seveso", "text": "La stazione di Seveso \u00e8 una stazione ferroviaria, gestita da Ferrovienord, della linea Milano-Asso e ubicata nell'omonimo comune. Dalla stazione si dirama la breve linea per Camnago.\nNel 2005 sono transitati per la stazione di Seveso 1.740.084 viaggiatori, il 6,3% in pi\u00f9 rispetto al precedente biennio.\nStoria.\nLa stazione, chiamata inizialmente San Pietro Martire, fu aperta il 27 settembre 1879 assieme al tronco ferroviario della Milano-Erba proveniente da Bovisio Masciago. Il 28 giugno dell'anno seguente fu aperta all'esercizio la diramazione per la stazione di Camnago, posta sulla linea Milano-Chiasso, a quel tempo esercita dalla SFAI.\nNel 1929 la linea fu elettrificata fino a questa stazione: fino al 1945 i treni a trazione elettrica provenienti da Milano si arrestavano a Seveso, mentre le locomotive a vapore proseguivano lungo il resto della linea.\nFu danneggiata durante la Seconda Guerra Mondiale da un aereo \u201cPippo\u201c, che fece esplodere una locomotiva in sosta lungo i binari.\nLa stazione, pur ampliata e ristrutturata nel corso degli anni, mantiene ancora l\u2019aspetto originale. Nel 2015, in previsione dell\u2019Esposizione Universale, furono abbattute le barriere architettoniche della stazione, dotandola di ascensori e di banchine rialzate.\nStrutture e impianti.\nIl fabbricato viaggiatori \u00e8 un edificio in stile liberty a due livelli fuori terra. Verso il lato campagna \u00e8 presente un corpo aggiuntivo, anch'esso a due livelli. Dall'esterno, le aperture poste al piano terra sono ornate da archi a sesto ribassato, mentre le finestre, allineate simmetricamente alle prime, presentano archi a tutto sesto.\nIl piazzale \u00e8 composto da quattro binari, adibiti al servizio passeggeri e per questo accessibili all'utenza tramite banchine, a loro volta protette dagli agenti esterni con delle pensiline in muratura.\nAll'interno dell'area della stazione, nei pressi dei binari tronchi, utilizzati per la sosta e il rimessaggio dei rotabili, \u00e8 presente una palazzina a due piani adibita ad uffici.\nMovimento.\nL'infrastruttura \u00e8 servita sia dal servizio ferroviario regionale Trenord della linea Milano-Asso, sia dalle linee S2 e S4 del servizio ferroviario suburbano di Milano."}
{"id": "1907091", "revid": "1573940", "url": "https://it.wikipedia.org/wiki?curid=1907091", "title": "Cacajao melanocephalus", "text": "Lo uacari nero (Cacajao melanocephalus ) \u00e8 un primate platirrino della famiglia Pitheciidae.\nDescrizione.\nDimensioni.\nMisura fra i 35 ed i 50\u00a0cm di lunghezza, cui si aggiungono una ventina di cm di coda, per un peso fra i 2,5 ed i 4\u00a0kg. Queste dimensioni ne fanno il pi\u00f9 grande fra i Pitecidi.\nAspetto.\nIl pelo \u00e8 lungo e setoloso, di color bruno scuro sulla maggior parte del corpo, con i fianchi neri. Le due sottospecie sono distinguibili per i colori: la sottospecie nominale presenta aree nere o rossicce sul dorso, che nella sottospecie \"ouakary\" sono invece gialle o dorate. Una terza variet\u00e0, ancora da descrivere scientificamente, potrebbe addirittura rivelarsi una specie a s\u00e9 stante (\"Cacajao hosomi\" secondo lo studioso Jean-Philippe Boubli).\nLe parti nude del corpo (faccia e mani) sono nere: la faccia \u00e8 ossuta e con una mandibola particolarmente robusta, con incastonati all'interno grossi molari e canini lunghi come gli incisivi (un centimetro e mezzo).\nBiologia.\nSi tratta di animali diurni ed arboricoli, che di notte cercano rifugio per dormire sulle cime degli alberi. Vivono in gruppi che contano fino a cento individui, ma che generalmente non superano i venti-trenta esemplari. I gruppi delimitano un proprio territorio, che misura fino a 550 ettari d'estensione, all'interno del quale si dividono durante la ricerca del cibo in sottogruppi di 3-10 individui: generalmente il 90% delle attivit\u00e0 si svolge nell'ambito di un'area di meno di 300 ettari, mentre la restante superficie viene esplorata solo qualora la disponibilit\u00e0 di cibo sia assai scarsa.\nI vari esemplari del gruppo si tengono in contatto tramite vocalizzazioni ben definite, mentre in caso di pericolo viene emesso un particolare suono bisillabe: nella sottospecie nominale, i gruppi spesso ingaggiano vocalizzazioni corali, mentre nella sottospecie \"ouakary\" tale comportamento \u00e8 legato alla presenza nel territorio di intrusi potenzialmente pericolosi, come l'uomo.\nAlimentazione.\nQuesti animali sono essenzialmente frugivori, tendendo a mangiare frutta acerba e semi (soprattutto di \"Inga laurina\"): per avere ragione della dura scorza dei frutti non ancora maturi, si servono dei forti denti montati su mascelle robustissime. La dieta pu\u00f2 comprendere anche foglie ed insetti nei periodi siccitosi, quando la frutta \u00e8 scarsa.\nRiproduzione.\nLa stagione riproduttiva cade fra ottobre e novembre: nonostante vivano in grossi gruppi, queste scimmie sono monogame. La femmina partorisce un unico cucciolo dopo una gestazione di sei mesi: il piccolo viene svezzato dopo l'anno e mezzo d'et\u00e0 e diviene maturo sessualmente attorno ai tre anni e mezzo.\nLa speranza di vita di questi animali si aggira attorno ai dodici anni in natura ed i 18 in cattivit\u00e0: si tratta tuttavia di supposizioni, in quanto non sono ancora stati effettuati studi a lungo termine sulla specie.\nDistribuzione e habitat.\nCon due sottospecie (\"Cacajao melanocephalus melanocephalus\" e \"Cacajao melanocephalys ouakary\") questi animali sono diffusi nella foresta inondata (i cosiddetti \"igap\u00f2\") e nelle immediate vicinanza (la cosiddetta \"caatinga\") attorno al Rio Negro, dal confine meridionale fra Colombia e Venezuela fino alla sua confluenza col Rio delle Amazzoni: in particolare la sottospecie nominale vive a nord ed est di tale fiume, la sottospecie \"ouakary\" a sud e ovest."}
{"id": "1907100", "revid": "1543377", "url": "https://it.wikipedia.org/wiki?curid=1907100", "title": "Cacajao hosomi", "text": "Lo uacari di Neblina (\"Cacajao hosomi\" ) \u00e8 un primate platirrino della famiglia dei Pitecidi.\nDeriva da una rivisitazione della specie \"Cacajao melanocephalus\" da parte dello studioso Jean-Philippe Boubli, scopritore anche della specie \"Cacajao ayresi\", sulla base delle dicerie popolari \"indie\" ed avvistamenti di esploratori, che parlavano di una terza popolazione di uacari nero sul Pico da Neblina, al confine fra Brasile e Venezuela, con caratteristiche morfologiche e di colorazione del mantello leggermente differenti rispetto a quelle delle due sottospecie gi\u00e0 descritte. Boubli ritiene che si tratti di una specie a s\u00e9 stante, ma vista la mancanza di studi esaurienti in merito la comunit\u00e0 scientifica \u00e8 ancora scettica sull'istituzione di una nuova specie prima che siano fatte ricerche esaurienti."}
{"id": "1907101", "revid": "89688", "url": "https://it.wikipedia.org/wiki?curid=1907101", "title": "Kenichi Matsuyama", "text": ""}
{"id": "1907102", "revid": "89688", "url": "https://it.wikipedia.org/wiki?curid=1907102", "title": "Matsuyama Kenichi", "text": ""}
{"id": "1907103", "revid": "729019", "url": "https://it.wikipedia.org/wiki?curid=1907103", "title": "Graziano Battistini (ciclista)", "text": "Professionista dal 1959 al 1968, conta sette vittorie in carriera, tra cui due tappe al Tour de France e due al Giro d'Italia.\nCarriera.\nNato a Pulica, nel comune di Fosdinovo, in Lunigiana, dopo aver colto numerose vittorie da dilettante, pass\u00f2 professionista nel 1959 con la Legnano.\nPartecip\u00f2 a quattro Tour de France riportando due vittorie di tappa, la settima tra Lorient e Angers e la sedicesima tra Gap e Brian\u00e7on nel 1960. Negli anni successivi si impose al Giro d'Italia, vincendo la seconda tappa dell'edizione del 1962 e la ventesima del Giro d'Italia 1965, quando divenne il primo vincitore della Cima Coppi, istituita proprio sul traguardo di quella tappa sullo Stelvio.\nTerminata l'attivit\u00e0 agonistica lavor\u00f2 come scopritore di talenti, tra cui Massimo Podenzana. Nella frazione di Baccano, ad Arcola, mor\u00ec a 57 anni in seguito ad una grave malattia.\nAlla sua memoria \u00e8 dedicato il \"Memorial Graziano Battistini\"."}
{"id": "1907104", "revid": "89688", "url": "https://it.wikipedia.org/wiki?curid=1907104", "title": "Matsuyama Ken'ichi", "text": ""}
{"id": "1907108", "revid": "1573940", "url": "https://it.wikipedia.org/wiki?curid=1907108", "title": "Carausius morosus", "text": "Carausius morosus (), noto con il nome di \"insetto stecco\", \u00e8 un insetto dell'ordine dei Fasmoidei."}
{"id": "1907109", "revid": "253269", "url": "https://it.wikipedia.org/wiki?curid=1907109", "title": "Victor Mature", "text": "Biografia.\nVictor Mature vantava origini trentine: il padre Marcello Gelindo Maturi, infatti, era un arrotino originario di Pinzolo (Trentino-Alto Adige), allora parte dell'Impero austro-ungarico, che emigr\u00f2 nel 1912 negli Stati Uniti e l\u00ec conobbe la sua futura moglie, Clara P. Ackley, di origini svizzere.\nNonostante la ferma opposizione della famiglia, il giovane Vittorio Maturi si trasfer\u00ec giovanissimo in California per studiare recitazione presso la Pasadena Playhouse. Per rendere il proprio nome pi\u00f9 \"cinematografico\", convert\u00ec Vittorio Maturi nel definitivo pseudonimo di Victor Mature.\nGli inizi.\nDopo una prima marginale apparizione nel film \"La casa delle fanciulle\" (1939), Mature ottenne il suo primo ruolo cinematografico da protagonista nel 1940, quando venne scelto per interpretare il ruolo di un cavernicolo in \"Sul sentiero dei mostri\", pellicola di ambientazione preistorica, prodotta da Hal Roach e co-interpretata da Carole Landis. Il film rappresent\u00f2 il trampolino di lancio per il giovane attore, che venne scritturato dalla 20th Century Fox e interpret\u00f2 una serie di commedie brillanti, spesso affiancato alla star femminile della casa produttrice, Betty Grable. La coppia Mature-Grable fu anche protagonista di \"Situazione pericolosa\" (1941), uno dei primi esempi di pellicola del genere \"noir\" che raggiunger\u00e0 l'apice della popolarit\u00e0 durante gli anni quaranta. Mature interpreta la parte di un giovanotto che viene ingiustamente accusato di omicidio da un poliziotto psicopatico (Laird Cregar). Nello stesso anno apparve in un altro \"noir\" di successo, \"I misteri di Shanghai\" (1941), un curioso thriller di ambientazione decadente ed esotica, in cui interpret\u00f2 il ruolo del losco Doctor Omar, per la regia di Josef von Sternberg.\nIl dopoguerra.\nDopo aver prestato servizio militare presso la Guardia Costiera degli Stati Uniti, durante la seconda guerra mondiale, Mature rientr\u00f2 a Hollywood al termine del conflitto e ottenne subito un ruolo di prestigio nel western \"Sfida infernale\" (1946), diretto da John Ford, in cui interpret\u00f2 efficacemente il personaggio di Doc Holliday, conferendo dignit\u00e0 e spessore alla figura del malinconico e tormentato medico affetto da tubercolosi.\nL'anno successivo, si riconferm\u00f2 ottimo interprete del genere \"noir\", nei panni del gangster Nick Bianco, ne \"Il bacio della morte\" (1947), accanto all'esordiente Richard Widmark, cui fece seguito \"L'urlo della citt\u00e0\" (1948), in cui interpret\u00f2 il ruolo di un poliziotto italo-americano, accanto a un altro attore specializzato nel genere, Richard Conte. Nonostante il successo di entrambi i film, Mature continu\u00f2 ad alternare ruoli di maggior impegno, come quello del campione di football americano in crisi ne \"Il gigante di New York\" (1949), a commedie leggere come \"Ho sposato un demonio\" (1949) e \"Una famiglia sottosopra\" (1950).\nI ruoli storici.\nNel 1949 inaugur\u00f2 la parentesi delle pellicole \"storiche\", quando venne scritturato per il ruolo grazie al quale \u00e8 oggi maggiormente ricordato, quello del gigante Sansone, biblico personaggio irretito dalla cinica filistea Dalila (Hedy Lamarr) nel kolossal \"Sansone e Dalila\", diretto da Cecil B. DeMille. Grazie al successo del film, Mature pot\u00e9 ulteriormente sfruttare il suo fisico possente e i suoi lineamenti marcati in altre memorabili interpretazioni di personaggi epici, come in \"Androclo e il leone\" (1952) e nel ruolo del greco Demetrio ne \"La tunica\" (1953), a fianco di Richard Burton e Jean Simmons, primo film girato con la tecnica del CinemaScope, che ebbe un sequel l'anno successivo dal titolo \"I gladiatori\" (1954), in cui Mature riprese il ruolo di Demetrio. Nello stesso anno chiuse il suo filone storico con \"Sinuhe l'egiziano\".\nGli ultimi anni.\nDopo la met\u00e0 degli anni cinquanta, Mature trov\u00f2 ruoli sempre meno interessanti e, tranne rare eccezioni quali il dramma romantico \"Bambola cinese\" (1958), si dedic\u00f2 in particolare a pellicole d'avventura, trasferendosi per un certo periodo in Gran Bretagna.\nDopo la partecipazione a \"Annibale\" (1959) e a \"I tartari\" (1961), due co-produzioni internazionali di genere storico, dalla prima met\u00e0 degli anni sessanta dirad\u00f2 le sue apparizioni sullo schermo, dedicandosi all'altra sua grande passione: il golf. Nel 1966 ebbe occasione di lavorare in Italia con Vittorio De Sica, che lo diresse nella commedia \"Caccia alla volpe\", in cui Mature prende garbatamente in giro se stesso, nella parte di una popolare star del cinema in declino.\nLa critica.\nA dispetto del suo fisico statuario e dei suoi lineamenti forti e spigolosi, il rude e severo Mature non \u00e8 passato alla storia per aver incarnato personaggi di \"cattivo\", anzi, i ruoli in cui risult\u00f2 pi\u00f9 efficace furono principalmente drammatici, dalla forte carica emotiva, e comunque sempre positivi. Attore assai popolare presso il pubblico, Mature rimase fortemente impresso nell'immaginario collettivo, ma fu anche osteggiato, spesso in maniera eccessiva, dalla critica, che gli rimproverava una scarsa espressivit\u00e0; tuttavia ebbe il merito di mettersi pi\u00f9 volte in discussione, arrivando ad interpretare i ruoli pi\u00f9 svariati e mostrando una grande versatilit\u00e0.\nEgli stesso, riconoscendo di aver reso un cattivo servizio alla propria carriera, operando frequenti infelici scelte professionali, ebbe a dichiarare: \u00ab\"Non avevo mai nulla da ridire e accettavo sempre quello che mi proponevano\"\u00bb.\nLa sua autoironia (\u00ab\"Non sono un attore! Ci sono 75 film che lo provano!\"\u00bb) lo ha reso uno degli attori preferiti da George Clooney, che si \u00e8 ispirato a Mature nel film \"Ave, Cesare!\" (2016) dei fratelli Coen.\nVita privata.\nMature si spos\u00f2 5 volte: il primo matrimonio con Frances Charles termin\u00f2 con l'annullamento; successivamente si rispos\u00f2 con Martha Kemp, Dorothy Stanford Berry, Adrienne Joy Urwick e Loretta Sebena, dalla quale ebbe l'unica figlia Victoria.\nAmmalatosi di leucemia, mor\u00ec all'et\u00e0 di 86 anni. Fu sepolto a Louisville, sua citt\u00e0 natale, nella cappella di famiglia presso il cimitero di \"St. Michael\".\nNell'estate del 2000 gli fu dedicata un'ampia retrospettiva e una mostra, \"Dalla Val Rendena a Hollywood\", svoltasi a Madonna di Campiglio."}
{"id": "1907111", "revid": "729019", "url": "https://it.wikipedia.org/wiki?curid=1907111", "title": "Torre di Vada", "text": "La torre di Vada \u00e8 una struttura di avvistamento posta lungo costa a sud di Rosignano Solvay, presso l'abitato di Vada, nel comune di Rosignano Marittimo.\nStoria.\nLa torre ha origini medioevali. Sorse infatti sul finire del Duecento ad opera dei Pisani per segnalare ai naviganti le pericolose secche di Vada e per avvistare ogni tipo di minaccia proveniente dal mare.\nSuccessivamente, decaduta la Repubblica di Pisa, la torre pass\u00f2 ai Fiorentini, che nel XV secolo la restaurono e la resero parte integrante del sistema di avvistamento posto lungo la costa toscana a sud di Livorno.\nDa essa doveva essere sorvegliato un tratto di mare assai ampio, compreso tra la Torre di Castiglioncello, a nord, e la torre posta alla bocca del fiume Cecina (ora Villa Ginori), a sud.\nIl contatto visivo con le altre strutture difensive consentiva la segnalazione di eventuali pericoli, mentre i cavalleggeri erano tenuti ad ispezionare l'intera costa, muovendosi di torre in torre.\nL'antico edificio venne cinto da un possente contrafforte e, intorno alla met\u00e0 del Settecento, le cronache descrivono la presenza di un fossato e di un ponte levatoio, dei quali oggi non resta alcuna traccia.\nInoltre, adiacente alla struttura si estendeva una vasta dispensa, composta da diversi locali, un forno, una stalla ed una cappella; qui trovavano alloggio il castellano e la guarnigione, mentre nella torre vera e propria gli spazi erano limitati, ma sufficienti per tenervi alcuni pezzi d'artiglieria.\nNell'Ottocento, esaurite le funzioni militari, continu\u00f2 a funzionare come faro fino al 1979, tanto che intorno al 1950 fu demolito il tetto a padiglione per installarvi un faro di maggiore portata.\nSuccessivamente restaurata, oggi la torre \u00e8 sede del Laboratorio di educazione ambientale ed \u00e8 visitabile in occasione di manifestazioni culturali.\nDescrizione.\nSituata nei pressi della chiesa di San Leopoldo Re, a breve distanza dalla costa, la torre di Vada presenta una pianta quadrata, delimitata da massicci contrafforti per quasi tutta la sua altezza.\nL'interno \u00e8 suddiviso in cinque livelli, compreso il piano di copertura praticabile.\nLa parte superiore, rialzata nel dopoguerra, \u00e8 stata ripristinata durante il restauro portato avanti tra il 1990 ed il 1995."}
{"id": "1907112", "revid": "1305887", "url": "https://it.wikipedia.org/wiki?curid=1907112", "title": "Barnyard", "text": ""}
{"id": "1907120", "revid": "237545", "url": "https://it.wikipedia.org/wiki?curid=1907120", "title": "Renaud S\u00e9chan", "text": ""}
{"id": "1907124", "revid": "1543377", "url": "https://it.wikipedia.org/wiki?curid=1907124", "title": "Mauro Raccasi", "text": " \nBiografia.\nIn Italia \u00e8 stato il primo a laurearsi in Marketing e Business Administration con una tesi sul giornalismo presso l'istituto IFOR dell'Universit\u00e0 Bocconi di Milano. In multinazionali svedesi, tedesche e italiane ha ricoperto mille tristi ruoli prima di dedicarsi a letteratura, televisione e cinema. Nell'autunno del 2000 si \u00e8 fratturato la spina dorsale in una caduta in moto, rischiando vita o paralisi. Nell'anno e mezzo di convalescenza dovuta all'incidente, si concentra sulla scrittura creativa iniziando a lavorare al primo romanzo della saga \"Il romanzo dei Celti\" che diverr\u00e0 una tetralogia tradotta anche all'estero. Ha pubblicato anche action-thriller, libri per ragazzi, libri illustrati e biografie autorizzate.\nDivide il suo tempo tra la sua citt\u00e0 e la Francia. Convive felicemente tra la sua passione per il romanzo e l'amore per il cinema. I suoi autori preferiti sono Crichton, Cussler e Cornwell da cui si \u00e8 ispirato al suo stile di scrittura delle tre A, cio\u00e8 azione, amore e avventura.\nCome giornalista ha pubblicato per diverse testate dal 1979. Tra loro il \"Corriere della Sera\" di Milano e la \"Gazzetta di Parma\". \u00c8 stato direttore responsabile per un mensile di propriet\u00e0 del circuito \"Odeon TV\". Poi curatore culturale di rubriche su internet. Ha redatto house-organs promozionali per marchi aziendali come \"Electrolux\" e molti altri.\nHa ricoperto il ruolo di Ufficio Stampa nel settore cinematografico (\"Set 22\") e televisivo (\"Digitalsquad Video &amp;TV-Arte, France\") e in quello editoriale (dozzine di editori diversi), presentando molti lavori al pubblico e alla Stampa.\nHa firmato diversi contributi giornalistici all'interno di diversi libri.\nAutore di oltre una dozzina di romanzi e libri per il grande pubblico: dall'action-thriller fino alle serie storiche, dai libri per ragazzi alle guide artistiche, dalle biografie industriali a quelle sportive, fino alla stesura di racconti. Pubblicato da \"MONDADORI - Piemme\" Milano, \"DeAgostini\" Novara, \"ELI-La Spiga\" Milano, \"Asengard-Il Castello\" Milano e in proprio da clienti d'affari. Distribuito anche dal \"Sole 24Ore\".\nSceneggiatore per la casa di produzione cinematografica indipendente \"Set 22,\" Parma e per \"Motion TV \u2013 Ante Time\", Paris. Poi per \"Company of Arts \u2013 The Dreambuster\", Roma. In seguito per \"Fact TV UK\" e \"Millstream UK\" per i quali ha co-sceneggiato cinque episodi della serie televisiva \u2018The Vikings\u2019.\n\u00c8 anche docente in una scuola di scrittura creativa e giurato in premi letterari.\nOpere.\nIl ciclo del Romanzo dei Celti.\nRaccasi ha esordito nella narrativa con una saga storica \u2013 la tetralogia \"Il Romanzo dei Celti\" - ambientata tra le isole britanniche e la Scandinavia. Questa si compone nell'ordine dei volumi: \"La spada del druido\", \"Il regno di Conan\", \"Il guerriero di Stonehenge\" e \"I guerrieri dei fiordi\". Conan 'lo Straniero', il re protagonista della saga, \u00e8 chiamato a difendere un regno di pace costruito con fatica nel tempo. I temi sono quelli del viaggio, della rigenerazione, della prova iniziatica.\nIl ciclo si sviluppa nell'Europa pre-romana dei clan tribali delle isole britanniche, intorno al 1600 a.C., tra druidi e antiche profezie tipici della cultura celtica."}
{"id": "1907125", "revid": "486946", "url": "https://it.wikipedia.org/wiki?curid=1907125", "title": "Vllaznia", "text": ""}
{"id": "1907126", "revid": "729019", "url": "https://it.wikipedia.org/wiki?curid=1907126", "title": "Jean-Claude Bagot", "text": ""}
{"id": "1907131", "revid": "1431409", "url": "https://it.wikipedia.org/wiki?curid=1907131", "title": "The Blues", "text": "The Blues pu\u00f2 essere riferito a diverse voci nei seguenti ambiti."}
{"id": "1907134", "revid": "435288", "url": "https://it.wikipedia.org/wiki?curid=1907134", "title": "John Winchester", "text": ""}
{"id": "1907135", "revid": "123492999", "url": "https://it.wikipedia.org/wiki?curid=1907135", "title": "Maestro (carta di debito)", "text": "Mastercard Maestro \u00e8 una rete internazionale di pagamenti digitali di propriet\u00e0 di Mastercard. Fondata nel 1991 negli Stati Uniti, rilascia sotto il suo marchio carte di debito, se collegate al conto corrente e prepagate. \u00c8 possibile ottenere una carta \"Maestro\" richiedendola presso una qualsiasi banca associata al programma.\nCaratteristiche.\nAttraverso la \"Maestro\" \u00e8 possibile effettuare operazioni online oppure, mediante carta, presso POS e ATM. Nel caso degli acquisti presso gli esercenti fisici, il titolare presenta la carta presso il POS e questa \u00e8 strisciata nel terminale di pagamento dall\u2019assistente o dal cliente, inserita in un dispositivo per chip e PIN, o letta da un lettore contactless. Il pagamento \u00e8 autorizzato dall'emittente della carta per accertarsi che il titolare abbia fondi sufficienti nel conto per effettuare l'acquisto e il titolare conferma il pagamento firmando la ricevuta o digitando il proprio PIN da 4 a 6 cifre, tranne che con transazioni contactless al di sotto di un importo specificato, per cui nessuna ulteriore verifica \u00e8 richiesta.\nNel secondo caso degli ATM (attraverso la rete Cirrus), il cliente inserisce la carta nello sportello e attende che venga letta dal dispositivo. Se la carta \u00e8 abilitata, \u00e8 possibile effettuare una moltitudine di operazioni in base all'offerta del proprio operatore di Banca o al modello di macchinario utilizzato (in genere ritiro contanti, visualizzazione del saldo, ricariche telefoniche etc.).\nMaestro richiede spesso l'autorizzazione elettronica on-line per ogni transazione, anche se le regole MasterCard consentono di stabilire dei limiti minimi solo per le transazioni con chip Maestro EMV. Non solo le informazioni immagazzinate nel chip o nella banda magnetica devono essere lette, ma queste devono essere trasmesse dal commerciante alla banca emittente, quindi la banca emittente deve rispondere con un'autorizzazione positiva. Se le informazioni non sono lette, l'emittente rifiuter\u00e0 la transazione, senza riguardo di qualsiasi quantit\u00e0 disponibile sul conto collegato, tranne nella regione pacifica dell'Asia, dove l'immissione manuale \u00e8 consentita in alcune circostanze. Ci\u00f2 differisce dalla maggior parte delle altre carte di debito o credito, per le quali le informazioni possono essere inserite manualmente nel terminale (cio\u00e8 digitando sul terminale dalle 13 alle 19 cifre e la data di scadenza) ed essere comunque approvate dall'emittente o processore sostitutivo. Nella maggior parte dei paesi, tranne quelli specificati nella normativa MasterCard, \u00e8 richiesto sempre un PIN piuttosto che una firma per autorizzare una transazione Maestro, tranne quando nessun CVM (Cardholder Verification Method, in italiano metodo di verifica del titolare) \u00e8 richiesto.\nMaestro \u00e8 accettata presso circa quindici milioni di terminali di punti vendita."}
{"id": "1907136", "revid": "278239", "url": "https://it.wikipedia.org/wiki?curid=1907136", "title": "V PAY", "text": ""}
{"id": "1907138", "revid": "292449", "url": "https://it.wikipedia.org/wiki?curid=1907138", "title": "Carte di debito", "text": ""}
{"id": "1907140", "revid": "122551433", "url": "https://it.wikipedia.org/wiki?curid=1907140", "title": "Ferrari 312 B", "text": "La Ferrari 312 B \u00e8 un'automobile monoposto sportiva di Formula 1, che gareggi\u00f2 nel 1970-71. Ottenne in totale 5 vittorie, 4 nel 1970 e 1 nel 1971. L'anno che la vide protagonista fu il 1970, in particolare con il suo pilota di punta, il belga Jacky Ickx, che grazie a tre vittorie lott\u00f2 per il titolo mondiale fino alla penultima gara. Altri piloti furono lo svizzero Clay Regazzoni (una vittoria a Monza), l'italo-americano Mario Andretti (una vittoria in Sud Africa nel 1971) e l'italiano Ignazio Giunti (quarto posto nella gara d'esordio in Formula 1 a Spa-Francorchamps nel 1970).\nSu questa automobile \u00e8 incentrato il film documentario \"Ferrari 312B\" (2017), diretto da Andrea Marini.\nInnovazioni tecniche.\nLa 312 B, che prendeva il posto della ormai vetusta 312, fu un'auto molto importante per Maranello. Progettata dal capo dello staff tecnico Mauro Forghieri, aveva un'importante novit\u00e0 tecnica, fu la prima vettura di formula 1 a montare il motore Ferrari Tipo 001, un 12 cilindri a V di 180\u00b0 \"boxer\" da 3000\u00a0cm\u00b3 (da qui la \"B\" nel nome), definizione che lo stesso progettista ritiene \"incorretta\". L'ing. Mauro Forghieri in una sua intervista chiar\u00ec che la sigla B si riferiva al doppio albero a camme, da cui bialbero e la sigla \"B\". Il motore, che verr\u00e0 utilizzato in successive evoluzioni fino al , si dimostrer\u00e0 il vero punto di forza della vettura, grazie al baricentro basso e all'elevata potenza derivata dal superamento dei difetti intrinseci al precedente 12 cilindri a V di 60\u00b0. Per il resto la vettura era abbastanza convenzionale, con due piccoli alettoni sul muso, e uno pi\u00f9 grande alle spalle dell'abitacolo, sopra il motore. Particolare la posizione dei due radiatori dell'olio posti posteriormente, dietro l'asse posteriore delle ruote.\nRisultati completi.\n(*) Indica quei piloti che non hanno terminato la gara ma sono ugualmente classificati avendo coperto, come previsto dal regolamento, almeno il 90% della distanza totale."}
{"id": "1907148", "revid": "633342", "url": "https://it.wikipedia.org/wiki?curid=1907148", "title": "Maddie Fitzpatrick", "text": ""}
{"id": "1907150", "revid": "105611", "url": "https://it.wikipedia.org/wiki?curid=1907150", "title": "PalaArgento", "text": ""}
{"id": "1907152", "revid": "767487", "url": "https://it.wikipedia.org/wiki?curid=1907152", "title": "Blues (Eric Clapton)", "text": "Blues \u00e8 una raccolta di successi di Eric Clapton del 1999, in cui sono pubblicate anche alcune canzoni inedite. La raccolta ripercorre i primi dieci anni di attivit\u00e0 solista del chitarrista inglese, ci sono due take di \"Before You Accuse Me (Take a Look at Yourself)\" che fanno parte delle \"session\" di registrazione per l'album Backless datato 1978, scartati dall'album all'epoca, troviamo \"Alberta\" che fa parte invece delle \"session\" di registrazione per l'album Slowhand del 1977 e \"Meet Me (Down at the Bottom)\" scartata dall'album 461 Ocean Boulevard del 1974 e una canzone live con un mix inedito \"Further on up the Road\".\nTracce.\nCuriosit\u00e0.\nLa raccolta \u00e8 disponibile anche con CD singolo che comprende solo le prime 15 tracce presenti nel primo CD (Studio Blues)."}
{"id": "1907156", "revid": "287204", "url": "https://it.wikipedia.org/wiki?curid=1907156", "title": "Dzerzinsk", "text": ""}
{"id": "1907157", "revid": "339392", "url": "https://it.wikipedia.org/wiki?curid=1907157", "title": "Zack e Cody Martin", "text": ""}
{"id": "1907160", "revid": "301873", "url": "https://it.wikipedia.org/wiki?curid=1907160", "title": "Comandante (grado militare)", "text": "Comandante \u00e8 un titolo generico utilizzato per indicare il rango di un militare che detiene il comando di un reparto o una unit\u00e0 militare di una qualsiasi Forza armata, come pure di una fortezza o di un altro tipo di struttura o installazione militare. Nelle marine militari di cultura e tradizione anglosassone, come ad esempio quelle di Regno Unito, Stati Uniti, Australia, India, Nuova Zelanda etc, esso \u00e8 un preciso grado, che non va confuso con il capitano (\"captain\"), a cui \u00e8 subordinato.\nRegno Unito.\nNella Marina militare del Regno Unito, il grado di comandante (in inglese \"commander\") corrisponde nella Marina Militare Italiana al grado di capitano di fregata. Il grado di \"commander\" \u00e8 superiore a quello di tenente comandante (ingl. \"lieutenant commander\"; equivalente nella Marina it. a capitano di corvetta, ossia il \"maggiore\" degli eserciti) ed inferiore a quello di capitano (ingl. \"captain\"); nelle altre forze armate britanniche e nel Corpo dei Royal Marines il grado corrispondente \u00e8 tenente colonnello (ingl. \"lieutenant colonel\").\nStati Uniti.\nUS Navy.\nNella Marina militare e della Guardia costiera statunitensi il grado (STANAG NATO OF-4) corrisponde al grado di \"lieutenant colonel\" (tenente colonnello) dell'Esercito americano della US Air Force e del Corpo dei Marine. Il grado di comandante (in inglese \"commander\") \u00e8 superiore a quello di tenente comandante (ingl. \"lieutenant commander\"; equivalente nella Marina it. a capitano di corvetta, ossia il \"maggiore\" dell'esercito) ed inferiore a quello di capitano (ingl. \"captain\"). Un ufficiale con il grado di comandante della Marina degli Stati Uniti pu\u00f2 assumere il comando di una fregata, di un cacciatorpediniere, di un sottomarino, o di uno squadrone aereo, di azioni a terra o pu\u00f2 far parte dell'equipaggio di un vascello al comando di un capitano (col ruolo di \"primo ufficiale\", ovvero di 2i/c = second in command \"= secondo in comando, detto anche \"executive officer\", indicato con la sigla XO\").\nEsercito e Corpo dei Marine.\nNello US Army e nello US Marine Corps, il termine \"comandante\" tradotto con il termine \"commandant\" \u00e8 utilizzato per riferirsi all'ufficiale di alto rango sicuramente di grado superiore a colonnello quando in comando di un'unit\u00e0 complessa. Il termine \"comandante\" indicante il ruolo di ufficiali inferiori e/o ufficiali superiori comandanti di compagnia, comandanti di battaglione, comandanti di reggimento ecc. \u00e8 tradotto in lingua inglese con il termine di \"commanding officer\".\nNelle forze di polizia.\nIl Los Angeles Police Department \u00e8 stato uno dei primi dipartimenti di polizia americani ad utilizzare questo grado. Un comandante del LAPD \u00e8 l'equivalente dell'Ispettore in altri dipartimenti statunitensi, tra cui il NYPD. Il Washington DC Metropolitan Police Department utilizza il grado del comandante, mettendolo tra quello dell'Ispettore e dell'Assistente capo. Nel Rochester Police Department, il grado del comandante \u00e8 superiore a quello del capitano e inferiore a quello del Vice Capo, il grado \u00e8 raggiungibile per nomina. Altri dipartimenti del Midwest utilizzano il grado al posto del tenente, tra quello del Sergente e quello di capitano o del Vice Capo.\nUnione Sovietica e Russia.\nNella Marina Sovietica e poi in quella russa il grado corrispondente \u00e8 Capitano di 2\u00b0 rango.\nItalia.\nNella Marina Militare e nel Corpo delle Capitanerie di Porto-Guardia Costiera, per Legge (ai sensi dell'art. 733, comma 4, del D.P.R. 90/2010, letto in combinato disposto con l'art. 8 delle preleggi al codice civile \u2013 approvate con R.D. 262/1942 \u2013 e con i fogli d'Ordini n\u00b0 60 del 28/07/1990 e n\u00b0 24 del 13/06/2001, che al citato art. 733 danno piena attuazione in forza del suddetto art. 8 delle preleggi), agli Ufficiali superiori (capitano di vascello, capitano di fregata, capitano di corvetta) spetta l'appellativo di \"Comandante\" anche se gli stessi non siano in comando, cos\u00ec come agli Ufficiali inferiori nel grado di tenente di vascello qualora siano in comando.\nIn inglese, per motivi di natura semantologica, il termine generico di \"comandante\", indicante non il grado ma la funzione espletata, \u00e8 tradotto con il termine \"captain\": ci\u00f2 significa che anche un ufficiale di grado inferiore ai gradi di Capitano di vascello --&gt; \"CAPTAIN\", Capitano di fregata --&gt; \"COMMANDER\" e Capitano di corvetta --&gt; \"Lieutenant COMMANDER\", se al comando di un mezzo navale o di una unit\u00e0 complessa, verr\u00e0 indicato con l'appellativo di \"captain\", ma in italiano sar\u00e0 appellato \"comandante\" (e non \"capitano\", come traduzione vorrebbe; ci\u00f2, accade anche per gli ufficiali al comando di aeromobili e di navi civili, sulle quali il loro ufficiale comandante, \"in command\", viene appellato con il termine \"captain\"). Quanto innanzi, per i non addetti ai lavori, crea spesso confusione fra gradi e appellativi usati nella lingua italiana e nella lingua inglese.\nVi \u00e8 da rimarcare che la funzione di \"comandante\" su una nave militare di un paese anglofono, proprio per evitare confusione tra gradi e funzioni, viene indicata con la locuzione \"commanding officer\", per la stessa funzione, sempre relativamente alla lingua inglese, su una nave civile si user\u00e0 la locuzione \"master\". In ogni caso, il maniera colloquiale, per disciplina e per rispetto, verso chi \u00e8 \"in command\" ci si rivolger\u00e0 utilizzando sempre l'appellativo di \"captain\".\nGli Ufficiali inferiori e subalterni nei gradi di tenente di vascello (che non ricoprano incarichi di comando), sottotenente di vascello e guardiamarina sono chiamati \"signore\" o \"signora\", o \"signor\" o \"signora\" seguiti dal cognome dell'Ufficiale.\nEstonia.\nNella Eesti merev\u00e4gi, la marina militare dell'Estonia il grado \u00e8 Kaptenleitnant, letteralmente Tenente capitano, corrispondente al Capitano di fregata della Marina Militare italiana.\nFinlandia.\nNella Suomen merivoimat, la marina militare della Finlandia, il grado \u00e8 Komentaja/Kommend\u00f6r, secondo la dizione finlandese o svedese, letteralmente Comandante capitano, corrispondente al Capitano di fregata della Marina Militare Italiana.\nFrancia.\nIn Francia il grado di \"commandant\" delle forze armate francesi corrisponde al maggiore dell'Esercito Italiano e dell'Aeronautica Italiana. Il grado \u00e8 usato nell'Arm\u00e9e de l'air e nell'Arm\u00e9e de terre dove \u00e8 affiancato al grado di Chef de bataillon, usato per i comandanti di battaglioni di fanteria, mentre le unit\u00e0 di cavalleria, blindate o di artiglieria utilizzano l'equivalente grado di \"Chef d'escadron\" (\"Capo di squadrone\") e nella Marine nationale il grado omologo \u00e8 Capitaine de corvette.\nPaesi Bassi.\nNella Koninklijke Marine il grado di \"commandeur\" ovvero \"comandante\", in uso nella marina olandese dal XVI secolo, veniva utilizzato per varie posizioni, quali ad esempio, l'ufficiale in comando di una piccola nave o in seguito anche per il comandante di una piccola formazione navale.\nDal 1955 \"commandeur\" divenne il grado di ufficiale di bandiera pi\u00f9 basso della Marina, omologo al \"commodore\" della Royal Navy e al Retroammiraglio (met\u00e0 inferiore) della US Navy. Nella gerarchia militare della Koninklijke Marine il grado \u00e8 compreso tra il \"capitano di mare\", corrispondente al Captain delle marine anglosassoni, e Scolta di notte (olandese: \"schout-bij-nacht\"), grado corrispondente al retroammiraglio della Royal Navy e al Retroammiraglio (met\u00e0 superiore) della US Navy.\nPolonia.\nNella Marynarka Wojenna, similmente alla Marina Militare Italiana, gli ufficiali superiori sono chiamati \"Komandor\". Il grado pi\u00f9 alto \u00e8 \"Komandor\", omologo del Capitano di vascello della Marina Militare, seguito dai gradi di \"komandor porucznik\" (tenente comandante) e \"komandor podporucznik\" (sottotenente comandante) che hanno come omologo italiano rispettivamente i gradi di capitano di fregata e capitano di corvetta.\nSpagna.\nIl grado di comandante nelle Fuerzas Armadas de Espa\u00f1a corrisponde al maggiore dell'Esercito Italiano e dell'Aeronautica Italiana. Il grado \u00e8 usato nell'Ej\u00e9rcito de Tierra e nell'Ej\u00e9rcito del Aire. Nella Armada Espa\u00f1ola il grado omologo \u00e8 Capitan de corbeta."}
{"id": "1907161", "revid": "118332700", "url": "https://it.wikipedia.org/wiki?curid=1907161", "title": "Rodolphe Bresdin", "text": "Incisore e disegnatore (gran parte della sua produzione \u00e8 costituita da acqueforti e litografie), oltre che pittore, Bresdin inizi\u00f2 la sua attivit\u00e0 diciassettenne, distinguendosi per la realizzazione di minute incisioni delle dimensioni di un francobollo.\nBiografia.\nNel 1848 si rec\u00f2 a Tolosa dove prosegu\u00ec la sua attivit\u00e0 di litografo, illustrando il \"Buon Samaritano\" (in realt\u00e0 raffigurante Abd al-Qadir che soccorre un cristiano durante i moti druso-cristiani di Damasco del luglio 1860). \nDopo aver trascorso i successivi vent'anni a Parigi, si decise ad intraprendere un viaggio per le Americhe, mosso dal desiderio di visitare i luoghi pi\u00f9 vicini alle sue fantasie.\nL'inesplicabilit\u00e0 di numerose sue opere ha sedotto persone quali Charles Baudelaire, Th\u00e9ophile Gautier, Joris-Karl Huysmans, Robert de Montesquiou (cfr. \"L'inextricable graveur\", riedito nel 1912) e Andr\u00e9 Breton. Odilon Redon, che fu suo allievo, ha lasciato di lui un commovente ritratto. La sua influenza \u00e8 stata notevole su alcuni artisti contemporanei, come Jacques Moreau, detto \"Le Mar\u00e9chal\", Roger Langlais, Georges Rubel, Jean-Pierre Velly o Philippe Mohlitz."}
{"id": "1907162", "revid": "31732335", "url": "https://it.wikipedia.org/wiki?curid=1907162", "title": "Distretto di Ivanovo", "text": ""}
{"id": "1907163", "revid": "1305772", "url": "https://it.wikipedia.org/wiki?curid=1907163", "title": "Ivanovskij rajon", "text": "Ivanoskij rajon \u00e8 un toponimo di vari rajon"}
{"id": "1907164", "revid": "339392", "url": "https://it.wikipedia.org/wiki?curid=1907164", "title": "Ivanovskij Rajon", "text": ""}
{"id": "1907166", "revid": "729019", "url": "https://it.wikipedia.org/wiki?curid=1907166", "title": "Alleanza israelitica universale", "text": "L'Alleanza israelitica universale () \u00e8 una societ\u00e0 internazionale di cultura ebraica, presente in diversi paesi.\nStoria.\nLa societ\u00e0 venne fondata nel 1860 in Francia, in seguito ai sanguinosi episodi antisemiti che nel 1840 a seguito del cosiddetto \"Affare di Damasco\" colpirono la comunit\u00e0 ebraica della citt\u00e0 siriana, accusata di omicidio rituale, e al sequestro di Edgardo Mortara, bambino ebreo battezzato segretamente a Bologna e prelevato dalla polizia papalina nel 1858.\nPersonalit\u00e0 pubbliche e pensatori francesi di religione ebraica decisero allora di portare il loro aiuto agli ebrei del mondo, lottando per l'uguaglianza dei diritti umani e di cittadinanza degli ebrei ovunque vivessero, oltre che la loro autosufficienza. Gli strumenti principali a questo scopo sono l'istruzione e la formazione professionale, mediante la gestione di scuole (la prima a T\u00e9touan nel 1862) e la creazione di un fondo di sostegno finanziario, finalizzati a creare posti di lavoro.\nAdolphe Cr\u00e9mieux fu il primo presidente dell'Alleanza, funzione che ricoprir\u00e0 fino alla sua morte nel 1880.\nL'AIU era responsabile della standardizzazione del Ladino e della fondazione di Mikveh Israel, la prima scuola agraria ebraica nella Palestina ottomana; privilegiando la lingua francese, \u00e8 stata anche un veicolo della politica di influenza culturale della Francia in Nord-Africa, Medio Oriente ed Europa Orientale."}
{"id": "1907168", "revid": "1305772", "url": "https://it.wikipedia.org/wiki?curid=1907168", "title": "Dzer\u017einskij rajon", "text": "Il toponimo Dzer\u017einskij rajon pu\u00f2 riferirsi a:"}
{"id": "1907172", "revid": "339392", "url": "https://it.wikipedia.org/wiki?curid=1907172", "title": "Dzer\u017einskij Rajon", "text": ""}
{"id": "1907173", "revid": "339392", "url": "https://it.wikipedia.org/wiki?curid=1907173", "title": "Rajon di Dzer\u017einsk", "text": ""}
{"id": "1907174", "revid": "339392", "url": "https://it.wikipedia.org/wiki?curid=1907174", "title": "Distretto di Dzerzinsk", "text": ""}
{"id": "1907175", "revid": "339392", "url": "https://it.wikipedia.org/wiki?curid=1907175", "title": "Distretto di Dzerzhinsk", "text": ""}
{"id": "1907176", "revid": "76963", "url": "https://it.wikipedia.org/wiki?curid=1907176", "title": "Jay Robinson", "text": "Biografia.\n\u00c8 noto al pubblico internazionale per aver interpretato il crudele imperatore Caligola nel film \"La tunica\" (1953), con Richard Burton e Victor Mature, e nel suo sequel \"I gladiatori\" (1954).\nDotato di una voce molto caratteristica, ne fece la sua principale peculiarit\u00e0 di interprete. Contraddistinto da una certa teatralit\u00e0, figlia dei suoi esordi avvenuti sul palcoscenico, Robinson si \u00e8 inciso nella mente degli appassionati per la vibrante carica con cui interpret\u00f2 l'imperatore romano, nonostante abbia portato sullo schermo altri personaggi, facendosi comunque notare sempre per la sua bravura.\nSi spos\u00f2 due volte: la prima nel 1960 con Pauline Flowers, con la quale rimase sposato fino alla morte di lei sopraggiunta nel 2002. Dal 2004 fu sposato con Gloria Casas."}
{"id": "1907177", "revid": "17654", "url": "https://it.wikipedia.org/wiki?curid=1907177", "title": "Gaighat", "text": ""}
{"id": "1907178", "revid": "228587", "url": "https://it.wikipedia.org/wiki?curid=1907178", "title": "Zoverallo", "text": "Zoverallo \u00e8 una frazione del comune di Verbania nella provincia del Verbano-Cusio-Ossola. Nucleo di origine rurale posto lungo il versante soleggiato del monte Cimolo. Il cuore di Zoverallo \u00e8 la piazzetta che si snoda con uno sviluppo lineare a mezzacosta, da un lato verso Campasca, borgo dai pregevoli ambienti di case rurali, e dall'altra parte verso Guardia e Torchiedo caratterizzato dalla presenza di edifici di elemento tipico dell'architettura locale.\nEtimologia.\nL'etimologia del toponimo \u00e8 incerta. Una prima ipotesi farebbe derivare il nome dalla corruzione latina \"super vallum\" (sopra il vallo delle fortificazioni). Altri storici locali propongono la derivazione dal termine \"Jovis\" (di Giove) che si spiega dall'ipotetica esistenza di un tempio di Giove in et\u00e0 preagustea. Secondo G.B. Pelegrini il nome invece deriverebbe da \"suberalis\" - \"suber\" \"sughero\".\nStoria.\n\u00c8 stato comune autonomo fino al 1927, quando insieme a Trobaso fu accorpato al comune di Intra. Infine con il regio decreto n. 702 del 4 aprile 1939 vennero uniti i due comuni di Intra e Pallanza per formare l'odierno comune di Verbania.\nIl sito \u00e8 stato insediato da strutture abitative gi\u00e0 dal periodo romano, come testimoniano alcuni ritrovamenti archeologici.\nLe cronache storiche ricordano che Zoverallo era un comune dove gli abitanti erano dediti essenzialmente all'agricoltura (segale, uva, ciliegie, prugne, pere e soprattutto castagne), lavorazione dei tessuti e muratori.\nNella zona era presente anche una fortezza in localit\u00e0 Guardia dove ora restano solo poche mura.\nA Zoverallo, in una villa in localit\u00e0 Bienna, trascorse gli ultimi anni della sua vita il consigliere della corona britannica Alberto Atwater.\nArcheologia.\nLa presenza romana \u00e8 testimoniata dal rinvenimento di alcune necropoli e reperti archeologici.\nNel 1838 in un terreno di propriet\u00e0 della famiglia Zancarini si \u00e8 rinvenuta una stele funeraria, di et\u00e0 repubblicana, che recava la seguente iscrizione:\nLEVCVURO\nMACONIS\nF\nNel 1852 rinvenimenti fittili, ora dispersi;\nNel 1874 si rinviene una necropoli sotto la chiesa di San Giorgio. Tombe di epoca costantiniana, alcuni bronzi con le effigi di Probo e di Costantino e varie monete.\nNel 1883 nel terreno di propriet\u00e0 Lucchini \u00e8 rinvenuta una tomba delimitata da pietre, il cui corredo era costituito da un vaso fittile ed un cuspide.\nSecondo gli archeologi \u00e8 evidente che un'unica necropoli che \u00e8 continuata a partire dall'epoca pre-augustea fino ad almeno al IV secolo d.C. (attualmente vi \u00e8 ancora il cimitero a coprire parte della zona).\nI reperti sono conservati nel Museo del paesaggio di Verbania anche se gran parte degli oggetti \u00e8 andata dispersa.\nLuoghi di interesse.\nA Zoverallo \u00e8 presente la chiesa parrocchiale di San Giorgio il cui corpo centrale \u00e8 del '500 mentre \u00e8 stato aggiunto il pronao nel 1683 ed il campanile nel corso del '700. Suggestiva la via crucis dipinta in edicole poste nel muro esterno dell'edificio. La vecchia chiesa di Zoverallo, dedicata a si trovava in localit\u00e0 Bolla. Di quella chiesa rimangono solo un rudere consistente in un masso ed una tela oggi posizionata nella chiesa di San Giorgio.\nDal punto di vista naturalistico sono interessanti i castagneti, la grande variet\u00e0 di flora di diversa natura (la palma spesso cresce insieme all'albero di montagna) e i numerosi ruscelli e rivoli d'acqua che tendono a scendere a valle. Bellissimi sono i punti panoramici che guardano verso il lago e il borghetto con la sua tranquillit\u00e0 e fascino di altri tempi.\nA memoria dell'assenza nel paese di un acquedotto rimangono numerosi pozzi e gran numero di lavatoi in pietra.\nLo sviluppo edilizio recente sta trasformando la caratteristica struttura originaria a nuclei isolati nel verde della campagna, in un insieme uniforme di case.\nAttualmente \u00e8 meta di un esiguo numero di villeggianti provenienti dalla vicina metropoli milanese.\nSuddivisione territoriale.\nIl territorio \u00e8 attualmente suddiviso nelle seguenti localit\u00e0 che rappresentano le frazioni del disciolto comune autonomo di Zoverallo:"}
{"id": "1907183", "revid": "76963", "url": "https://it.wikipedia.org/wiki?curid=1907183", "title": "Kathleen Kinmont", "text": "Biografia.\nProtagonista di diverse serie televisive \u00e8 ricordata principalmente per i suoi ruoli in numerosi film horror.\nDal 1989 al 1993 \u00e8 stata moglie dell'attore Lorenzo Lamas, con il quale ha recitato anche in diversi film e telefilm d'azione. Nel 1997 si \u00e8 risposata con l'attore Jere Burns."}
{"id": "1907185", "revid": "17954978", "url": "https://it.wikipedia.org/wiki?curid=1907185", "title": "Ernest Evans", "text": ""}
{"id": "1907186", "revid": "765341", "url": "https://it.wikipedia.org/wiki?curid=1907186", "title": "Episodi de La complicata vita di Christine (prima stagione)", "text": "- \"Trasmessa in USA: CBS - 13 marzo 2006 / 22 maggio 2006\"\n- \"Trasmessa in Italia: Rai 2 - 16 luglio 2008 / 4 agosto 2008\""}
{"id": "1907188", "revid": "770813", "url": "https://it.wikipedia.org/wiki?curid=1907188", "title": "Sak'art'velos samxedro-sahaero dzalebi", "text": "La Sak'art'velos samxedro-sahaero dzalebi (\u10e1\u10d0\u10e5\u10d0\u10e0\u10d7\u10d5\u10d4\u10da\u10dd\u10e1 \u10e1\u10d0\u10db\u10ee\u10d4\u10d3\u10e0\u10dd-\u10e1\u10d0\u10f0\u10d0\u10d4\u10e0\u10dd \u10eb\u10d0\u10da\u10d4\u10d1\u10d8 - Aeronautica militare georgiana), \u00e8 l'attuale aeronautica militare della Georgia e parte integrante delle Forze armate georgiane.\nStoria e struttura.\nCreata nel 1991 dopo la dissoluzione dell'Unione Sovietica in quindici Repubbliche indipendenti, segue le analoghe vicende dei paesi interessati ricevendo parte degli uomini e dei mezzi facenti parte dell'ex \"Voenno-vozdu\u0161nye sily Rossijskoj Federacii\".\nL'Aeronautica militare georgiana pu\u00f2 contare su un effettivo di 1.800 uomini, pi\u00f9 di 70 velivoli (Su-25\u00a0km/UB, L-29, Yak-52), oltre 60 differenti modelli di elicottero (Mi-24/35, Mi-8/17, Mi-14, UH-1H, Mi-2) e 380 missili terra-aria di difesa antiaerea.\nI due maggiori aeroporti militari sono situati vicino alla capitale Tbilisi, ad Alekseevka e a Marneuli.\nAttualmente l'Aeronautica militare georgiana sta seguendo un programma di rimodernamento e aggiornamento del parco aereo in dotazione in collaborazione con alcune nazioni NATO, specialmente Stati Uniti d'America e Turchia.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "1907190", "revid": "49192329", "url": "https://it.wikipedia.org/wiki?curid=1907190", "title": "Aeronautica militare georgiana", "text": ""}
{"id": "1907191", "revid": "158286", "url": "https://it.wikipedia.org/wiki?curid=1907191", "title": "Georgian Air Force", "text": ""}
{"id": "1907203", "revid": "765341", "url": "https://it.wikipedia.org/wiki?curid=1907203", "title": "Episodi de La complicata vita di Christine (seconda stagione)", "text": "- \"Trasmessa in USA: CBS - 18 settembre 2006 / 7 maggio 2007\"\n- \"Trasmessa in Italia: Rai 2 - 5 agosto 2008 / 8 settembre 2009, il sabato alle 18.10 e la domenica alle 18.25.\"\n(*) Rai 2 ha saltato l'episodio 2.04 poich\u00e9 esso si riferiva alla Chiesa e, pi\u00f9 precisamente, al motivo per cui Christine non era cattolica e perch\u00e9 ce l'avesse con il clero. L'episodio \u00e8 andato per\u00f2 in onda per la prima volta sul canale a pagamento Mya l'8 settembre 2009 alle 20.30."}
{"id": "1907204", "revid": "228587", "url": "https://it.wikipedia.org/wiki?curid=1907204", "title": "Nuoto ai Giochi della XXIX Olimpiade - 400 metri misti maschili", "text": "Record.\nPrima di questa competizione, il record del mondo (WR) e il record olimpico (OR) erano i seguenti.\nDurante l'evento sono stati migliorati i seguenti record:\nBatterie.\nSi sono svolte 4 batterie di qualificazione. I primi 8 atleti si sono qualificati direttamente per la finale.\n9 agosto 2008\nFinale.\n10 agosto 2008"}
{"id": "1907207", "revid": "599013", "url": "https://it.wikipedia.org/wiki?curid=1907207", "title": "Nuoto ai Giochi della XXIX Olimpiade - 400 metri misti femminili", "text": "Record.\nPrima di questa competizione, il record del mondo (WR) e il record olimpico (OR) erano i seguenti.\nDurante l'evento sono stati migliorati i seguenti record:\nBatterie.\nSi sono svolte 5 batterie di qualificazione. Le prime 8 atlete si sono qualificate direttamente per la finale.\n9 agosto 2008\nFinale.\n10 agosto 2008"}
{"id": "1907209", "revid": "138642", "url": "https://it.wikipedia.org/wiki?curid=1907209", "title": "Fusione fredda", "text": ""}
{"id": "1907212", "revid": "122469146", "url": "https://it.wikipedia.org/wiki?curid=1907212", "title": "Monterotondo (Badia Tedalda)", "text": "Monterotondo \u00e8 una localit\u00e0 del comune di Badia Tedalda, compresa nell'isola geografica di Ca' Raffaello, exclave della regione Toscana immersa nella regione Emilia-Romagna.\nFino al 15 agosto 2009 si trattava di un'enclave della regione Marche, prima dello scorporo dell'alta Valmarecchia dalla provincia di Pesaro e Urbino alla provincia di Rimini.\nAl momento l'area della localit\u00e0 \u00e8 in stato di abbandono, anche se nel territorio sono presenti diverse abitazioni, a causa della sua posizione notevolmente isolata, che ha incentivato gli abitanti ad abbandonare le loro case, per trasferirsi nelle localit\u00e0 limitrofe.\nStoria.\nMonterotondo \u00e8 una localit\u00e0 non distante da Casteldelci, ma spiritualmente dipende \"ab antiquo\" dalla parrocchia di Santa Sofia in Acquatrio.\nProprio perch\u00e9 posta sull'acclivio sinistro del fiume Senatello, fece parte anche della giurisdizione di Sant'Agata Feltria.\nNel 1207 \"Castrum Montis Rotundis\" appartenne alla famiglia dei Montedoglio.\nDal Libro dei Censi, nel sesto anno di pontificato del Papa Gregorio IX (e cio\u00e8 nel 1233), si ha che \"Ugutio Dadei de CASTRO Aldicae\" don\u00f2 alla Santa Sede Apostolica, \"pro anima sua\", diversi possedimenti, fra cui \"unam partem qua ahbeat in Villa Montis Rotundi...\".\nIl 24 ottobre 1285 Rainerio Lancia, figlio di Alberico, signore di Monterotondo, vendette un terreno posto in Fragheto.\nE ancora nel 1311, i signori del luogo Ubaldo, Battista e Cionino Manfredi vennero nominati col titolo di \"Dominus\" in un atto di compravvendita stipulato coi Conti di Carpegna.\nCon la pace di Sarzana del 10 gennaio 1353 \"Castrum de M. Rotundo\" fu posto sotto la signoria di Neri (o Nerio) della Faggiola.\nIl territorio di Santa Sofia, e quindi anche il Castello di Monterotondo, torn\u00f2 in potere dei Montedoglio.\nDonna Paola, figlia del Conte Prinzivalle di Guido, unico primogenito maschio del casato dei Montedoglio, alla fine del secolo XV spos\u00f2 un Gonzaga, conte di Novellara, portando in dote questa localit\u00e0.\nIl Granduca di Toscana, Ferdinando I de' Medici, con rogito in data 5 giugno 1607, compr\u00f2 dai pronipoti di donna Paola sia Santa Sofia, che Monterotondo per il prezzo di 7.000 scudi.\nSuccessivamente, il 23 settembre 1615, Cosimo II eresse in feudo, con il titolo nobiliare di Marchesato, il territorio di Santa Sofia ed il vicino Castello di Monterotondo, investendone il barone Fabrizio Colloredo (o Collaredo), allora suo maestro di camera e priore di Lunigiana, dell'Ordine di Santo Stefano.\nNel XVIII secolo pass\u00f2 ai Conti Lorenzo e Paola Barbolani di Montauto, signori di origine longobarda.\nIl loro avo, il Conte Alberto, ricevette in dono da San Francesco d'Assisi il saio che aveva indossato durante la sua permanenza in Montauto nel 1216. La reliquia si conserva attualmente nella Chiesa di Ognissanti.\nIl 25 novembre 1774, il Conte Bartolomeo ed altri coeredi vendettero il feudo di Monterotondo a Pietro Leopoldo, Granduca di Toscana, che lo un\u00ec al Vicariato di Sestino, per la somma di 6.000 scudi fiorentini.\nTre anni pi\u00f9 tardi, l'amministrazione del Granducato di Toscana vendette i beni allodiali di Monterotondo a Giuseppe Gambetti di Talamello, per la somma di 1.500 scudi.\nIl 17 dicembre 1788 Monterotondo pass\u00f2 alla Santa Sede che lo incorpor\u00f2 nel Comune di Badia Tedalda di cui amministrativamente fa parte tuttora.\nMonterotondo fu la residenza di Nicola Gambetti, taumaturgo, alchimista, medico, veterinario, pranoterapeuta, chimico e stregone, vissuto nel diciannovesimo secolo."}
{"id": "1907213", "revid": "188323", "url": "https://it.wikipedia.org/wiki?curid=1907213", "title": "Forcella girder", "text": ""}
{"id": "1907214", "revid": "188323", "url": "https://it.wikipedia.org/wiki?curid=1907214", "title": "Forcella springer", "text": ""}
{"id": "1907215", "revid": "188323", "url": "https://it.wikipedia.org/wiki?curid=1907215", "title": "Forcella trailing link", "text": ""}
{"id": "1907216", "revid": "188323", "url": "https://it.wikipedia.org/wiki?curid=1907216", "title": "Forcella leading link", "text": ""}
{"id": "1907217", "revid": "892776", "url": "https://it.wikipedia.org/wiki?curid=1907217", "title": "Carl Fontana", "text": "Biografia.\nCarl Fontana \u00e8 considerato uno dei maggiori trombonisti jazz del Ventesimo Secolo, insieme a Frank Rosolino, J.J. Johnson, Urbie Green e Dick Nash.\nNato in una famiglia di musicisti \u00e8 cresciuto in un ambiente agiato che gli ha consentito di laurearsi nel 1950 in Didattica della Musica. Cogliendo l'occasione di sostituire il grande Urbie Green nell'orchestra di Woody Herman, cominci\u00f2 a farsi notare nelle big band di un certo livello: nel 1954 fu con Lionel Hampton e dal 1956 con Stan Kenton, con l'orchestra del quale registr\u00f2 tre dischi.\nNel 1958 si spost\u00f2 a Las Vegas dove ebbe la possibilit\u00e0 di suonare nelle orchestre di Paul Anka (insieme a Frank Rosolino), Sammy Davis Jr., Tony Bennett, Wayne Newton, e con l'ormai gloriosa big band di Benny Goodman.\nNegli anni '70 registr\u00f2 dischi con Louie Bellson, Bill Watrous e i Supersax. Negli ultimi tempi ebbe a Las Vegas un quintetto con il sassofonista Bill Trujllo, continuando nelle tourn\u00e9e mondiali solo per poche date. Sposatosi, ebbe 3 figli.\nMor\u00ec a Las Vegas all'et\u00e0 di 75 anni, affetto da lungo tempo dal morbo di Alzheimer."}
{"id": "1907218", "revid": "188323", "url": "https://it.wikipedia.org/wiki?curid=1907218", "title": "Forcella earles", "text": ""}
{"id": "1907221", "revid": "188323", "url": "https://it.wikipedia.org/wiki?curid=1907221", "title": "Forcella teleidraulica", "text": ""}
{"id": "1907222", "revid": "188323", "url": "https://it.wikipedia.org/wiki?curid=1907222", "title": "Forcella telescopica", "text": ""}
{"id": "1907223", "revid": "188323", "url": "https://it.wikipedia.org/wiki?curid=1907223", "title": "Forcella USD", "text": ""}
{"id": "1907225", "revid": "188323", "url": "https://it.wikipedia.org/wiki?curid=1907225", "title": "Forcella a steli rovesciati", "text": ""}
{"id": "1907226", "revid": "188323", "url": "https://it.wikipedia.org/wiki?curid=1907226", "title": "Focella teleidraulica a monobraccio", "text": ""}
{"id": "1907227", "revid": "228587", "url": "https://it.wikipedia.org/wiki?curid=1907227", "title": "Nuoto ai Giochi della XXIX Olimpiade - 100 metri farfalla femminili", "text": "Record.\nPrima di questa competizione, il record del mondo (WR) e il record olimpico (OR) erano i seguenti.\nDurante l'evento non \u00e8 stato migliorato nessun record.\nBatterie.\nSi sono svolte 7 batterie di qualificazione. Le prime 16 atlete si sono qualificate per le semifinali."}
{"id": "1907228", "revid": "188323", "url": "https://it.wikipedia.org/wiki?curid=1907228", "title": "Forcella Saxon-Motodd", "text": ""}
{"id": "1907229", "revid": "188323", "url": "https://it.wikipedia.org/wiki?curid=1907229", "title": "Forcella Telelever", "text": ""}
{"id": "1907230", "revid": "188323", "url": "https://it.wikipedia.org/wiki?curid=1907230", "title": "Forcella Hossack/Fior", "text": ""}
{"id": "1907231", "revid": "188323", "url": "https://it.wikipedia.org/wiki?curid=1907231", "title": "Forcella Duolever", "text": ""}
{"id": "1907232", "revid": "188323", "url": "https://it.wikipedia.org/wiki?curid=1907232", "title": "Forcella a forcellone", "text": ""}
{"id": "1907238", "revid": "729019", "url": "https://it.wikipedia.org/wiki?curid=1907238", "title": "Ferrovia Albano-Nettuno", "text": "La ferrovia Albano-Nettuno \u00e8 una linea ferroviaria del Lazio, dal 1927 in esercizio solo fra Campoleone e Nettuno.\n\u00c8 gestita da RFI, il servizio passeggeri, nella tratta in esercizio, \u00e8 svolto da Trenitalia nell'ambito della FL8 (), secondo la relazione Roma Termini-Campoleone-Nettuno.\nStoria.\nLa linea fu attivata il 26 marzo 1884. La linea era di propriet\u00e0 delle Ferrovie Secondarie Romane (FSR), che ne concesse l'esercizio inizialmente alla Societ\u00e0 Veneta, e dal 1\u00ba novembre 1891 alla Rete Mediterranea.\nNel 1905, con la statizzazione delle ferrovie, l'esercizio pass\u00f2 provvisoriamente alle Ferrovie dello Stato, cessando il 1\u00ba aprile 1908 con il ritorno della linea alle FSR che la gestirono direttamente; il 1\u00ba gennaio 1918 la linea pass\u00f2 definitivamente alle FS.\nNel 1934 fu attivata una variante di tracciato comprendente le due nuove stazioni ferroviarie di Anzio e Nettuno.\nNel 1938 venne soppresso il tronco da Albano a Campoleone.\nNel 1940, in seguito alla creazione del comune di Nettunia, le stazioni di Nettuno, Anzio e Anzio Colonia presero rispettivamente i nomi di \"Nettunia\", \"Nettunia Porto\" e \"Nettunia Colonia\"; nel 1945 ripresero le denominazioni d'origine.\nIl 17 ottobre 1999 fu attivato l'impianto di Marechiaro, dapprima come semplice fermata e successivamente, con l'attivazione del binario di raddoppio avvenuta il 28 novembre, trasformata in stazione."}
{"id": "1907240", "revid": "599013", "url": "https://it.wikipedia.org/wiki?curid=1907240", "title": "Nuoto ai Giochi della XXIX Olimpiade - 400 metri stile libero maschili", "text": "Si sono svolte 5 batterie di qualificazione. I primi 8 atleti si sono qualificati direttamente per la finale.\nRecord.\nPrima di questa competizione, il record del mondo (WR) e il record olimpico (OR) erano i seguenti.\nDurante la competizione non \u00e8 stato battuto nessun record mondiale o olimpico\nBatterie.\n9 agosto 2008\nFinale.\n10 agosto 2008"}
{"id": "1907245", "revid": "1305772", "url": "https://it.wikipedia.org/wiki?curid=1907245", "title": "Gor'kij", "text": "Il termine Gorkij o Gor'kij pu\u00f2 riferirsi a:"}
{"id": "1907246", "revid": "92723", "url": "https://it.wikipedia.org/wiki?curid=1907246", "title": "Gorki Park", "text": ""}
{"id": "1907247", "revid": "1305772", "url": "https://it.wikipedia.org/wiki?curid=1907247", "title": "Gor'kij Park", "text": ""}
{"id": "1907251", "revid": "121782789", "url": "https://it.wikipedia.org/wiki?curid=1907251", "title": "Toussaint Dubreuil", "text": "Biografia.\nFormatosi presso gli ultimi esponenti della Scuola di Fontainebleau, fu uno dei primi artisti ad essersi aperto alle tendenze introdotte dal Primaticcio e da Nicol\u00f2 dell'Abate. \n\u00c8 pervenuta fino a noi solo una piccola parte della sua opera, principalmente disegni, bozze di composizioni e dipinti che, spesso, rivelano l'aiuto del folto numero di collaboratori e apprendisti che formavano il suo gruppo di assistenti. \nLe derivazioni della prima fase artistica sono rintracciabili nelle decorazioni presenti al castello di Saint-Germain-en-Laye, tra le quali il \"Sacrificio\" e il \"Risveglio di una dama\". In queste opere emersero alcune caratteristiche peculiari, come l'eleganza figurativa, la luminosit\u00e0 e la colorazione. \nIn uno dei suoi capolavori sopravvissuti, la composizione a tema mitologico \"Angelica e Medoro\", Dubreuil evidenzi\u00f2 una piena adesione allo stile manierista, mentre in altre opere il pittore sembr\u00f2 formare una saldatura tra il Primaticcio e il Poussin, costituente quindi un'anteprima del gusto classico.\nFu pittore di corte di Enrico IV e lavor\u00f2 specialmente a Fontainebleau, a Saint-Germain, alle Tuileries e alla galleria del Louvre (numerosi disegni sono conservati al Cabinet des Dessins)."}
{"id": "1907252", "revid": "33689", "url": "https://it.wikipedia.org/wiki?curid=1907252", "title": "William Heard Kilpatrick", "text": "Terminato con successo il percorso scolastico, cominci\u00f2 la sua carriera come insegnante di matematica presso il \"Blakely Institute\", una scuola che comprendeva sia il livello elementare che secondario. In occasione di un seminario sull'educazione, che frequent\u00f2 durante l'estate del 1892, ebbe modo di conoscere le teorie dei pedagogisti Friedrich Froebel (1782-1852), ideatore dei \u201cgiardini d'infanzia\u201d, e Johann Heinrich Pestalozzi (1746-1827) il quale, criticando la societ\u00e0 del suo tempo che aveva deluso gli ideali promossi dalla Rivoluzione francese, svilupp\u00f2 un modello educativo che coglieva \u201cl'innesto strettissimo tra pedagogia e societ\u00e0 attraverso la disciplina e il lavoro, ma anche la formazione dell'uomo vista come esercizio della libert\u00e0 e della partecipazione alla vita collettiva, economica e sociale\u201d; uomo inteso come un'unit\u00e0 di \u201ccuore\u201d, \u201cmente\u201d e \u201cmano\u201d, rispettoso di quegli ideali di libert\u00e0 e uguaglianza posti a fondamento della \u201csociet\u00e0 ideale\u201d.\nKilpatrick rimase colpito anche dal suo professore, Otis Ashmore, il quale gli raccont\u00f2 dell'esperienza fatta in una sua classe presso la Chatham Academy a Savannah: gli studenti, stimolati nell'interesse, erano stati in grado di studiare da soli senza la sua supervisione. L'esempio di Ashmore, come Kilpatrick dichiar\u00f2 in seguito, fu all'origine del suo articolo sul \"Metodo dei Progetti\", che scrisse nel 1918 e lo rese famoso.\nIl Metodo dei Progetti dunque influenz\u00f2 enormemente la pedagogia americana di quel periodo. Kilpatrick con il termine progetto intendeva il perseguimento di un proposito, mentre distingueva il metodo sotto due chiavi: \"in senso stretto\" e \"in senso largo\". Con l'espressione'\"in senso stretto\", l'autore si riferisce al metodo utilizzato per l'insegnamento delle discipline scolastiche il quale, occupandosi di far apprendere in maniera separata le varie materie, risulta inadeguato agli occhi del pedagogista il quale non considera funzionale un metodo di tipo nozionistico in cui prevale il punto di vista dell'insegnante. In questo modo infatti, lo studente si limiterebbe a memorizzare i contenuti delle discipline soltanto in maniera astratta senza condurre alcuna vera esperienza. Kilpatrick predilige invece il metodo \"in senso largo\" (di ordine psicologico) con il quale lo studente apprende autonomamente, grazie alle proprie esperienze e scoperte che gli permettono un accesso graduale alla conoscenza. Con questo tipo di metodo, vengono quindi presi in considerazione tutti gli apprendimenti contenuti contemporaneamente in un singolo apprendimento; ad esempio un bambino piccolo che impara a socializzare con i compagni, allo stesso tempo impara anche a vincere la timidezza, a superare i propri limiti, la fiducia e il rispetto nei confronti degli altri. Il Metodo dei Progetti pensato da Kilpatrick concepisce l'allievo come il protagonista dell'educazione che apprende attraverso il fare. Egli distingue quattro tipi di progetto : * \"Il progetto del produttore\" : riferito ai progetti con i quali si costruisce ci\u00f2 di cui andr\u00e0 a godere il consumatore; * \"Il progetto del consumatore\" : il consumatore fruisce, apprezza e gode delle creazioni del produttore; * \"Il progetto dei problemi\" : secondo l'autore, un problema \u00e8 considerato tale soltanto nel momento in cui ci si pone l'obiettivo di risolverlo. Questo progetto ha come scopo dunque quello di far luce sulle difficolt\u00e0 intellettuali inerenti ai suddetti problemi; * \"Il progetto di apprendimento specifico\" : si riferisce alle abilit\u00e0 e alle conoscenze alle quali pervengono gli studenti dopo averne avvertito il bisogno. Il pedagogista infatti, ritiene che l'attivit\u00e0 intenzionale provochi un apprendimento pi\u00f9 efficace, soprattutto se si sostituisce l'esperienza vitale alla mera lettura di un libro di testo. In definitiva, l'idea di William Heard Kilpatrick era quella di promuovere uno studio fatto di progetti che mirano al coinvolgimento diretto degli alunni affinch\u00e9 apprendessero in maniera partecipe e creativa, lavorando anche in gruppo, cos\u00ec da promuovere un'educazione anche di tipo democratico. \nL'incontro decisivo fu per\u00f2 quello con John Dewey (1859-1952), grande pedagogista attivista del novecento, che nel 1904 lasci\u00f2 Chicago per insegnare presso il Teachers College della Columbia University (T.C.C.U.), dove Kilpatrick, nel frattempo, si era iscritto come studente nel 1907. Kilpatrick frequent\u00f2 tutti i corsi tenuti da Dewey e decise di fare della Filosofia dell'Educazione la sua specialit\u00e0. Nel 1908 Kilpatrick scrisse nel suo diario: \u201cIl professor Dewey ha veramente fatto la differenza nel mio pensiero\u201d e Dewey, a sua volta, scrisse di William: \u201c\u00c8 il miglior allievo che io abbia mai avuto\u201d. Tra i due nascer\u00e0 poi una lunga collaborazione, che durer\u00e0 fino alla morte di Dewey.\nKilpatrick spese il resto della sua carriera professionale presso il T.C.C.U. guadagnandosi addirittura il titolo di \u201cMillion Dollar Professor\u201d, per via del generoso incasso procurato all'universit\u00e0 dal grande afflusso di studenti che vi si iscrivevano per partecipare alle sue apprezzatissime lezioni \u201cattive\u201d. Ebbe modo, tuttavia, di portare il suo contributo anche in molte altre universit\u00e0 degli Stati Uniti (tra cui Knoxville, Kentucky, Carolina del Nord, Minnesota) e di viaggiare in tutto il mondo per confrontarsi con importanti educatori in Italia, Svizzera, Francia, Europa e Asia.\nDopo una vita lunga, ricca di meriti e riconoscimenti, mor\u00ec all'et\u00e0 di 93 anni il 13 febbraio del 1965."}
{"id": "1907253", "revid": "125981350", "url": "https://it.wikipedia.org/wiki?curid=1907253", "title": "Guerra delle correnti", "text": "La cosiddetta guerra delle correnti (elettriche) \u00e8 stata una competizione commerciale del XIX secolo per il controllo dell'allora crescente mercato mondiale dell'energia elettrica; si svolse a cavallo degli ultimi due decenni dell'Ottocento, quando la contrapposizione principale era fra il sistema di illuminazione pubblica con lampada ad arco, a corrente alternata e alta tensione (3000\u20136000 volt), e l'illuminazione domestica con lampada a incandescenza a bassa tensione. Thomas Edison, con la sua compagnia, commercializzava il secondo. Si aggiunse nel 1886 la compagnia di George Westinghouse che applicava il trasformatore per poter utilizzare nell'impiego domestico (e di larga scala) corrente alternata a bassa tensione. Al rapido diffondersi della corrente alternata, nel 1888 la Edison Electric Light Company contest\u00f2 che la rete ad alta tensione era pericolosa, e che comunque quel sistema violava alcuni suoi brevetti. \nNe segu\u00ec una campagna di stampa alimentata da alcuni incidenti causati dalle linee ad alta tensione, e in questa si distinse un ingegnere elettrico autodidatta, Harold Pitney Brown, che esegu\u00ec delle pubbliche dimostrazioni con l'assistenza della Edison Electric per palesare che la corrente alternata metteva a rischio la popolazione, anche per il modo sciatto di realizzazione delle linee. Per questo effettu\u00f2 esperimenti di uccisione di animali con i due tipi di corrente. A Brown e la Edison si affianc\u00f2 la Thomson-Houston Electric Company, e insieme provarono a richiedere indirizzi legislativi volti a ridurre la tensione e le installazioni di sistemi a corrente alternata, nonch\u00e9 assicurarsi che la prima sedia elettrica fosse alimentata da un generatore Westinghouse. \nLa guerra si concluse anche grazie a una serie di operazioni di fusione fra le aziende del settore, culminata nella confluenza in General Electric della Edison Electric e della Thomson-Houston.\n1880, il progetto di Thomas Alva Edison.\nFin dai primi tentativi di Benjamin Franklin o di Michael Faraday, alla tecnologia del telegrafo elettrico, le applicazioni dell'elettricit\u00e0 erano in continuo aumento. Dopo l'Esposizione Mondiale di Parigi del 1881 e la presentazione della lampada di Edison, i nuovi sistemi d'illuminazione elettrica acquisirono sempre maggiore importanza. Negli stessi anni vennero sviluppati motori elettrici facendo s\u00ec che l'elettricit\u00e0 fosse in grado di sostituire il vapore per far funzionare i motori e il peso di questa innovazione sembr\u00f2 poter costituire una seconda rivoluzione industriale: nelle citt\u00e0 europee e americane, le centrali elettriche si moltiplicarono, basate sul progetto di Pearl Street, la centrale elettrica che Edison fond\u00f2 nel 1884 a New York. Fu la prima azienda elettrica commerciale a essere impiantata e anche se disponeva di spazi molto grandi, poteva produrre e distribuire elettricit\u00e0 solamente fino a circa 330 ha (3,3 km quadrati) di Manhattan.\nIl sistema di distribuzione a corrente continua di Edison prevedeva la generazione di energia elettrica con grandi impianti di produzione e l'utilizzo di conduttori di elevata sezione che alimentavano gli apparecchi di illuminazione e i motori della clientela. Il sistema operava con lo stesso livello di tensione per tutta l'estensione della rete elettrica, dai generatori alla linea di trasmissione fino agli utilizzatori. La tecnologia dell'epoca rendeva economicamente competitive, per l'elevato rapporto luminosit\u00e0/costo rispetto alle vecchie luci a gas, solo lampade ad incandescenza il cui filamento di carbonio ad elevata resistenza elettrica doveva essere alimentato alla tensione di 100 volt. Pertanto, in assenza di qualsiasi standard di riferimento in un ambito tecnologico allora in fase embrionale, il livello di tensione di alimentazione degli impianti fu determinato dal mercato, al valore di tensione di alimentazione degli utilizzatori disponibili, pari a 100 volt. Per compensare quindi la caduta di tensione che si determinava lungo la linea di trasmissione, per alimentare questo tipo di lampade il generatore doveva erogare energia elettrica ad un valore di tensione superiore che venne stabilito al valore di 110 volt. Nel contempo si supponeva che questi valori di tensione non determinassero rischi per l'incolumit\u00e0 delle persone.\nCorrente continua e alternata.\nLa domanda di elettricit\u00e0 presto condusse al desiderio di costruire centrali elettriche pi\u00f9 grandi, e a porsi il problema del trasporto dell'energia su maggiori distanze. Inoltre, la rapida diffusione di motori elettrici industriali, provoc\u00f2 una forte domanda verso una tensione di esercizio diversa dai 110 V, allora utilizzati per l'illuminazione. Il sistema di Edison, che utilizzava la corrente continua, era poco adeguato per rispondere a tale esigenza perch\u00e9 le tensioni prodotte erano basse per essere compatibili con l'uso diretto per l'illuminazione. Inoltre, il problema del trasporto era ancora pi\u00f9 difficile, dato che la trasmissione interurbana di grandi quantit\u00e0 di corrente continua da 110 volt era molto costosa perch\u00e9 soffriva di enormi perdite per dissipazione, sotto forma di calore (v. sotto) .\nNel 1886 George Westinghouse, un ricco imprenditore appena arrivato sul mercato elettrico \u2013 che aveva fatto fortuna nel settore meccanico partendo dall'invenzione del primo vero sistema frenante efficace e sicuro per il sistema ferroviario \u2013 fond\u00f2 la Westinghouse Electric per competere con la General Electric di Edison. La Westinghouse Electric si bas\u00f2 sulle scoperte e le invenzioni brevettate da Nikola Tesla e Galileo Ferraris che avevano di fatto fondato l'intero impianto teorico relativo alla trasformazione e al trasporto efficace dell'energia elettrica su lunghe distanze. I due studiosi credevano nell'indiscussa superiorit\u00e0 della corrente alternata che consentiva di realizzare facilmente trasformatori in grado di aumentare o abbassare la tensione di rete. \nLa loro convinzione era saldamente fondata sul fatto indiscutibile che le perdite nella trasmissione dell'elettricit\u00e0 dipendono dall'intensit\u00e0 della corrente che scorre nei conduttori e quindi, minimizzando la corrente trasportata, si diminuiscono le perdite sui cavi. Infatti la potenza trasmessa P \u00e8 data dal prodotto della tensione V e dell'intensit\u00e0 di corrente I. Quindi se una linea di trasmissione deve trasportare una potenza P, elevando V la I sar\u00e0 minore. D'altra parte la potenza dissipata nella linea di trasmissione, per la legge di Joule, \u00e8 data da R (resistenza della linea) moltiplicata per il quadrato di I; quindi a una maggiore tensione V corrispondono minori perdite. Per questo motivo, a differenza della corrente continua, per la quale fino a pochi anni prima non esistevano metodi economici ed efficienti per alzare la V, era possibile trasportare corrente alternata per lunghe distanze, con pochissime dispersioni, alzandone la tensione semplicemente tramite un trasformatore; poi, prima di provvedere alla distribuzione diretta ai clienti, la tensione si faceva tornare a livelli sicuri, pi\u00f9 bassi.\nLa chiara esemplificazione commerciale in Italia avvenne nel 1892 per egida di Galileo Ferraris e Carlo Sutermeister. La linea di trasporto si sviluppava tra Cossogno, Intra e Pallanza.\nWestinghouse Electric contro General Electric.\nEdison fu impensierito dalla comparsa di quella che venne definita la \"tecnologia Tesla\", che minacciava i suoi interessi in un settore di sua creazione. Le due compagnie si affrontarono quindi in una battaglia di relazioni pubbliche, che i giornalisti definirono \u201cguerra delle correnti\u201d, volta a dimostrare la superiore efficienza dei propri sistemi di produzione e trasmissione e a imporli come tecnologia dominante.\nL'azienda di Edison invent\u00f2 una sedia elettrica a corrente alternata e folgor\u00f2 cani e gatti e addirittura un elefante per dimostrare il pericolo maggiore rappresentato dalla stessa, ma Tesla si espose a una corrente alternata che attravers\u00f2 il suo stesso corpo senza riportare alcun danno, oscurando momentaneamente la stessa fama di Edison.\nDurante la Fiera Mondiale di Chicago del 1893, l'illuminazione fu affidata alla Westinghouse, che aveva presentato un preventivo pari alla met\u00e0 di quello della compagnia concorrente, e Tesla ebbe l'opportunit\u00e0 di esporre i propri generatori e di esibire alternatori e motori a corrente alternata. Poco dopo, la Niagara Falls Power Company incaric\u00f2 la Westinghouse dello sviluppo dei suoi sistemi di trasmissione. \nCorrente continua o corrente alternata?\nAlla fine del XIX secolo in Europa e negli Stati Uniti, all'indomani delle innumerevoli scoperte scientifiche riguardanti i fenomeni elettromagnetici, si dovette scegliere a quale delle due tipologie di distribuzione elettrica affidare il futuro dell'industrializzazione globale, e la scelta ricadde inevitabilmente sulla corrente alternata per i motivi spiegati nel seguito.\nQuando incominci\u00f2 la distribuzione di energia elettrica, la corrente elettrica utilizzata era quella continua di Edison. Tutte le fabbriche degli Stati Uniti d'America utilizzavano, infatti, corrente continua. Per i dispositivi utilizzati all'epoca, come ad esempio i motori elettrici e le lampadine a incandescenza, la corrente continua risultava essere ideale, infatti essa poteva essere immagazzinata nelle batterie provvedendo cos\u00ec al fabbisogno del tempo. Quando per primo Edison incominci\u00f2 la vendita di energia elettrica, non erano ancora disponibili motori a corrente alternata. Edison invent\u00f2 inoltre un precursore del contatore (per poter calcolare la quantit\u00e0 di energia elettrica utilizzata dal consumatore), per\u00f2 solo a corrente continua.\nLa corrente alternata fu sviluppata, subito dopo, in Europa grazie alla collaborazione di alcuni scienziati inglesi, francesi e italiani. Uno dei maggiori sostenitori della corrente alternata nel Nord America fu George Westinghouse, il quale invest\u00ec un'ingente somma di denaro per creare il primo sistema di distribuzione di corrente alternata e di trasformatori. Westinghouse, durante l'anno precedente, aveva comprato i diritti per i brevetti di Nikola Tesla, il quale nel 1888 incominci\u00f2 poi a collaborare al progetto divenendo cos\u00ec l'icona della corrente alternata.\nLa rivalit\u00e0 tra Edison e Tesla ha radici ben pi\u00f9 profonde rispetto alla mera questione economica che si venne a creare fra le compagnie come la Siemens che supportavano Tesla e la Edison Electric dell'omonimo scienziato. Edison non aveva una conoscenza approfondita di matematica e fisica e questo fece di lui un \u201cbrute-force experimenter\u201d, Tesla, all'opposto, possedendo tali conoscenze pot\u00e9 intuire il grande potenziale della corrente alternata. Tesla aveva lavorato presso il laboratorio di Menlo Park per Edison, per\u00f2 egli fu sottostimato e non fu retribuito per il lavoro compiuto per migliorare l'inefficiente dinamo di Edison. Edison pi\u00f9 tardi si pent\u00ec di non aver ascoltato il giovane Tesla e di non aver usato la corrente alternata per primo. La guerra delle correnti venne cos\u00ec personificata dallo scontro \"Tesla - Edison\" per la loro personale rivalit\u00e0. Nonostante ci\u00f2, la guerra delle correnti andava ben oltre lo scontro personale dei due scienziati, essa coinvolgeva compagnie americane ed europee che avevano pesantemente investito in una delle due tipologie di corrente, sperando nel fallimento dei concorrenti.\nL'evoluzione del progetto di espansione.\nGi\u00e0 negli impianti a corrente continua, per risparmiare sul costo del rame, si incominci\u00f2 a utilizzare per la distribuzione elettrica della corrente tre fili (da non confondere con il sistema trifase della corrente alternata che \u00e8 tutt'altra cosa) che portavano 3 tensioni distinte: uno +110 volt, il secondo 0 volt e il terzo -110 volt. Le lampadine da 100 volt potevano utilizzare la corrente con potenziale +110 volt o -110 volt, mentre il filo con 0 volt era il conduttore neutro, il quale trasportava solo la corrente di ritorno per le sorgenti positive e negative. Questo sistema a tre fili (non trifase) necessitava di meno conduttori di rame per trasportare una data quantit\u00e0 di energia elettrica, mantenendo per\u00f2 sempre un livello di tensione relativamente basso. Nonostante questa grande innovazione, rimaneva sempre il grande problema del calo di tensione che si veniva a creare sulle lunghe distanze, e che costringeva gli impianti di produzione elettrica a essere non pi\u00f9 lontani di 1\u20132\u00a0km dall'utilizzatore. Una tensione molto elevata, inoltre, non poteva essere facilmente utilizzata con il sistema a corrente continua, perch\u00e9 non vi era un efficiente sistema, a basso costo, che permettesse la riduzione della differenza di potenziale dalla parte dell'utilizzatore (questo era possibile solo con trasformatori rotanti, poco efficienti e poco robusti).\nViceversa, nel sistema a corrente alternata, un trasformatore statico (quindi molto efficiente e robusto) poteva facilmente essere utilizzato per convertire l'alta tensione del sistema di erogazione alla tensione del consumatore. Le lampade e i motori potevano ancora facilmente utilizzare una corrente, conveniente, a bassa tensione. Il trasformatore permetteva infatti di trasmettere corrente elettrica a una tensione molto alta, moltiplicata di un fattore n alto a piacere rispetto a quella dell'utilizzatore. Basta considerare che la caduta di tensione sulla linea \u00e8 pari a (rif. Dimensionamento delle linee elettriche):\ncon:\nQuesto comportava la possibilit\u00e0 di servire pi\u00f9 consumatori da un'unica centrale elettrica con meno costi e pi\u00f9 versatilit\u00e0 (si potevano rifornire contemporaneamente treni, lampadine, ecc.) utilizzando cabine di trasformazione secondarie per ogni utilizzatore.\nLa risposta di Edison alle limitazioni della corrente continua fu quella di creare energia il quanto pi\u00f9 vicino possibile al consumatore e di installare conduttori pi\u00f9 grandi per supportare la crescente domanda di energia elettrica; queste mosse per\u00f2 si rivelarono costose e impraticabili. Inoltre, non potendo trasformare la tensione della corrente continua, Edison fu costretto a installare una seconda linea elettrica per fornire energia elettrica con diverse tensioni. Questo comport\u00f2 l'utilizzo di pi\u00f9 fili conduttori, pi\u00f9 manutenzione, uno spreco di denaro e l'aumento dei pericoli nelle citt\u00e0.\nLa corrente alternata, invece, poteva essere trasmessa per lunghe distanze ad alta tensione, usando correnti basse, diminuendo cos\u00ec le perdite di energia, aumentando l'efficienza della trasmissione, infine utilizzando un trasformatore per fornire energia alle case e alle fabbriche. Quando Tesla introdusse generatori, trasformatori, motori, fili e luci per il sistema a corrente alternata, nel dicembre del 1887, fu chiaro che il futuro della distribuzione di corrente elettrica era quella della corrente alternata.\nAmbedue le correnti (quella continua e alternata) per\u00f2 condividono un problema legato al trasporto della corrente elettrica nei fili conduttori. Questa problematica \u00e8 legata alla resistenza generata dal reticolo cristallino. Questo fenomeno viene definito effetto Joule e si manifesta quando un conduttore metallico si riscalda a causa degli urti tra gli ioni positivi del reticolo cristallino e degli elettroni di conduzione liberi di muoversi nel filo conduttore. \nEdison, per scoraggiare l'utilizzo della corrente alternata, ne mise in risalto la pericolosit\u00e0 ideando la sedia elettrica. Essa infatti sfrutta la corrente alternata; ne fu utilizzato un prototipo su di un'elefantessa causandone, come previsto, la morte. La sedia elettrica fu poi venduta allo Stato di New York e fu largamente usata in tutti gli Stati Uniti d'America.\nNel 1889, il primo impianto idroelettrico a corrente alternata, la Willamette Falls station, fu realizzato nello Stato dell'Oregon. Subito dopo incominci\u00f2 la creazione di un secondo impianto idroelettrico sempre a corrente alternata, sulle cascate del Niagara. Tale impianto produce ancora una piccola parte dell'energia usata nella costa est dell'America del nord.\nConclusione.\nIn conclusione, visti i grandi vantaggi della corrente alternata, essa \u00e8 quella che viene maggiormente utilizzata ancora oggi. Molto interessante \u00e8 ci\u00f2 che \u00e8 accaduto all'indomani della conversione quasi totale del mondo verso la corrente alternata. Edison, infatti, resosi conto del suo grande errore incominci\u00f2 a investire somme esorbitanti di denaro nella corrente alternata, comprando cos\u00ec la quasi totalit\u00e0 degli impianti elettrici del nord America. Il monopolio della produzione della corrente elettrica da parte di Edison e della Edison Electric rese lo scienziato famosissimo, molto pi\u00f9 del rivale.\nLe perdite in CC sono elevate se la tensione \u00e8 bassa, cosa che del resto vale anche in CA. La comodit\u00e0 e l'efficienza della CA sta nella possibilit\u00e0 di usare trasformatori, cio\u00e8 un dispositivo ad altissima efficienza (oltre il 95%) per accrescere o diminuire la tensione a seconda delle applicazioni. Su lunghe tratte si aumenta la tensione per ridurre al minimo le perdite dovute alla lunghezza dei cavi e, con apposite centrali intermedie, si pu\u00f2 anche accrescere la tensione per compensare la caduta. In rete urbana si abbassa poi la tensione, per renderla pi\u00f9 adatta all'uso domestico e industriale (meno pericolosa, maggiore facilit\u00e0 di isolamento).\nFino a questo momento, lo svantaggio della CC \u00e8 stato quello di non poter usare i trasformatori, ovvero di subire grandi perdite nella trasformazione da alta a bassa tensione (e viceversa). Nell'ex-URSS, dove il trasporto su lunghe tratte \u00e8 sempre stato in CC, per aggirare il problema dell'eccessiva induttanza di linee molto lunghe senza centrali intermedie, si sopperisce ai limiti di efficienza della trasformazione della CC in CA alimentando motori in continua (alimentati dalle reti in CC) che muovono grandi alternatori che, a loro volta generano CA per gli usi locali, con perdite complessive un po' superiori a quelle dei trasformatori (che, al contrario degli alternatori, non hanno parti in movimento e quindi sono privi di perdite per attriti meccanici).\nOggi, la tecnologia della conversione elettronica dell'energia \u00e8 arrivata a livelli di potenza ragguardevoli; si pu\u00f2 quindi accrescere o diminuire anche la CC senza perdite e trasformare la stessa CC in CA senza alternatori, addirittura con un vantaggio in efficienza rispetto alla CA.\nNella CA esister\u00e0 sempre un limite che consiste nelle perdite per induttanza delle linee (reattanza), quindi, non si pu\u00f2 salire come frequenza sopra i 50/60\u00a0Hz e servono centrali intermedie. Nei sistemi in CC ciascuna singola tratta di collegamento pu\u00f2 avere maggiore lunghezza, dato che il trasporto avviene in CC e l'induttanza della linea ha un impatto trascurabile sulle perdite che sono solo ohmiche.\nLa conversione in CA si pu\u00f2 oggi realizzare con generatori statici che lavorano a svariate centinaia di kHz, i cui trasformatori hanno un'efficienza addirittura superiore a quelli classici a 50\u00a0Hz.\nNei media.\nNel 2017 il film \"Edison - L'uomo che illumin\u00f2 il mondo\" viene narrata la vicenda."}
{"id": "1907254", "revid": "838137", "url": "https://it.wikipedia.org/wiki?curid=1907254", "title": "FL8 (ferrovia regionale del Lazio)", "text": ""}
{"id": "1907257", "revid": "110157", "url": "https://it.wikipedia.org/wiki?curid=1907257", "title": "Into the Night Life", "text": "\"Into the Night Life\" \u00e8 una canzone di Cyndi Lauper scritta insieme a Peer \u00c5str\u00f6m, Johan Bob\u00e4ck e Max Martin, e pubblicata nell'album \"Bring Ya to the Brink\".\nCyndi Lauper ha spiegato in un'intervista al \"Entertainment Weekly\" come il titolo della canzone che rimanda alla vita notturna nella citt\u00e0 di New York, sia stato ispirato dal romanzo di Lawrence Ferlinghetti \"A Coney Island of the Mind\", autore che si \u00e8 ispirato, a sua volta, dal libro \"Into the Night Life\" di Henry Miller.\nNegli Stati Uniti, tra i vari show televisivi si segnala il 19 maggio 2008, durante la manifestazione \"NewNowNext\", organizzata da Logo-MTV, Cyndi Lauper, oltre a presentare una categoria per le nomination in gara, si esibisce con \"Into the Night Life\". Cyndi Lauper si esibisce con \"Into the Night Life\" anche in una puntata di Cos\u00ec gira il mondo, soap-opera che negli Stati Uniti \u00e8 mandata in onda dalla CBS, insieme ad un'altra canzone, \"True Colors\".\nSingolo.\nIl singolo \"Into the Night Life\", secondo estratto dopo \"Same Ol' Story\", viene pubblicato ufficialmente nel Regno Unito, per il mercato europeo.\nNegli Stati Uniti \"Into the Night Life\", non ufficializzato come un singolo vero e proprio, \u00e8 stato sponsorizzato tramite il video, qualche show televisivo e radiofonico; e con delle versioni remix, rese disponibili in rete, durante il periodo estivo.\nNegli Stati Uniti \"Into the Night Life\", tra agosto e settembre, \u00e8 riuscito a scalare la classifica \"Dance\" di Billboard.\nL'uscita del singolo \"Into the Night Life\" in Europa, anticipa di qualche settimana l'inizio del tour mondiale di \"Bring Ya to the Brink\".\nI remix, disponibili sia a livello promozionale, su supporto CD che su \"singolo digitale\", sono stati pubblicati dalla Epic, sotto-etichetta della major Sony.\nSingolo Promozionale.\nNegli USA il singolo promozionale, stampato su supporto CD, \u00e8 stato reso disponibile anche nella rete e contiene soltanto il brano \"Into the Night Life\".\nLa versione promozionale europea, stampata su supporto CD, \u00e8 stata fatta circolare in Germania; ha dei remixes in pi\u00f9, e con un altro ordine, rispetto, sia alla versione americana che a quella pubblicata nel Regno Unito.\nSingolo Digitale.\nIl singolo digitale, contiene soltanto il brano \"Into the Night Life\"\nClassifica.\nIl 26 luglio 2008, \"Into the Night Life\" fa il suo debutto negli \"Hot Dance Club Play\" (classifica dance di Billboard) al Numero 38, raggiungendo il Numero 16 il 2 agosto.\nVideo.\nTra quelli scelti per promuovere \"Bring Ya to the Brink\", il brano \"Into the Night Life\" \u00e8 l'unico di cui \u00e8 stato realizzato un video.\nIl videoclip per \"Into the Night Life\" \u00e8 stato girato il 20 maggio 2008, allo Splash Bar di New York; hanno partecipato anche persone comuni che sono state invitate sotto richiesta del sito ufficiale."}
{"id": "1907258", "revid": "729019", "url": "https://it.wikipedia.org/wiki?curid=1907258", "title": "Winston Groom", "text": "Biografia.\nWinston Groom nacque a Washington, ma crebbe a Mobile, in Alabama, dove frequent\u00f2 la University Military School (oggi conosciuta come UMS-Wright Preparatory School). La sua ambizione originaria era quella di diventare avvocato come il padre, ma impegnatosi come redattore letterario al college, prefer\u00ec continuare divenendo scrittore. Mentre frequentava l'universit\u00e0 fu membro della fratellanza Occi FR e ufficiale di riserva dell'esercito.\nLaureatosi nel 1965, serv\u00ec nell'esercito americano dal 1965 al 1969, venendo per un periodo inviato a combattere nella guerra del Vietnam.\nGroom \u00e8 morto nel settembre del 2020.\nOpere.\nTutte le opere di Groom sono state tradotte in italiano da Alessandra De Vizzi."}
{"id": "1907262", "revid": "76963", "url": "https://it.wikipedia.org/wiki?curid=1907262", "title": "Paul Herman (attore)", "text": "Biografia.\nCaratterista dal fisico esile e dal volto scavato, Herman \u00e8 apparso in molte pellicole di genere gangster. Il suo ruolo pi\u00f9 famoso \u00e8 probabilmente nella serie televisiva HBO \"I Soprano\", nel ruolo di \"Beansie\" Gaeta, affiliato dei DiMeo e gambizzato da Richie Aprile durante la stagione 2 dello show.\nHa avuto modo di partecipare ai recenti capolavori del genere gangster, con registi come Leone (\"C'era una volta in America\") e Scorsese (\"L'ultima tentazione di Cristo\", \"Quei bravi ragazzi\" e \"Casin\u00f2\").\nAnche Woody Allen l'ha scelto per diverse sue commedie degli anni ottanta e novanta."}
{"id": "1907266", "revid": "111357682", "url": "https://it.wikipedia.org/wiki?curid=1907266", "title": "Bordeaux-Parigi", "text": "La Bordeaux-Parigi era una corsa in linea maschile di ciclismo su strada, che si tenne tra le citt\u00e0 di Bordeaux e Parigi, in Francia, dal 1891 al 1988. \nOrganizzata dal Velo Club Bordeaux. Fino al 1905 riservata agli individuali, la gara venne disputata per due volte nel 1902, e per varie volte non disputata anche a causa delle due guerre mondiali. Il record di vittorie \u00e8 del belga Herman Van Springel, con ben sette successi all'attivo. La corsa non si disputa pi\u00f9 dal 1988.\nAlbo d'oro corsa riservata ai corridori individuali.\n\"Aggiornato all'edizione 1912.\"\nAlbo d'oro professionisti.\n\"Aggiornato all'edizione 1988.\""}
{"id": "1907272", "revid": "78273", "url": "https://it.wikipedia.org/wiki?curid=1907272", "title": "Case discografiche", "text": ""}
{"id": "1907280", "revid": "287204", "url": "https://it.wikipedia.org/wiki?curid=1907280", "title": "Ilario di Buo", "text": ""}
{"id": "1907285", "revid": "232274", "url": "https://it.wikipedia.org/wiki?curid=1907285", "title": "Matteo Vinzoni", "text": "Biografia.\nNativo del borgo di Montaretto in provincia della Spezia, segu\u00ec gi\u00e0 nell'adolescenza le attivit\u00e0 artistiche del padre Panfilio Vinzoni, quest'ultimo affermato cartografo e topografo della Repubblica di Genova nel XVII secolo. Insieme collaborarono nella realizzazione di pregiate mappe geografiche e topografiche per la repubblica genovese, grazie anche ai numerosi studi sulla geografia e geologia del territorio che il figlio Matteo preferiva svolgere prima di elaborare una mappa su una determinata area.\nProprio questa sua particolarit\u00e0 di recarsi in loco e quindi approfondirne tutti gli aspetti geografici, contribu\u00ec alla fama di Matteo Vinzoni che divenne cartografo ufficiale della Repubblica di Genova nonch\u00e9 servitore-funzionario dello stesso stato genovese; lo spontaneo servizio che prest\u00f2 al governo ligure non fu per\u00f2, secondo alcune fonti, ricambiato con adeguate ricompense economiche dal senato genovese.\nLa sua arte e capacit\u00e0 nel riprodurre fedelmente e rendere molto efficacemente le varie caratteristiche dei territori, \u00e8 considerata dagli storici come innovativa per l'epoca e alla base della cartografia moderna. Realizz\u00f2 per la repubblica un'importante raccolta cartografica, l\"'Atlante dei Domini della Serenissima Repubblica di Genova e Terraferma\", per la quale si valse della collaborazione del figlio Panfilo. Nell'atlante sono raccolte quarantaquattro mappe sui territori dominati dalla \"Superba\", dalla Contea di Nizza a Sarzana, elaborando cartografie accurate sui vari borghi e paesi della Liguria, della Costa Azzurra, del Basso Piemonte, della Lunigiana e dei vari marchesati e principati inglobati nel territorio ligure. L'atlante \u00e8 diviso in due volumi, Riviera ligure di ponente e Riviera ligure di levante, e fu presentato al Senato di Genova il 2 agosto del 1773; pochi giorni dopo Matteo Vinzoni morir\u00e0 a Levanto lasciando in eredit\u00e0 un importante patrimonio culturale della repubblica genovese del XVIII secolo.\nAncora oggi numerose sono le testimonianze visive dei suoi lavori negli archivi storici di Genova e dei vari comuni liguri.\nLe cartografie settecentesche colpiscono per la cura e i dettagli che Matteo Vinzoni solitamente aggiungeva nella realizzazione grafica, disegnate dapprima a matita e in seguito colorate e ricalcate ad acquerello, usando come scala per la lettura la misurazione a palmi; nelle varie mappe frequenti sono le raffigurazioni della rosa dei venti o personali elaborati artistici dei vari toponimi e simboli del territorio. Le mappe sono inoltre di facile comprensione e con una buona precisione sulle distanze o sulle planimetrie.\nBibliografia.\nFonti:"}
{"id": "1907286", "revid": "36426", "url": "https://it.wikipedia.org/wiki?curid=1907286", "title": "Otto di Bal\u00eca", "text": ""}
{"id": "1907289", "revid": "287204", "url": "https://it.wikipedia.org/wiki?curid=1907289", "title": "Chumukedima", "text": " \nChumukedima \u00e8 una suddivisione dell'India, classificata come \"census town\", di 16.510 abitanti, situata nel distretto di Dimapur, nello stato federato del Nagaland. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 25\u00b0 47' 30 N e 93\u00b0 46' 55 E.\nSociet\u00e0.\nEvoluzione demografica.\nAl censimento del 2001 la popolazione di Chumukedima assommava a 16.510 persone, delle quali 8.652 maschi e 7.858 femmine. I bambini di et\u00e0 inferiore o uguale ai sei anni assommavano a 2.726, dei quali 1.426 maschi e 1.300 femmine. Infine, coloro che erano in grado di saper almeno leggere e scrivere erano 11.381, dei quali 6.277 maschi e 5.104 femmine."}
{"id": "1907291", "revid": "91533", "url": "https://it.wikipedia.org/wiki?curid=1907291", "title": "Castruccio Castracani degli Antelminelli", "text": ""}
{"id": "1907295", "revid": "287204", "url": "https://it.wikipedia.org/wiki?curid=1907295", "title": "Tiro con l'arco ai Giochi della XXIX Olimpiade - Individuale maschile", "text": "Hanno partecipato 64 atleti.\nRound di qualificazione.\nIl round di qualificazione serve per stabilire le posizioni nel tabellone principale, a modello dei tornei di tennis (ovvero i migliori del round di qualificazione contro I peggiori)."}
{"id": "1907299", "revid": "339392", "url": "https://it.wikipedia.org/wiki?curid=1907299", "title": "Lukashenko", "text": ""}
{"id": "1907300", "revid": "149727", "url": "https://it.wikipedia.org/wiki?curid=1907300", "title": "Marca del Brandeburgo", "text": ""}
{"id": "1907302", "revid": "287204", "url": "https://it.wikipedia.org/wiki?curid=1907302", "title": "Grand Prix des Am\u00e9riques", "text": "Il Grand Prix des Am\u00e9riques era una corsa in linea maschile di ciclismo su strada, che si svolse nella citt\u00e0 di Montr\u00e9al, in Canada, per cinque anni dal 1988 al 1992 sulla distanza di 224\u00a0km.\nFaceva parte del calendario UCI di Coppa del mondo di ciclismo su strada. Nell'ultima edizione la gara ha preso, per motivi di sponsorizzazione, il nome di Grand Prix des Am\u00e9riques-Grand Prix Teleglobe.\nAlbo d'oro.\n\"Aggiornato all'edizione 1992.\""}
{"id": "1907304", "revid": "287204", "url": "https://it.wikipedia.org/wiki?curid=1907304", "title": "Dimapur", "text": "Dimapur \u00e8 una suddivisione dell'India, classificata come \"town committee\", di 152.893 abitanti, capoluogo del distretto di Dimapur, nello stato federato del Nagaland. \u00c8 la citt\u00e0 pi\u00f9 popolosa dell'intero Nagaland. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 25\u00b0 53' 60 N e 93\u00b0 43' 60 E e ha un'altitudine di 133 .\nSociet\u00e0.\nEvoluzione demografica.\nAl censimento del 2001 la popolazione di Dimapur assommava a 107.382 persone, delle quali 61.595 maschi e 45.787 femmine. I bambini di et\u00e0 inferiore o uguale ai sei anni assommavano a 13.489, dei quali 6.931 maschi e 6.558 femmine. Infine, coloro che erano in grado di saper almeno leggere e scrivere erano 76.627, dei quali 46.540 maschi e 30.087 femmine.\nMonumenti e luoghi d'interesse.\nNel centro della citt\u00e0 si trovano le rovine della antica capitale dei \"Kachari\", antica popolazione di origine tibetano-birmana, scacciata nel XIII secolo dall'Assam e rifugiatasi nel Nagaland. I monumenti di maggiore interesse sono rappresentati da una trentina di megaliti incisi con simboli di fertilit\u00e0."}
{"id": "1907306", "revid": "22475", "url": "https://it.wikipedia.org/wiki?curid=1907306", "title": "Bulls (rugby a 15)", "text": "I Bulls sono una squadra professionistica sudafricana di rugby a 15 con sede a Pretoria. \u00c8 una delle cinque \"franchise\" del suo Paese a militare nel campionato del Super Rugby.\nAd essa afferiscono diverse compagini provinciali tra le quali la pi\u00f9 importante \u00e8 quella dei Blue Bulls, che milita in Currie Cup, e dalla quale i Bulls attingono molti giocatori.\nI Bulls e Blue Bulls si dividono lo stadio di Loftus Versfeld.\nStoria.\nPrima dell'avvento del rugby professionistico i Bulls erano chiamati Northern Transvaal. E durante il periodo che va dal 1993 al 1995 furono impegnati nel cosiddetto Super 10, un torneo che raggruppava le migliori squadre di Sudafrica, Nuova Zelanda, Australia, Tonga e Samoa.\nL'avventura dei Northern Transvaal in Super 10 comincia nel 1993. Il girone nel quale si vennero a trovare era formato da Transvaal, Nuovo Galles del sud, Nord Harbour e Waikato. Quel girone venne vinto da Transvaal mentre Northern Transvaal giunse terza. Nella stagioni 1994 e 1995 i Northern Transvaal non riuscirono a qualificarsi per il Super 10.\nCon l'arrivo del rugby professionistico il Super 10 fu ristrutturato e divenne Super 12. Il nuovo torneo era composto da team australiani, neozelandesi e sudafricani. Sia Australia che Nuova Zelanda decisero di creare nuovi modelli di franchigia per le loro squadre mentre il Sudafrica scelse di usare la Currie Cup per decidere quali team avrebbero dovuto essere rappresentati nel Super 12."}
{"id": "1907307", "revid": "149727", "url": "https://it.wikipedia.org/wiki?curid=1907307", "title": "Brandeburgo sull'Havel", "text": ""}
{"id": "1907309", "revid": "339392", "url": "https://it.wikipedia.org/wiki?curid=1907309", "title": "Italia del Sud", "text": ""}
{"id": "1907310", "revid": "104458", "url": "https://it.wikipedia.org/wiki?curid=1907310", "title": "Italia del sud", "text": ""}
{"id": "1907319", "revid": "287204", "url": "https://it.wikipedia.org/wiki?curid=1907319", "title": "Mokokchung", "text": "Mokokchung \u00e8 una suddivisione dell'India, classificata come \"town committee\", di 31.204 abitanti, capoluogo del distretto di Mokokchung, nello stato federato del Nagaland. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 26\u00b0 19' 60 N e 94\u00b0 31' 60 E e ha un'altitudine di 1.096 .\nSociet\u00e0.\nEvoluzione demografica.\nAl censimento del 2001 la popolazione di Mokokchung assommava a 31.204 persone, delle quali 17.140 maschi e 14.064 femmine. I bambini di et\u00e0 inferiore o uguale ai sei anni assommavano a 3.277, dei quali 1.710 maschi e 1.567 femmine. Infine, coloro che erano in grado di saper almeno leggere e scrivere erano 26.132, dei quali 14.400 maschi e 11.732 femmine."}
{"id": "1907321", "revid": "17956684", "url": "https://it.wikipedia.org/wiki?curid=1907321", "title": "Rating Elo", "text": ""}
{"id": "1907322", "revid": "486946", "url": "https://it.wikipedia.org/wiki?curid=1907322", "title": "Halle sul Saale", "text": ""}
{"id": "1907328", "revid": "287204", "url": "https://it.wikipedia.org/wiki?curid=1907328", "title": "Mon (India)", "text": " \nMon \u00e8 una suddivisione dell'India, classificata come \"town committee\", di 16.119 abitanti, capoluogo del distretto di Mon, nello stato federato del Nagaland. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 26\u00b0 45' 0 N e 95\u00b0 5' 60 E e ha un'altitudine di 654 .\nSociet\u00e0.\nEvoluzione demografica.\nAl censimento del 2001 la popolazione di Mon assommava a 16.119 persone, delle quali 8.770 maschi e 7.349 femmine. I bambini di et\u00e0 inferiore o uguale ai sei anni assommavano a 2.686, dei quali 1.450 maschi e 1.236 femmine. Infine, coloro che erano in grado di saper almeno leggere e scrivere erano 11.373, dei quali 6.539 maschi e 4.834 femmine."}
{"id": "1907331", "revid": "17956819", "url": "https://it.wikipedia.org/wiki?curid=1907331", "title": "Caupona", "text": ""}
{"id": "1907334", "revid": "17956830", "url": "https://it.wikipedia.org/wiki?curid=1907334", "title": "Cauponae", "text": ""}
{"id": "1907341", "revid": "287204", "url": "https://it.wikipedia.org/wiki?curid=1907341", "title": "Phek", "text": " \nPhek \u00e8 una suddivisione dell'India, classificata come \"town committee\", di 12.863 abitanti, capoluogo del distretto di Phek, nello stato federato del Nagaland. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 25\u00b0 40' 0 N e 94\u00b0 30' 0 E e ha un'altitudine di 1.780 .\nSociet\u00e0.\nEvoluzione demografica.\nAl censimento del 2001 la popolazione di Phek assommava a 12.863 persone, delle quali 7.309 maschi e 5.554 femmine. I bambini di et\u00e0 inferiore o uguale ai sei anni assommavano a 2.330, dei quali 1.214 maschi e 1.116 femmine. Infine, coloro che erano in grado di saper almeno leggere e scrivere erano 9.460, dei quali 5.761 maschi e 3.699 femmine."}
{"id": "1907342", "revid": "1543377", "url": "https://it.wikipedia.org/wiki?curid=1907342", "title": "Ciclismo ai Giochi della XXIX Olimpiade - Corsa in linea maschile", "text": "La Corsa in linea maschile dei Giochi della XXIX Olimpiade fu corsa il 9 agosto a Pechino, ed affront\u00f2 un percorso totale di 245,4\u00a0km. Alla gara presero parte 143 atleti, di cui 90 giunsero al traguardo. Venne vinta dallo spagnolo Samuel S\u00e1nchez, che termin\u00f2 la gara in 6.23\u203249\u2033. L'argento \u00e8 stato vinto dall'italiano Davide Rebellin, ma la medaglia gli \u00e8 stata in seguito revocata a causa della positivit\u00e0 al CERA accertata il 28 aprile 2009."}
{"id": "1907345", "revid": "149727", "url": "https://it.wikipedia.org/wiki?curid=1907345", "title": "Tschernsdorf", "text": ""}
{"id": "1907347", "revid": "149727", "url": "https://it.wikipedia.org/wiki?curid=1907347", "title": "Chorinchen", "text": ""}
{"id": "1907350", "revid": "149587", "url": "https://it.wikipedia.org/wiki?curid=1907350", "title": "Palascapriano", "text": ""}
{"id": "1907352", "revid": "339392", "url": "https://it.wikipedia.org/wiki?curid=1907352", "title": "Neftchi Baku", "text": ""}
{"id": "1907353", "revid": "287204", "url": "https://it.wikipedia.org/wiki?curid=1907353", "title": "Tuensang", "text": "Tuensang (o Mozungjami) \u00e8 una suddivisione dell'India, classificata come \"town committee\", di 29.654 abitanti, capoluogo del distretto di Tuensang, nello stato federato del Nagaland. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 26\u00b0 16' 60 N e 94\u00b0 49' 60 E e ha un'altitudine di 942 .\nSociet\u00e0.\nEvoluzione demografica.\nAl censimento del 2001 la popolazione di Tuensang assommava a 29.654 persone, delle quali 16.625 maschi e 13.029 femmine. I bambini di et\u00e0 inferiore o uguale ai sei anni assommavano a 3.979, dei quali 2.020 maschi e 1.959 femmine. Infine, coloro che erano in grado di saper almeno leggere e scrivere erano 21.081, dei quali 12.357 maschi e 8.724 femmine."}
{"id": "1907358", "revid": "1793900", "url": "https://it.wikipedia.org/wiki?curid=1907358", "title": "Tingis", "text": ""}
{"id": "1907359", "revid": "287204", "url": "https://it.wikipedia.org/wiki?curid=1907359", "title": "Zunheboto", "text": " \nZunheboto \u00e8 una suddivisione dell'India, classificata come \"town committee\", di 22.809 abitanti, capoluogo del distretto di Zunheboto, nello stato federato del Nagaland. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 25\u00b0 58' 0 N e 94\u00b0 31' 0 E e ha un'altitudine di 1.251 .\nSociet\u00e0.\nEvoluzione demografica.\nAl censimento del 2001 la popolazione di Zunheboto assommava a 22.809 persone, delle quali 12.510 maschi e 10.299 femmine. I bambini di et\u00e0 inferiore o uguale ai sei anni assommavano a 3.085, dei quali 1.633 maschi e 1.452 femmine. Infine, coloro che erano in grado di saper almeno leggere e scrivere erano 18.161, dei quali 10.193 maschi e 7.968 femmine."}
{"id": "1907361", "revid": "289247", "url": "https://it.wikipedia.org/wiki?curid=1907361", "title": "Ciclismo alle olimpiadi estive 2008 - Corsa in linea maschile", "text": ""}
{"id": "1907365", "revid": "125452882", "url": "https://it.wikipedia.org/wiki?curid=1907365", "title": "Bonnie Hunt", "text": "Biografia.\nNasce da madre casalinga, Alice E. Jatczak e padre elettricista, Robert Edward Hunt. \u00c8 cresciuta in una famiglia polacco-irlandese estremamente cattolica. Ha tre fratelli pi\u00f9 grandi di lei: Patrick, Kevin, e Tom, due sorelle maggiori Cathy e Carol e una sorellina Maria. Ha studiato in scuole cattoliche e frequentato la Notre Dame High School for Girls a Chicago.\nHa esordito al cinema nel 1988 con \"Rain Man - L'uomo della pioggia\" ed ha partecipato a numerosi altri film ed \u00e8 stata nominata agli Emmy per la serie TV \"Una mamma quasi perfetta\", di cui \u00e8 interprete, regista, sceneggiatrice e produttrice. Nel 2000 debutta alla regia con il primo lungometraggio, il film romantico \"Return to Me\" con David Duchovny e Minnie Driver.\nTra i suoi film \"Beethoven\", \"Beethoven 2\", \"Jerry Maguire\" assieme a Tom Cruise, \"Jumanji\" con Robin Williams, \"Il miglio verde\" con Tom Hanks, \"Una scatenata dozzina\" e il seguito \"Il ritorno della scatenata dozzina\" con Steve Martin. Ha prestato la sua voce per il film d'animazione \"Monsters &amp; Co.\" \"Cars - Motori ruggenti\" e \"A Bug's Life - Megaminimondo\".\n\u00c8 stata sposata dal 1988 al 2008 con il banchiere John Murphy.\nDoppiatrici italiane.\nNelle versioni in italiano dei suoi film, Bonnie Hunt \u00e8 stata doppiata da:\nDa doppiatrice \u00e8 sostituita da:"}
{"id": "1907366", "revid": "287204", "url": "https://it.wikipedia.org/wiki?curid=1907366", "title": "Wokha", "text": "Wokha \u00e8 una suddivisione dell'India, classificata come \"town committee\", di 37.696 abitanti, capoluogo del distretto di Wokha, nello stato federato del Nagaland. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 26\u00b0 6' 0 N e 94\u00b0 16' 0 E e ha un'altitudine di 1.460 .\nSociet\u00e0.\nEvoluzione demografica.\nAl censimento del 2001 la popolazione di Wokha assommava a 37.696 persone, delle quali 20.401 maschi e 17.295 femmine. I bambini di et\u00e0 inferiore o uguale ai sei anni assommavano a 4.578, dei quali 2.312 maschi e 2.266 femmine. Infine, coloro che erano in grado di saper almeno leggere e scrivere erano 30.014, dei quali 16.687 maschi e 13.327 femmine."}
{"id": "1907367", "revid": "702184", "url": "https://it.wikipedia.org/wiki?curid=1907367", "title": "Paolo Zellini", "text": "Biografia.\nSi \u00e8 laureato in Matematica alla Sapienza - Universit\u00e0 di Roma. Ha svolto attivit\u00e0 di ricerca a Roma, a Pisa e negli Stati Uniti. Ha insegnato nelle Universit\u00e0 di Pisa, di Udine e di Roma \u201cTor Vergata\u201d, dove \u00e8 attualmente professore ordinario di Analisi Numerica, materia su cui ha pubblicato diversi lavori\u02d0 i suoi contributi scientifici sono nel campo dell\u2019algebra lineare numerica, della teoria delle matrici, della complessit\u00e0 degli algoritmi e dell\u2019ottimizzazione numerica. Si \u00e8 interessato inoltre del significato delle ricerche in questi settori nel quadro di una storia della matematica e, in generale, di una storia delle idee.\nNei suoi saggi si \u00e8 dedicato ad una disamina dell'evoluzione del pensiero matematico attraverso il concetto di infinito e ad un approfondimento della nozione di numero in una prospettiva che abbraccia e mette in gioco tutta la storia del pensiero non solo occidentale. In queste ricerche ha dichiarato esser stato ispirato dall'opera di El\u00e9mire Zolla.\nCollabora con la pagina culturale di quotidiani nazionali, ed \u00e8 cofondatore di un centro interdipartimentale per lo studio delle forme del pensiero antico all\u2019Universit\u00e0 di Roma Tor Vergata."}
{"id": "1907369", "revid": "729019", "url": "https://it.wikipedia.org/wiki?curid=1907369", "title": "Jackie Sato", "text": "Biografia parziale.\nNata il 30 ottobre 1957 a Kanagawa, Prefettura di Yokohama, \u00e8 stata giocatrice di basket prima di approdare definitivamente al \"wrestling\"\nDal suo debutto nel mondo del Catch, avvenuto il 27 aprile 1975 contro Maki Ueda (con cui costitu\u00ec poi la squadra de \"Le Beauty Pair\") ancora oggi rappresenta la storia della lotta femminile di origine nipponica che nei primi anni '80 raggiunse il suo massimo splendore anche grazie a lottatrici come Maki Ueda, Nancy Kumi e Mim\u00ec Hagiwara.\n\u00c8 deceduta per un male incurabile il 9 agosto 1999 nel Kawasaki Municipal Hospital."}
{"id": "1907373", "revid": "17957204", "url": "https://it.wikipedia.org/wiki?curid=1907373", "title": "Nome gentilizio", "text": ""}
{"id": "1907375", "revid": "1565034", "url": "https://it.wikipedia.org/wiki?curid=1907375", "title": "Miguel Febres Cordero", "text": "Biografia.\nFrancisco nacque storpio da una famiglia ecuadoriana della ricca borghesia e non fu in grado di stare in piedi fino all'et\u00e0 di cinque anni. \nNel 1864 entr\u00f2 in una scuola lasalliana e successivamente entr\u00f2 nel noviziato il 24 marzo 1868; fu il primo ecuadoriano ad essere ricevuto nell'Istituto.\nMiguel, il nome che assunse dopo essere diventato un frate lasalliano, decise di perseguire l'insegnamento come una carriera. Svolse anche attivit\u00e0 di ricerca e di studio sulla letteratura e sulla linguistica, che gli valse l'iscrizione all'Accademia ecuadoriana di lettere nel 1892, seguita dalle Accademie di Spagna, Francia e Venezuela.\nNel 1907 frate Miguel fu inviato in Europa per tradurre testi in spagnolo, che dovevano essere utilizzati da Fratelli delle Scuole Cristiane che erano stati esiliati dalla Francia. Dopo essersi ammalato in Belgio, nel 1909 fu trasferito al noviziato Premi\u00e0 de Mar.\nPoco dopo, mor\u00ec di polmonite a Premia.\nCulto.\nBeatificato da papa Paolo VI il 30 ottobre 1977, papa Giovanni Paolo II lo ha proclamato santo il 21 ottobre 1984.\nIl suo elogio si legge nel Martirologio Romano al 9 febbraio"}
{"id": "1907379", "revid": "1573940", "url": "https://it.wikipedia.org/wiki?curid=1907379", "title": "Aidyn Sma\u011fulov", "text": "A maggio del 2000 ha conquistato il secondo posto ai Campionati Asiatici di Judo svolti ad Osaka. Nelle Olimpiadi del 2000 svoltasi a Sydney conquist\u00f2 la medaglia di bronzo nella categoria 60\u00a0kg. La vittoria di Smagulov rappresenta la prima medaglia olimpica della storia del Kirghizistan."}
{"id": "1907383", "revid": "22475", "url": "https://it.wikipedia.org/wiki?curid=1907383", "title": "Distretto di Minsk (Bielorussia)", "text": "Il distretto di Minsk (in bielorusso: \u041c\u0456\u043d\u0441\u043a\u0456 \u0440\u0430\u0451\u043d, traslitt. \"Minski ra\u00ebn\"; in russo: \u041c\u0438\u043d\u0441\u043a\u0438\u0439 \u0440\u0430\u0439\u043e\u043d, traslitt. \"Minskij rajon\") \u00e8 un distretto (\"ra\u00ebn\") della Bielorussia appartenente alla regione di Minsk. Il capoluogo, pur non appartenendo al distretto, \u00e8 Minsk, mentre il centro maggiore \u00e8 Zaslavl'.\nStoria.\nLa costituzione del distretto risale al 29 giugno 1934.\nGeografia fisica.\nIl distretto si trova al centro sia della regione che della Bielorussia ed \u00e8 attraversato dal fiume Svisla\u010d, e l'area abitata attorno a Minsk forma una piccola conurbazione. Da nord a sud, procedendo in senso orario, confina con i distretti di Vilejka, Lahojsk, Smaljavi\u010dy, \u010c\u0117rven', Puchavi\u010dy, Dzjar\u017eynsk, Valo\u017eyn e Maladze\u010dna.\nAmministrazione.\nIl distretto si divide in 20 consigli locali (Sel'sovet), i quali si suddividono in un totale di 35 comuni; 36 contando Minsk."}
{"id": "1907385", "revid": "339392", "url": "https://it.wikipedia.org/wiki?curid=1907385", "title": "Minskij Rajon", "text": ""}
{"id": "1907386", "revid": "291196", "url": "https://it.wikipedia.org/wiki?curid=1907386", "title": "Michele Febres Cordero", "text": ""}
{"id": "1907387", "revid": "339392", "url": "https://it.wikipedia.org/wiki?curid=1907387", "title": "Minskij rajon", "text": ""}
{"id": "1907390", "revid": "123045910", "url": "https://it.wikipedia.org/wiki?curid=1907390", "title": "Tirunesh Dibaba", "text": "In carriera ha vinto anche due titoli mondiali nei 5000 m piani, tre nei 10000 m piani e quattro individuali nella corsa campestre. Ha inoltre detenuto diversi record mondiali, tra cui quello dei 5000 m piani, stabilito il 6 giugno 2008 ad Oslo, e rimasto imbattuto fino al 7 ottobre 2020.\nBiografia.\nGli inizi.\nNata nel villaggio di Bekoji, Tirunesh Dibaba \u00e8 la quarta di sei figli. Appartenente al gruppo etnico Oromo, \u00e8 cresciuta nella zona di Arsi, nella regione di Oromia.\nProviene da una famiglia molto legata all'atletica. Sua cugina \u00e8 Derartu Tulu, campionessa olimpica 1992 e 2000, nonch\u00e9 campionessa mondiale 2001 nei 10000 metri piani. La sorella maggiore, Ejegayehu, \u00e8 stata argento olimpico nei 10000\u00a0m ad e due volte bronzo mondiale, mentre la sorella minore, Genzebe (classe 1991), \u00e8 stata campionessa mondiale dei 1500 metri piani a , cinque volte campionessa mondiale indoor e pluri-primatista mondiale.\nNel 2000 Tirunesh e la sorella Ejegayehu si trasferiscono ad Addis Abeba per terminare le scuole superiori. Nella capitale dell'Etiopia vivono con la cugina Bekelu, anch'essa discreta atleta, ma Tirunesh arriva troppo tardi per l'iscrizione scolastica. Invece di tornare a casa decide di rimanere ad Addis Abeba e con l'aiuto della cugina, membro del club sportivo della polizia penitenziaria, inizia a praticare seriamente l'atletica leggera, nonostante i dubbi e le perplessit\u00e0 di molti che non intravedono in lei un grande futuro sportivo a causa del suo fisico esile.\nSi mette subito in luce in alcune gare juniores locali e nel 2001 ottiene la qualificazione per i Mondiali di corsa campestre di Ostenda dove, non ancora sedicenne, raggiunge un ottimo quinto posto nella gara riservata alla categoria juniores. L'anno successivo si consacra definitivamente a livello giovanile ottenendo le sue prime medaglie internazionali: ai Mondiali di cross, questa volta di scena a Dublino, giunge seconda nella gara riservata alle atlete juniores mentre ai Campionati del mondo juniores di Kingston \u00e8 argento sulla distanza dei 5000 m, preceduta dalla futura rivale Meseret Defar.\nIl 2003 inizia ancora meglio: a Losanna riesce finalmente ad imporsi nella gara juniores dei Mondiali di cross con il tempo di 20\"21 e nel mese di giugno, ad Oslo, stabilisce il nuovo primato mondiale juniores dei 5000 m piani con il tempo di 14'39\"94, garantendosi cos\u00ec la partecipazione ai Mondiali di Saint-Denis. A quasi 18 anni stabilisce cos\u00ec il primato come atleta etiope pi\u00f9 giovane di sempre che partecipa ad un mondiale di atletica leggera.\n2003: il primo titolo mondiale.\nLe sue straordinarie doti si rivelano agli occhi di tutto il mondo a Saint-Denis, dove a sorpresa vince il titolo mondiale dei 5000 m piani battendo allo sprint in una gara molto tattica, chiusa con il tempo di 14'51\"72, la spagnola Marta Dom\u00ednguez e la keniota Edith Masai, atlete ben pi\u00f9 esperte e favorite di lei. Con questa inaspettata vittoria Tirunesh diventa l'atleta pi\u00f9 giovane ad aver vinto una medaglia d'oro nella storia dei campionati del mondo di atletica leggera.\nNella stagione indoor seguente realizza ben due record mondiali juniores: a Boston stabilisce il nuovo limite mondiale dei 5000 m piani con il tempo di 14'53\"99, mentre a Birmingham realizza con 8'33\"56 il nuovo primato mondiale di categoria dei 3000 m piani. A Bruxelles, nell'ormai abituale appuntamento annuale con i mondiali di cross, Dibaba guida la nazionale etiope al titolo a squadre femminile, ma nella corsa breve deve accontentarsi dell'argento, preceduta da Edith Masai.\nNel mese di giugno gareggia nei 5000 m piani ai Bislett Games di Oslo, meeting valido per la Golden League, realizzando il nuovo primato mondiale juniores con il tempo di 14'30\"88. La gara viene vinta dalla turca, di origine etiope, Elvan Abeylegesse che stabilisce il nuovo primato mondiale della distanza, precedendo la Dibaba che con questa prestazione si assicura il posto nella spedizione etiope ai Giochi olimpici di Atene.\nAlle Olimpiadi ottiene la medaglia di bronzo sui 5000\u00a0m e diventa la pi\u00f9 giovane atleta etiope ad aver vinto una medaglia olimpica. Viene preceduta dalla connazionale Meseret Defar, medaglia d'oro, e da Isabella Ochichi, vincitrice della medaglia d'argento.\n2005-2007: nuovamente sul trono mondiale.\nTirunesh inaugura la stagione 2005 realizzando il nuovo record mondiale indoor dei 5000 m piani con il tempo di 14'32\"93. Il nuovo primato, stabilito a Boston, rappresenta per Tirunesh il primo record mondiale seniores in carriera.\nVisto l'ottimo stato di forma viene selezionata per i mondiali di corsa campestre sia sulla distanza breve che su quella lunga, non venendo meno alle attese. A Saint-Galmier, in una gara estremamente tattica, duella con la connazionale Werknesh Kidane e le due keniote Isabella Ochichi e Alice Timbilil; Tirunesh riesce ad aver la meglio sulle rivali negli ultimi 400 metri conquistando la vittoria nella corsa lunga. Il giorno seguente raddoppia conquistando anche la gara breve, battendo nuovamente Kidane e Ochichi.\nUna settimana dopo a Carlsbad, California, eguaglia il primato mondiale dei 5\u00a0km (gara corsa su strada) appartenente alla britannica Paula Radcliffe con il tempo di 14'51. L'unica sconfitta stagionale per la Dibaba arriva durante i campionati etiopi di Addis Abeba, quando viene sconfitta nei 5000 m piani da Gelete Burka, campionessa mondiale juniores in carica di corsa campestre.\nNel seguito della stagione pre-mondiale Tirunesh raccoglie vittorie nei meeting di New York, Oslo e Roma. A Sollentuna, in Svezia, stabilisce il mondiale stagionale dei 10000 m piani con 30'15\"17, tempo che le assicura la partecipazione ai mondiali di Helsinki anche su questa distanza. Tirunesh si presenta cos\u00ec, alla vigilia della rassegna iridata in Finlandia, pronta a tentare una storica doppietta su 5000 e 10000 m piani, nonostante i soli 20 anni d'et\u00e0.\nIl 6 agosto, ai Campionati mondiali di Helsinki si impone nei 10000 m piani, davanti alla connazionale Berhane Adere ed alla sorella Ejegayehu con il tempo di 30'24\"02; il 13 agosto domina la volata dei 5000 m piani, battendo in 14'38\"59 la rivale Meseret Defar e relegando di nuovo la sorella Ejegayehu al terzo posto. Diventa cos\u00ec la prima donna nella storia dei campionati mondiali ad aver vinto nella stessa edizione 5000 e 10000 m piani.\nL'inizio del 2006 per Tirunesh Dibaba \u00e8 caratterizzato da alcuni infortuni che ne compromettono la preparazione; nonostante ci\u00f2 si presenta al via dei mondiali di corsa campestre a Fukuoka per difendere i due titoli conquistati l'anno precedente nelle gare di corsa corta e corsa lunga. Nella distanza lunga riesce a confermare il suo titolo battendo l'olandese Lornah Kiplagat nelle fasi conclusive di gara ma la condizione precaria non le permette di terminare la gara breve.\nDurante il prosieguo dell'anno sfiora la conquista del \"jackpot\" della Golden League vincendo 5 gare su 6 nei 5000 m piani; viene sconfitta solamente nell'ultimo appuntamento a Berlino dalla Defar, in un finale di gara che inasprisce i rapporti tra le due atlete etiopi, gi\u00e0 tesi da qualche tempo. Una parziale rivincita Tirunesh Dibaba la ottiene alla World Athletics Final] di Stoccarda dove sopravanza la Defar sui 5000\u00a0m con il tempo di 16'04\"77. Non paga vince anche la gara dei 3000 m piani valida per la Coppa del mondo 2006.\nNel 2007 si presenta da favorita ai campionati del mondo di cross, che si tengono a Mombasa. Non riesce per\u00f2 a difendere il suo titolo patendo oltremodo, cos\u00ec come molti suoi connazionali le condizioni climatiche e l'umidit\u00e0 eccessiva presente in quei giorni nella citt\u00e0 keniota. Il titolo va all'olandese, di origine keniota, Lornah Kiplagat che precede la stessa Dibaba.\nL'anno prosegue alla ricerca della condizione migliore per i mondiali che si terranno a fine agosto e Tirunesh raccoglie un successo nella tappa parigina della Golden League sui 5000 m piani.\nAd , a met\u00e0 gara dei 10000 m piani Dibaba accusa problemi di stomaco staccandosi dal gruppo di testa. Riesce quindi a superare i dolori, rientra e a due giri dalla fine \u00e8 sola in testa in compagnia di Elvan Abeylegesse. All'ultimo giro compie la consueta irresistibile progressione, vince e diventa la prima donna a riuscire a difendere il titolo mondiale nei 10000 m piani. A causa dei problemi fisici patiti in gara, rinuncia invece a prendere parte alla prova dei 5000 m piani.\n2008: doppio oro olimpico.\nNel 2008 conquista un altro oro ai mondiali di corsa campestre di Edimburgo, nonostante un ennesimo problema fisico patito a met\u00e0 gara. La vittoria nella citt\u00e0 scozzese regala alla Dibaba il suo terzo titolo mondiale consecutivo nella corsa lunga seniores, raggiungendo nell'albo d'oro della specialit\u00e0 con tre vittorie la cugina Derartu Tulu e la statunitense Lynn Jennings. Il trionfo della famiglia Dibaba \u00e8 completato dalla giovane Genzebe che vince il titolo mondiale juniores di specialit\u00e0.\nUn mese dopo, Tirunesh Dibaba prende parte ai Campionati africani che si tengono nella sua terra natale, precisamente ad Addis Abeba. Spinta da un grande tifo conquista l'oro nella gara dei 10000 m piani, precedendo ancora una volta la sorella maggiore Ejegayehou e la connazionale Wude Ayalew.\nIl 6 giugno nello stadio di Oslo ottiene il suo primo record mondiale dei 5000 metri piani fermando il cronometro a 14'11\"15 (ben 5 secondi meglio del precedente record mondiale di Meseret Defar).\nIl 15 agosto ai Giochi olimpici di Pechino si laurea campionessa olimpica nei 10000 m piani battendo, ancora con un impressionante ultimo giro di pista, la turca Elvan Abeylegesse ed ottenendo la seconda prestazione mondiale di sempre in 29'54\"66 (nonch\u00e9 record olimpico e primato africano); sette giorni dopo corona la sua olimpiade vincendo anche i 5000 m piani, precedendo sempre la Abeylegesse e realizzando cos\u00ec la prima storica doppietta femminile sulle due distanze nella storia delle Olimpiadi.\nAl ritorno in Etiopia non mancano premi e riconoscimenti: viene insignita del grado di sovrintendente capo dall'amministrazione della Polizia Penitenziaria, per il suo servizio e contributo al club ed alla nazione, ed un ospedale di Addis Abeba viene denominato \"Tirunesh-Beijing\" dall'amministrazione comunale, in onore delle sue imprese sportive nella capitale cinese.\nViene nominata atleta dell'anno dalla rivista \"Track &amp; Field News\" e riceve inoltre il premio della IAAF per la miglior prestazione di un'atleta femminile, bissando cos\u00ec il riconoscimento gi\u00e0 vinto nel 2005.\nNon mancano le soddisfazioni anche nella vita privata: a fine stagione ad Addis Abeba convola a nozze con il connazionale Sileshi Sihine, medaglia d'argento sui 10000 m piani alle Olimpiadi del 2004 ad Atene e del 2008 a Pechino.\nNel 2009 un infortunio non le permette di partecipare ai Mondiali di corsa campestre di Amman e soprattutto ai Mondiali di Berlino, non potendo cos\u00ec difendere i titoli iridati vinti due anni prima ad Osaka.\nTorna alle gare a settembre partecipando alla World Athletics Final tenutasi a Salonicco e raccogliendo un ottimo secondo posto sui 5000 m piani. Il 15 novembre vince la gara di 15\u00a0km su strada a Nimega, nei Paesi Bassi e stabilisce anche il nuovo primato mondiale della distanza in 46'28\", battendo il precedente record di Kayoko Fukushi di quasi mezzo minuto.\nIl 3 agosto 2012, durante i Giochi olimpici di Londra, vince la medaglia d'oro nei 10000 m piani, percorsi in un tempo di 30'20\"75, ed il bronzo nei 5000 m piani.\nRecord mondiali.\nTirunesh Dibaba ha conseguito in carriera diversi record; quelli ancora detenuti attualmente sono i seguenti:"}
{"id": "1907391", "revid": "486946", "url": "https://it.wikipedia.org/wiki?curid=1907391", "title": "Woodtick", "text": ""}
{"id": "1907399", "revid": "1494169", "url": "https://it.wikipedia.org/wiki?curid=1907399", "title": "Grand Prix des Ameriques", "text": ""}
{"id": "1907400", "revid": "1543377", "url": "https://it.wikipedia.org/wiki?curid=1907400", "title": "Episodi di Un genio sul divano (seconda stagione)", "text": "La seconda stagione di \"Un genio sul divano\" \u00e8 stata trasmessa sul canale britannico Nickelodeon dal 5 novembre 2007 al 28 maggio 2008.\nIn Italia \u00e8 andata in onda parzialmente con gli episodi in ordine casuale dal 12 agosto 2008 al 5 settembre 2008. Gli altri saranno trasmessi prossimamente."}
{"id": "1907402", "revid": "115988590", "url": "https://it.wikipedia.org/wiki?curid=1907402", "title": "Michele Mercati", "text": "Vita.\nMichele Mercati discendeva da un'importante famiglia di San Miniato, nell'allora Ducato di Firenze. Il nonno, che portava lo stesso nome, apparteneva al circolo umanistico fiorentino di Marsilio Ficino. Il padre, Pietro Mercati, era archiatra pontificio di Pio V e Gregorio XIII.\nMichele, seguendo le orme paterne, studi\u00f2 all'Universit\u00e0 di Pisa, dovenne divenne dottore alla facolt\u00e0 delle arti ed in medicina. Il pi\u00f9 autorevole dei suoi maestri fu Andrea Cesalpino.\nFu amico anche di Mercuriale, Ulisse Aldrovandi e de Wieland.\nAd appena vent'anni fu chiamato alla corte papale da Pio V, probabilmente su suggerimento di Cesalpino, per ricoprire l'incarico di Prefetto dell'Orto botanico di Roma, e mantenne tale incarico fino alla morte, durante i papati di Pio V, Gregorio XIII, Sisto V e Clemente VIII.Gregorio XIII gli affid\u00f2 il compito di fondare la collezione naturalistica, soprattutto mineralogica, dei Musei Vaticani, allora una delle migliori d'Europa.Sisto V lo nomin\u00f2 protonotario apostolico ed in tale veste partecip\u00f2 a due ambascerie, rispettivamente in Polonia e Boemia.Clemente VIII lo cre\u00f2 archiatra pontificio, nonch\u00e9 cavaliere del Santo Spirito di Saxia e come tale lo nomin\u00f2 Sovrintendente dell'Arcispedale di Santo Spirito in Saxia.\nNel 1568 fu creato nobile fiorentino da Ferdinando I de' Medici e l'anno seguente fu ammesso alla nobilt\u00e0 romana dal Senato Romano.\nOpera.\nMercati era interessato alle scienze naturali, ed in particolare alla botanica ed alla mineralogia, ed inoltre alla paleontologia ed all'archeologia.\nEgli descrisse questi argomenti in un libro, che, tuttavia, fu pubblicato, postumo, solo nel 1717 da Giovanni Maria Lancisi con il titolo di \"Metallotheca Vaticana\".\nIn quest'opera Mercati descriveva anche gli oggetti della sua collezione: pietre focaie, punte di freccia, asce e coltelli di pietra preistorici, nonch\u00e9 fossili e minerali. Mercati aveva raccolto una grande quantit\u00e0 di questi oggetti, anche grazie ai suoi viaggi, e la sua collezione era all'epoca la pi\u00f9 grande ed importante d'Europa di questo tipo. Egli descrisse, inoltre, la collezione di oggetti etnografici asiatici ed americani che in quei decenni nasceva, grazie agli invii dei missionari, in seno alla Biblioteca Vaticana.\nMercati viene riconosciuto come \"padre\" dell'archeologia preistorica, dal momento che fu uno dei primi ad ipotizzare che i manufatti raccolti, allora spesso chiamati \"pietre di fulmine\" oppure in latino \"ceraunia\" (\"oggetti di fulmine\"), potevano essere opera dell'uomo di et\u00e0 molto antiche, a spiegarne l'uso e le modalit\u00e0 di fabbricazione.\nGli viene riconosciuto anche un ruolo rilevante nella paleontologia; infatti fu il primo che fece figurare gli ammoniti del \"Rosso Ammonitico\", unit\u00e0 stratigrafica famosa nell'area umbro-marchigiana. In una sua figura della 'Metallotheca' compare tra altri un ammonite che porta il suo nome: Mercaticeras (che significa etimologicamente Corno di Mercati); attualmente il genere \u00e8 noto in molti luoghi dell'Europa meridionale, come fossile guida del Giurassico inferiore (Toarciano). Il \"Mercaticeras\" d\u00e0 nome alla sottofamiglia sistematica dei Mercaticeratinae, che \u00e8 stata studiata per la filogenesi e per l'evoluzione biologica (vedi Collegamenti esterni nella voce).\nMercati si occup\u00f2 anche di antichit\u00e0 classiche ed in questo campo pubblic\u00f2 nel 1589 l'opera \"Degli obelischi di Roma\".\nInfine, in qualit\u00e0 di medico, scrisse le \"Istruttioni sopra la peste\" (1576).\nOpere.\nCollegamenti interni.\nM. Petrano"}
{"id": "1907403", "revid": "2037789", "url": "https://it.wikipedia.org/wiki?curid=1907403", "title": "Marcolin (azienda)", "text": "Marcolin \u00e8 un'azienda italiana che disegna, produce e distribuisce occhiali. La sede legale \u00e8 a Longarone, in provincia di Belluno.\nFondazione e inizi.\nViene fondata in Cadore da Giovanni Coffen Marcolin, nel 1961. Nel 1967 viene inaugurato uno stabilimento a Vallesella di Cadore che rimane la sede della societ\u00e0 fino al 1988, anno in cui l'azienda trasferisce la sede a Longarone. La societ\u00e0 presenta la sua prima linea di prodotti. Nel 1968 Marcolin approda nel mercato statunitense aprendo una rete di otto distributori, per commercializzare i suoi prodotti.\nNel 1976 viene costituita la prima filiale estera di Marcolin in Francia, seguita, poco dopo da una sede in Svizzera e una in Germania. Nel 1985 lo stabilimento produttivo si sposta a Longarone, mentre l\u2019anno successivo viene costituita la filiale estera del gruppo in Spagna, seguita da quelle in Portogallo e Gran Bretagna nel 1988.\nNel 1989 viene acquisita Finacom S.p.A. produttore licenziatario.\nLo sviluppo.\nNel 1994 il Gruppo completa l\u2019acquisizione di Orama (poi denominata Marcolin &amp; Co). Nel 1999 la societ\u00e0 \u00e8 quotata alla Borsa di Milano. Nel 2001 Marcolin acquisisce Creative Optics Inc. e raddoppia la sua presenza nel mercato statunitense; nello stesso anno inaugura la nuova filiale Marcolin Do Brasil. Nel 2003 sigla l\u2019accordo di licenza con Timberland e Kenneth Cole per il mercato US.\nNel novembre 2004 entrano nella societ\u00e0 i fratelli Diego e Andrea Della Valle.\nNel 2005 l\u2019azienda sigla l\u2019accordo di licenza con Tom Ford International. Nel 2006 Luigi Abete entra a far parte del capitale sociale di Marcolin. Nel 2007 il Gruppo annuncia l\u2019accordo di licenza per Cover Girl Eyewear. Nel 2008 firma nuovi accordi di licenza con Dsquared2 e Tod\u2019s. Acquisisce poi il marchio Web che insieme a Marcolin costituiscono le house brand del marchio. Nel 2009 firma l\u2019accordo di licenza con Swarovski, a cui segue nel 2010 l\u2019accordo con Diesel. Nel 2011 il Gruppo festeggia il proprio 50\u00ba anniversario.\nNel 2012 viene nominato amministratore delegato Giovanni Zoppas, gi\u00e0 impegnato in gruppi di abbigliamento e moda quali Benetton, Nordica e Coin. Nell'ottobre dello stesso anno il fondo di private equity Pai Partners, guidato da Raffaele Vitale, rileva il controllo della societ\u00e0, pari al 78,32%, dalla famiglia Marcolin, dai fratelli Della Valle e da Antonio Abete al prezzo di 4,25 euro per azione. In seguito un'Opa (offerta pubblica di acquisto) acquisisce il flottante e l'azienda esce dalla Borsa. Un'operazione che valuta la Marcolin 264 milioni di euro. L'acquisizione viene effettuata tramite la societ\u00e0 Cristallo, che fa capo al fondo Pai e a cui partecipano indirettamente con una quota del 15% alcuni dei venditori, ovvero la famiglia Marcolin, i due fratelli Della Valle e Antonio Abete. Tra i soci venditori anche il numero uno della Diesel, Renzo Rosso, e Isabella Seragnoli, entrambi col 2% a testa.\nNel 2013, anno della scomparsa del fondatore Giovanni Coffen Marcolin, l'azienda rileva Viva International, secondo produttore statunitense nel settore eyewear, acquisendo cos\u00ec marchi come Guess, Marciano, Gant e Harley-Davidson.\nNel 2014 Marcolin sigla l\u2019accordo di licenza eyewear con Ermenegildo Zegna ed Emilio Pucci. Viene firmata una joint venture con Sover-M per il mercato russo (Marcolin-Rus.) e una jv per il mercato cinese.\nNel 2015 l'azienda apre una filiale in Svezia mentre in Italia viene inaugurato il nuovo stabilimento di Fortogna (frazione di Longarone) che, con i suoi 3500 m\u00b2, permette all'azienda di raddoppiare la propria produzione italiana.\nMarcolin e Moncler siglano l'accordo di licenza in esclusiva mondiale per la categoria eyewear fino al 2020. L\u2019accordo viene successivamente rinnovato fino al 31 dicembre 2025.\nNel 2016 l'azienda rinnova con Tom Ford fino al 2029. Sigla inoltre con Omega l'accordo di collaborazione per la realizzazione di occhiali da sole per il marchio di orologi.\nNel maggio 2017 la societ\u00e0 sigla con Rivoli Group una joint venture, denominata Marcolin Middle East, con il 51% Marcolin e sede a Dubai, per distribuire in Medio Oriente le sue collezioni eyewear.\nNell'ottobre 2017 LVMH, la societ\u00e0 francese di Bernard Arnault, entra nel capitale con il 10% attraverso una ricapitalizzazione di 21,9 milioni di euro e crea con il gruppo italiano una joint venture nell'occhialeria dedicata ai suoi brand a partire da C\u00e9line. Nasce cos\u00ec Th\u00e9lios, societ\u00e0 controllata al 51% da LVMH e con Marcolin al 49%. Zoppas diventa Ceo della Newco e resta in Marcolin come vicepresidente esecutivo, carica che lascia nel 2019 rimanendo nel cda con il ruolo di consigliere. Massimo Renon diventa il nuovo amministratore delegato. Nello stesso mese, viene annunciata la prima collezione eyewear Atelier Swarovski. All'inizio del 2018 l'azienda sigla una joint venture in Messico con Moendi, uno dei maggiori distributori del paese: a Marcolin il 51%.\nNel 2018 Marcolin sigla un accordo di joint venture in Messico e firma gli accordi di licenza eyewear con Bally e L Brands per le collezioni di occhiali Victoria\u2019s Secret e Victoria\u2019s Secret PINK. A novembre, durante il fashion show di Victoria's Secret viene indossata la prima collezione eyewear disegnata e prodotta da Marcolin.\nA inizio 2019 Marcolin annuncia l\u2019accordo per la distribuzione su scala internazionale di occhiali da sole e da vista per Barton Perreira. L\u2019accordo di licenza eyewear per Sportmax viene annunciato a febbraio.\nNel secondo semestre 2019 vengono siglati nuovi accordi di licenza per il brand MAX&amp;Co. del gruppo Max Mara, BMW, Adidas e GCDS, nonch\u00e9 l'accordo per la produzione di una linea di lusso Omega e Longines.\nIl Gruppo apre una filiale a Singapore.\nA giugno 2020 il consiglio di amministrazione di Marcolin annuncia la nomina di Fabrizio Curci a nuovo CEO e General Manager, subentrando a Massimo Renon.\nA settembre 2020 Marcolin e Max Mara annunciano un accordo di licenza per il design, la produzione e la distribuzione a livello globale di occhiali da sole e da vista Max Mara.\nA ottobre, il Gruppo annuncia l'apertura della nuova filiale a Sydney, Australia. \nIl 2021 \u00e8 l'anno del sessantesimo anniversario di Marcolin. A giugno, Marcolin e GUESS annunciano di aver rinnovato anticipatamente l\u2019accordo esclusivo di licenza per il design, la produzione e la distribuzione globale di occhiali da sole e montature da vista per i marchi GUESS e Marciano. Marcolin inaugura il suo nuovo headquarter di Milano e apre una sede diretta in Cina a Shanghai.\nA settembre 2021, Marcolin annuncia una partnership triennale con Treedom e Timberland Eyewear.\nA novembre dello stesso anno, Marcolin e Skechers rinnovano l\u2019accordo di licenza eyewear fino al 2024. A dicembre, Marcolin e LVMH annunciano di aver raggiunto un accordo per l'acquisizione da parte di LVMH della quota del 49% detenuta da Marcolin in Th\u00e9lios. Marcolin rileva la quota del 10% che LVMH possedeva in Marcolin. \nPrincipali azionisti.\nMarcolin \u00e8 partecipata per il 74,7% dal fondo di private equity Pai Partners, per il 10% da LVMH e per il restante 15,3% da altri investitori.\nDati economici.\nNel 2019 Marcolin ha venduto nel mondo circa 14 milioni di occhiali, realizzando un fatturato di 486,7 milioni di euro e un EBITDA adj pari al 10,4%."}
{"id": "1907405", "revid": "205250", "url": "https://it.wikipedia.org/wiki?curid=1907405", "title": "Giuseppe Cristiano", "text": "Biografia.\n\u00c8 stato premiato, appena tredicenne, al \"Flaiano Film Festival\" a Pescara con un \"Audience Award\" per il film \"Io non ho paura\" (2003), diretto da Gabriele Salvatores e tratto dall'omonimo romanzo di Niccol\u00f2 Ammaniti, in cui interpreta il ruolo un ragazzino trovatosi a che fare con un sequestro di persona. Per questo film l'attore ha anche ricevuto il premio \"Diamante al Cinema\" a Venezia.\nNel 2008 ritorna sul grande schermo con il film \"Come Dio comanda\", anch'esso diretto da Gabriele Salvatores e tratto dal romanzo omonimo di Ammaniti."}
{"id": "1907406", "revid": "287204", "url": "https://it.wikipedia.org/wiki?curid=1907406", "title": "Scherma ai Giochi della XXIX Olimpiade - Sciabola individuale femminile", "text": "Hanno partecipato 39 atlete; si \u00e8 svolto un turno preliminare per ridurre le atlete a 32."}
{"id": "1907407", "revid": "287204", "url": "https://it.wikipedia.org/wiki?curid=1907407", "title": "Amebiasi intestinale", "text": ""}
{"id": "1907409", "revid": "320578", "url": "https://it.wikipedia.org/wiki?curid=1907409", "title": "Svisloc", "text": ""}
{"id": "1907410", "revid": "320578", "url": "https://it.wikipedia.org/wiki?curid=1907410", "title": "Svislo\u010d'", "text": ""}
{"id": "1907412", "revid": "320578", "url": "https://it.wikipedia.org/wiki?curid=1907412", "title": "Svislo\u010d", "text": ""}
{"id": "1907418", "revid": "1005847", "url": "https://it.wikipedia.org/wiki?curid=1907418", "title": "Svisla\u010d (disambigua)", "text": ""}
{"id": "1907419", "revid": "45927", "url": "https://it.wikipedia.org/wiki?curid=1907419", "title": "Mala fede", "text": ""}
{"id": "1907421", "revid": "765341", "url": "https://it.wikipedia.org/wiki?curid=1907421", "title": "Nuoto ai Giochi della XXIX Olimpiade - Staffetta 4x100 metri stile libero femminile", "text": "Record.\nPrima di questa competizione, il record del mondo (WR) e il record olimpico (OR) erano i seguenti.\nDurante l'evento sono stati migliorati i seguenti record:\nRisultati.\nBatteria 1.\nSi sono svolte 2 batterie di qualificazione. Le prime 8 squadre si sono qualificate direttamente per la finale.\nFinale.\n10 agosto"}
{"id": "1907453", "revid": "290948", "url": "https://it.wikipedia.org/wiki?curid=1907453", "title": "Termodinamica statistica", "text": ""}
{"id": "1907459", "revid": "247222", "url": "https://it.wikipedia.org/wiki?curid=1907459", "title": "Aston Villa Football Club 2003-2004", "text": "Nella stagione 2003-04 l' raggiunse la sesta posizione in Premier League. Capocannoniere della stagione fu Juan Pablo \u00c1ngel con 16 goal."}
{"id": "1907460", "revid": "1005847", "url": "https://it.wikipedia.org/wiki?curid=1907460", "title": "\u010cerkasy (disambigua)", "text": ""}
{"id": "1907461", "revid": "17958110", "url": "https://it.wikipedia.org/wiki?curid=1907461", "title": "Phaistos", "text": ""}
{"id": "1907462", "revid": "220472", "url": "https://it.wikipedia.org/wiki?curid=1907462", "title": "Angelo Agostini", "text": "Biografia.\nNacque a Vercelli, ma per seguire la madre, la cantante lirica Raquel Agostini, trascorse la sua infanzia prima a Parigi, dove inizio a studiare arte, poi in Brasile dove si stabil\u00ec nel 1859.\nNel 1864 fond\u00f2 \"Diablo Coxo\" la prima rivista illustrata di Rio de Janeiro, dove pubblic\u00f2 le sue opere anche il poeta Lu\u00eds Gama. Il giornale chiuse gi\u00e0 nel 1865 e cos\u00ec l'anno seguente inizi\u00f2 a collaborare con il periodico \"Cabri\u00e3o\". Anche questa pubblicazione fall\u00ec nel giro di un anno, e cos\u00ec Agostini si trasfer\u00ec al \"Vida Fluminense\". Qui, nel 1869, pubblic\u00f2 la storia \"As Aventuras de Nh\u00f4 Quim\" (\"L'avventura di Nh\u00f4 Quim\") considerata il primo fumetto brasiliano.\nNel 1879 fond\u00f2 la \"Revista Ilustrada\" dove, a partire dal 27 giugno del 1883, inizi\u00f2 la pubblicazione a puntate de \"As Aventuras do Z\u00e9 Caipora\" (\"L'avventura di Z\u00e9 Caipora\") che riscuoter\u00e0 un enorme successo ispirando anche una canzone e due film muti.\nNel 1895 Agostini fondo la rivista \"Don Quixote\" che visse fino al 1906. Negli ultimi anni lavor\u00f2 al giornale \"O Malho\" fino alla sua morte avvenuta nel 1910.\nRiconoscimenti.\nA partire dal 1984 la \"Associa\u00e7\u00e3o dos Quadrinhistas e Caricaturistas do Estado de S\u00e3o Paulo\" ha intitolato un premio in suo onore che \u00e8 oggi il massimo riconoscimento per quel che riguarda i fumetti in Brasile."}
{"id": "1907467", "revid": "1714743", "url": "https://it.wikipedia.org/wiki?curid=1907467", "title": "Margherita di Provenza", "text": "Origine.\nCome riportato dal \"Vincentii Bellovacensis Memoriale Omnium Temporum\" era la figlia primogenita del conte di Provenza e conte di Forcalquier, Raimondo Berengario IV e della moglie (come risulta dalla cronaca del monaco benedettino inglese, cronista della storia inglese, Matteo Paris (1200 \u2013 1259), quando descrive il matrimonio della figlia Eleonora con il re d'Inghilterra, Enrico III), Beatrice di Savoia (1206 \u2013 1266), che, secondo il documento n\u00b0 49 del \"Peter der Zweite Graf von Savoyen, Markgraf in Italien, sein Haus und seine Lande\", dello storico, Ludwig Wurstenberger, era figlia del Conte di Savoia, d'Aosta e di Moriana, Tommaso I (1177 \u2013 1233) e della moglie, Beatrice Margherita di Ginevra (1180 \u2013 1257), che secondo la \"Chronica Albrici Monachi Trium Fontium\" era figlia di Guglielmo I di Ginevra e di Margherita B\u00e9atrice di Faucigny.Raimondo Berengario IV di Provenza, secondo la \"Historia Comitum Provinciae\" era l'unico figlio maschio del consorte dell'erede della contea di Forcalquier e conte di Provenza, Alfonso II e di sua moglie, Garsenda di Sabran, figlia del Signore di Caylar e d'Ansouis, Raniero (\u2020 dopo il 1209) appartenente alla famiglia de Sabran e di Garsenda di Forcalquier ( - prima del 1193), l'unica figlia del Conte di Forcalquier, Guglielmo IV d'Urgell e di Adelaide di Bezieres, di cui non si conoscono gli ascendenti.\nBiografia.\nMargherita nacque nel 1221 da Raimondo Berengario IV e Beatrice di Savoia, sue sorelle minori erano Eleonora di Provenza, che spos\u00f2 Enrico III d'Inghilterra, Sancha di Provenza, che spos\u00f2 Riccardo di Cornovaglia e Beatrice di Provenza che and\u00f2 in moglie a Carlo I d'Angi\u00f2. \nMargherita era particolarmente legata alla sorella Eleonora, di soli due anni minore di lei, con la quale mantenne rapporti affettuosi. Tutte le sorelle andarono in moglie a futuri sovrani o altrettanto importanti nobili inglesi o francesi con lo scopo di mantenere vivo il Trattato di Parigi siglato nel 1229 con lo scopo di porre fine alla Crociata albigese.\nRegina di Francia.\nLa regina madre di Francia, Bianca di Castiglia, con lo scopo di legare sempre di pi\u00f9 la Provenza al regno di Francia, combin\u00f2 il matrimonio tra suo figlio, il re di Francia, Luigi IX, che, nel 1226, era succeduto al padre Luigi VIII, e Margherita, di sette anni pi\u00f9 giovane di lui. Il 30 aprile 1234 a Sisteron, il conte e la contessa di Provenza, genitori di Margherita, riconobbero alla figlia una dote di 8000 marchi d'argento, da pagarsi entro il 1\u00ba novembre 1239 e diedero in pegno alla corona di francia il castello di Tarascona e le sue rendite.\nIl matrimonio, come riportato dal \"Vincentii Bellovacensis Memoriale Omnium Temporum\", fu celebrato il 27 maggio 1234 e Margherita venne incoronata il giorno seguente, nella cattedrale di Saint-\u00c9tienne a Sens, la stessa dove era stato celebrato il matrimonio.Il documento n\u00b0 XXIII delle \"Instrumenta della Gallia Christiana Novissima, Tome I, Aix\", ci conferma che Raimondo Berengario il 17 maggio fece i dovuti preparativi per la dote di Margherita.\nDescritta dai cronisti come irrequieta ed arrogante, Margherita tent\u00f2 inutilmente di portare a corte un considerevole numero di suoi compatrioti provenzali, in quanto Luigi la sorvegli\u00f2 sempre da vicino e si lasci\u00f2 influenzare dalla moglie solo nei suoi rapporti con l'Inghilterra. Le cronache non riportano soltanto note relativa al suo carattere, ma anche alla sua persona, Margherita viene infatti ricordata come una bella donna, dai colori scuri e begli occhi, stesse caratteristiche che condivideva con le sorelle.\nQuando, nel 1245, suo padre, Raimondo Berengario IV, mor\u00ec, come da suo testamento (come ci conferma il documento riportato a pagina 485 del \"Matth\u00e6i Parisiensis, Monachi Sancti Albani, Chronica Majora, vol IV\", lasci\u00f2 i titoli di contessa di Provenza e Forcalquier alla figlia pi\u00f9 giovane, non ancora sposata, Beatrice. Il testamento redatto da Raimondo Berengario IV, il 20 giugno 1238 a Sisteron, si trova nelle \"Layettes du Tr\u00e9sor des Chartes, vol. II\", contrassegnato come documento n\u00b0 2719.Margherita con le sorelle, Eleonora, moglie del re d'Inghilterra, Enrico III, e Sancha, moglie di Riccardo di Cornovaglia avrebbero desiderato dividere i feudi paterni con la sorella minore, Beatrice, ma il fratello di Luigi IX il Santo, Carlo d'Angi\u00f2, conte d'Angi\u00f2 e del Maine, che il Papa Innocenzo IV aveva contribuito a scegliere come marito per Beatrice di Provenza, invase la Provenza e non la volle pi\u00f9 spartire; per cui i rapporti di Carlo d'Angi\u00f2 con le tre sorelle defraudate furono sempre molto tesi.\nIl regno e la morte.\nMargherita segu\u00ec il marito nella Settima crociata e part\u00ec con lui, nel 1248, e, dopo una sosta di sei mesi a Cipro, raggiunse l'Egitto, nel 1249, e, dopo la conquista di Damietta in giugno, la sconfitta nella battaglia di Mansura, l'8-11 febbraio 1250, e una breve prigionia del marito, nella primavera del 1251, la coppia reale si stabili in Terra Santa e vi rimase sino al 1254, dove Margherita partor\u00ec tre dei suoi figli: Giovanni Tristano, Pietro e Bianca.\nI cronacotecari del tempo descrivono il coraggio che Margherita mostr\u00f2 nel periodo in cui il marito rimase prigioniero in Egitto, ella si attiv\u00f2 perch\u00e9 i cristiani di Damietta avessero cibo sufficiente e si spinse persino a chiedere al cavaliere che le faceva da guardia alla camera da letto di uccidere lei e il figlio Giovanni se fossero stati sul punto di cadere in mano agli arabi. Ella riusc\u00ec anche a convincere alcuni uomini che stavano per lasciare Damietta a rimanere per difenderla.\nIl carisma che aveva saputo esercitare durante la crociata le diede, al ritorno in patria, un relativo prestigio politico tanto che le venne chiesto di mediare alcune dispute. Margherita temeva le ambizioni del cognato Carlo e rafforz\u00f2 per questo il legame che la univa non solo alla sorella Eleonora, ma anche a suo marito Enrico quale contrappeso alle mire dell'altro. Nel 1254 i reali inglesi furono invitati a passare il Natale in Francia, nel 1259 le implementate relazioni fra le due case regnanti diedero luogo a una seconda stesura del trattato di Parigi, la stessa Margherita fu presente alla firma del nuovo trattato insieme alle sorelle e alla madre.\nIn anni pi\u00f9 tardi Margherita sembr\u00f2 vessare il marito con le proprie ambizioni, ella sembra nutrire davvero ambizioni di tipo politico, ma in un qualche modo queste erano viziate da una certa dose di incapacit\u00e0. Dopo la morte del primogenito Luigi, avvenuta nel 1260, Margherita indusse l'altro figlio Filippo a formulare un voto secondo il quale egli sarebbe rimasto sotto la sua tutela fino ai trent'anni, indipendentemente dall'et\u00e0 in cui sarebbe salito al trono. Quando Luigi lo scopr\u00ec egli chiese immediatamente al Papa Alessandro IV di liberarlo dal giuramento che era stato formulato senza che egli ne fosse a conoscenza e non lo aveva, quindi, autorizzato, il pontefice acconsent\u00ec prontamente e Margherita fu privata di quell'autorit\u00e0.\nAlla morte di sua madre, Beatrice di Savoia, che, secondo le \"Chartes du dioc\u00e8se de Maurienne, Documents publi\u00e9s par l'acad\u00e9mie royale de Savoie, Vol. II\", Beatrice di Savoia (\"vidua dna comitssa Provincie\") mor\u00ec il 4 gennaio (\"Januarius II Non\") del 1267, Margherita con la sorella, Eleonora, ereditarono i beni della madre, come previsto dai due testamenti redatti da Beatrice di Savoia (il testamento redatto il 22 febbraio ad Ambiani, in cui rammenta anche di una propriet\u00e0 lasciata all'ordine dei Cavalieri Ospitalieri, \u00e8 riportato come documento n\u00b0 639 del \"Peter der Zweite Graf von Savoyen, Markgraf in Italien, sein Haus und seine Lande\", dello storico, Ludwig Wurstenberge).\nIl marito, Luigi IX, mor\u00ec qualche anno dopo, il 25 agosto 1270, durante l'Ottava crociata. In quell'occasione Margherita era rimasta in Francia e, dopo essere rimasta vedova, secondo il \"Chronicon Guillelmi de Nangiaco\" si ritir\u00f2 in un monastero vicini a Parigi (\"Parisius apud sanctum Marcellum c\u0153nobium sororum minorum\"), comunque ella rimase sempre legata alla sorella Eleonora con la quale rimase in contatto fino alla morte di lei avvenuta nel 1291.\nMargherita (\"regina Franci\u00e6 Margareta\") mor\u00ec a Parigi il 30 dicembre del 1295, venticinque anni dopo il marito, come riporta ancora il \"Chronicon Guillelmi de Nangiaco\" e venne seppellita nelle vicinanze dello sposo, nella Basilica di Saint-Denis (\"in ecclesia sancti Dionysii in Francia juxta regem sanctissimum Ludovicum conjugem suum\").La sua tomba, sotto l'altare, non venne mai esplicitamente contrassegnata il che, probabilmente, spiega perch\u00e9 fu l'unica tomba reale a non venire saccheggiata durante la Rivoluzione francese.\nDiscendenza.\nMargherita, dopo aver subito due aborti (spontanei), diede a Luigi undici figli:\nParentele incrociate.\nMargherita e la sorella Beatrice, che sposarono i fratelli Luigi IX di Francia e Carlo d'Angi\u00f2, divennero cognate, e viceversa per Luigi e Carlo. La stessa cosa successe alle altre due sorelle, figlie di Raimondo Berengario IV, Eleonora e Sancha, sposando i fratelli Enrico III d'Inghilterra e Riccardo di Cornovaglia, divennero cognate, e viceversa per Enrico e Riccardo."}
{"id": "1907472", "revid": "1543377", "url": "https://it.wikipedia.org/wiki?curid=1907472", "title": "Eritema fisso da farmaco", "text": "Per Eritema fisso da farmaco in campo medico, si intende una forma di eritema che si sviluppa ad ogni somministrazione di un dato farmaco. \nEpidemiologia.\nL'anomalia cutanea si sviluppa principalmente nei soggetti di etnia nera. Per quanto riguarda la localizzazione si osserva maggiormente sugli arti, sulle mani e sui piedi.\nSintomatologia.\nFra i sintomi e i segni clinici si mostrano rossore, bolle e ipermelanosi. Continuando ad evolversi con edemi, la pelle si desquama.\nEziologia.\nIn letteratura molti sono stati i farmaci comprovati per tale effetto: chinina, tetraciclina, fenazone, barbiturici, clordiazepossido, sulfonamidi. Inoltre anche il dentifricio pu\u00f2 mostrare tale manifestazione.\nTerapie.\nCessare la somministrazione del farmaco, anche se si sono visti casi in cui, a lungo andare, la pelle si \u00e8 abituata alla sostanza."}
{"id": "1907474", "revid": "85709", "url": "https://it.wikipedia.org/wiki?curid=1907474", "title": "Giovanni Tristano di Francia", "text": ""}
{"id": "1907475", "revid": "765341", "url": "https://it.wikipedia.org/wiki?curid=1907475", "title": "Episodi de La complicata vita di Christine (terza stagione)", "text": "- \"Trasmessa in USA: CBS - 4 febbraio 2008 / 31 marzo 2008\"\n- \"Trasmessa in Italia: Rai 2 - 12 luglio 2009 / 17 ottobre 2009, il sabato alle 18.10 e la domenica alle 18.25.\"\n(*)Episodi andati in onda per la prima volta sul canale digitale terrestre a pagamento Mya alle 20.30."}
{"id": "1907479", "revid": "204012", "url": "https://it.wikipedia.org/wiki?curid=1907479", "title": "Pemfigoide gravidico", "text": ""}
{"id": "1907481", "revid": "599013", "url": "https://it.wikipedia.org/wiki?curid=1907481", "title": "Juan Jos\u00e9 Mu\u00f1ante", "text": "Ala destra, era soprannominato \"el Jet\".\nCarriera.\nHa giocato in Per\u00f9 e Messico.\nCon la Nazionale peruviana prese parte al ."}
{"id": "1907484", "revid": "339392", "url": "https://it.wikipedia.org/wiki?curid=1907484", "title": "Minski Ra\u00ebn", "text": ""}
{"id": "1907485", "revid": "599013", "url": "https://it.wikipedia.org/wiki?curid=1907485", "title": "Hassan Kachloul", "text": ""}
{"id": "1907487", "revid": "161374", "url": "https://it.wikipedia.org/wiki?curid=1907487", "title": "Ohsawa", "text": ""}
{"id": "1907488", "revid": "1714743", "url": "https://it.wikipedia.org/wiki?curid=1907488", "title": "Isabella d'Aragona (1247-1271)", "text": "Origine.\nEra figlia di Giacomo I \"il Conquistatore\", re d'Aragona, di Valencia e Maiorca e conte di Barcellona, Gerona, Osona, Besal\u00fa, Cerdanya e di Rossiglione, e di Iolanda d'Ungheria.\nBiografia.\nSecondo la Cronaca piniatense, Isabella era la terza delle cinque (quattro in vita) figlie del re d'Aragona, Giacomo I e della sua seconda moglie, Iolanda, che aveva sposato il figlio primogenito del re di Francia (\"Phelip filio primogenito del Rey de Francia\").\nL'11 maggio 1258, a Corbeil, fu siglato il contratto di matrimonio e il 28 maggio 1262 spos\u00f2 a Clermont-en-Auvergne Filippo di Francia, futuro re di Francia come Filippo III l'Ardito, figlio di Luigi IX di Francia \"il Santo\" e di Margherita di Provenza,figlia primogenita di Raimondo Berengario IV, conte di Provenza, e di Beatrice di Savoia (1206 \u2013 1266). che, nel frattempo era divenuto, nel 1260, l'erede al trono di Francia.&lt;br&gt;La cronaca Flores Historiarum registra il matrimonio tra Isabella e Filippo, confermando che, per il trattato di Corb\u00e8s, Giacomo I pose fine alle sue pretese sull'Occitania (\"in civitate Bituricensi, Carcassona et in di\u0153cesi\" Mimatensi), in cambio della conferma da parte di Luigi IX delle contee catalane al re d'Aragona (\"in comitatibus de Besaudu et Rossilionis et Cataloni\u00e6\").\nNel luglio 1270, Isabella accompagn\u00f2 il marito e il suocero a Tunisi per l'Ottava crociata, e, nell'agosto 1270, Isabella divenne regina di Francia, per la morte del suocero, Luigi IX di Francia.\nAl ritorno in Francia, mentre attraversava il Savuto nei pressi di Martirano, in Calabria, incinta, di sei mesi, del quinto figlio, cadde da cavallo l'11 gennaio 1271. Trasportata dapprima nel castello di Martirano e poi a Cosenza, mor\u00ec in quest'ultima citt\u00e0 assieme al nascituro. Fu sepolta dapprima nella Cattedrale di Cosenza e traslata poi nella Basilica di Saint-Denis in Francia. Il feto \u00e8 seppellito invece nella cattedrale di Cosenza.\nLa tragica fine di Isabella d'Aragona \u00e8 ricordata nelle \"Laudi\" di Gabriele D'Annunzio.\nFigli.\nIsabella diede a Filippo cinque figli:"}
{"id": "1907491", "revid": "247222", "url": "https://it.wikipedia.org/wiki?curid=1907491", "title": "Aston Villa Football Club 2002-2003", "text": "Stagione.\nNella stagione 2002-03 l' raggiunse la sedicesima posizione in Premier League. Capocannoniere della stagione fu Dion Dublin con 10 goal."}
{"id": "1907497", "revid": "729019", "url": "https://it.wikipedia.org/wiki?curid=1907497", "title": "Pemfigoide cicatriziale", "text": "Il pemfigoide cicatriziale, conosciuto anche con il nome di pemfigoide mucoso benigno, \u00e8 una malattia bollosa autoimmune interessante la cute e le membrane mucose. In precedenza il pemfigoide delle membrane mucose veniva compreso in questa variante mentre ora \u00e8 un'entit\u00e0 distinta.\nEpidemiologia.\nLa sua incidenza \u00e8 molto rara, calcolata 1 caso ogni milione di abitanti.\nClinica.\nI pazienti presentano bolle a parete tesa e contenuto sieroso o siero-ematico, spesso bilaterali e simmetriche che, una volta andate incontro a rottura spontanea o in seguito a traumi, danno origine ad erosioni che poi formano croste. Questa variante colpisce raramente le mucose e guarisce con formazione di cicatrici.\nUn sottotipo di questa variante \u00e8 il pemfigoide di Brunsting-Perry caratterizzato da bolle subepidermiche, erosioni, croste emorragiche e cicatrici atrofiche che si sviluppano prevalentemente al volto, collo e met\u00e0 superiore del tronco con raro coinvolgimento delle mucose. Colpisce caratteristicamente pazienti pi\u00f9 giovani rispetto al pemfigoide bolloso, con et\u00e0 prevalente di 40-60 anni. Gli autoanticorpi (prevalentemente IgG) pi\u00f9 frequenti sono verso il collagene di tipo VII ma si possono riscontrare anche verso il collagene di tipo XVII, distonina, desmoplachina e laminina 332. Date queste caratteristiche alcuni considerano questa forma un sottotipo localizzato di epidermolisi bollosa acquisita."}
{"id": "1907500", "revid": "204012", "url": "https://it.wikipedia.org/wiki?curid=1907500", "title": "Pemfigoide mucoso benigno", "text": ""}
{"id": "1907501", "revid": "204012", "url": "https://it.wikipedia.org/wiki?curid=1907501", "title": "Pemfigoide benigno delle mucose", "text": ""}
{"id": "1907502", "revid": "204012", "url": "https://it.wikipedia.org/wiki?curid=1907502", "title": "Pemfigoide bullosa", "text": ""}
{"id": "1907513", "revid": "1305772", "url": "https://it.wikipedia.org/wiki?curid=1907513", "title": "Generazione Proteus", "text": ""}
{"id": "1907517", "revid": "916580", "url": "https://it.wikipedia.org/wiki?curid=1907517", "title": "Maia (astronomia)", "text": "Maia (nota anche come 20 Tauri) \u00e8 una stella nella costellazione del Toro; si tratta di una delle componenti dell'ammasso aperto delle Pleiadi e giace ad una distanza di circa 440 anni luce da noi. Il suo nome proprio deriva dalla figura mitologica Maia, una delle Pleiadi mitologiche.\nCaratteristiche.\nSi tratta di una stella di colore azzurro e di classe spettrale B8III, con una magnitudine apparente di 3,87. Fu indicata da Otto Struve come variabile, segnalazione da cui part\u00ec la proposta di considerarla come una classe di variabili a s\u00e9 stante, le \"variabili Maia\", in cui vi sarebbero state incluse anche altre stelle, come la ; tuttavia, finora non \u00e8 stata accertata una variabilit\u00e0 per questa ed altre stelle. Tuttavia, dopo studi realizzati con il telescopio spaziale Kepler nel 2017, che ha accertato che le altre 6 componenti principali delle Pleiadi sono variabili B lentamente pulsanti (SPB), Maia \u00e8 stata classificata dall'AAVSO come variabile Alfa2 Canum Venaticorum, con una variazione della luminosit\u00e0 minima, di 0,004 magnitudini, in un periodo di poco superiore ai 10 giorni."}
{"id": "1907521", "revid": "118834", "url": "https://it.wikipedia.org/wiki?curid=1907521", "title": "Danzatore", "text": ""}
{"id": "1907527", "revid": "2062065", "url": "https://it.wikipedia.org/wiki?curid=1907527", "title": "Romain Grosjean", "text": "\u00c8 stato soprannominato \"The Phoenix\" (\"La Fenice\") dopo essere sopravvisuto all'incidente avvenuto al Gran Premio del Bahrein 2020, dove la sua vettura prese fuoco.\nCarriera.\nEsordi.\nFiglio di un avvocato appassionato di automobilismo e pilota dilettante nelle gare in salita, nel 1997 Romain Grosjean inizia a cimentarsi nel karting, prima per divertimento e in seguito a livello agonistico. Nel 2003 Grosjean pass\u00f2 alle monoposto, esordendo nel Campionato svizzero di Formula Renault 1.6 e diventandone dominatore assoluto con la vittoria di tutte le dieci gare in programma. Disput\u00f2 poi due stagioni nel campionato francese, vincendolo al secondo tentativo, con la conquista di dieci vittorie. \nNel 2006 il pilota svizzero inizi\u00f2 a correre con licenza francese, disputando il Campionato europeo di F3 e chiudendo con il tredicesimo posto in classifica finale. Rimasto in Euro Series anche nel 2007, Grosjean fece suo il campionato all'ultima gara in programma, dopo un lungo duello con S\u00e9bastien Buemi. Nel 2008 Grosjean esord\u00ec nella nuova GP2 Asia Series, al volante di una vettura del team ART. Il pilota ginevrino vinse il campionato, conquistando quattro vittorie e 61 punti.\nNello stesso anno Grosjean compet\u00e9 anche nel campionato di GP2, sempre per il team ART e chiuse la stagione in quarta posizione, alle spalle del vincitore Giorgio Pantano e dei brasiliani Bruno Senna e Lucas Di Grassi. Non confermato dalla ART per il 2009, Grosjean pass\u00f2 al team Barwa Addax, al fianco del russo Vitalij Petrov. Dopo aver dominato i primi due appuntamenti del campionato, nei quali conquist\u00f2 due vittorie e un secondo posto, nelle quattro gare successive il pilota franco-svizzero raccolse solo due quarti e due quinti posti, perdendo la testa del campionato a favore di Nico H\u00fclkenberg. Chiamato in Formula 1 dalla Renault, Grosjean non disput\u00f2 le ultime quattro gare in programma, chiudendo comunque la stagione al quarto posto, come l'anno precedente. Il team Renault, passato nel frattempo di propriet\u00e0 al fondo di investimento Genii Capital, non conferm\u00f2 Grosjean per il 2010, preferendogli il suo ex compagno di squadra in GP2 Vitalij Petrov.\nDopo le delusioni della stagione precedente, nel 2010 Grosjean ritrov\u00f2 gli stimoli per gareggiare e prov\u00f2 a rilanciare la propria carriera partendo dalle competizioni Gran Turismo. Con una Ford GT partecip\u00f2 alla 24 Ore di Le Mans, conclusa con il ritiro, e ad alcune prove del Campionato mondiale GT1, vincendo a Yas Marina e Brno; alla 24 Ore di Spa, disputata al volante di una MT900R colse un sedicesimo posto assoluto e terzo di classe. Nel corso della stagione rifiut\u00f2 un ingaggio nel DTM per accettare l'offerta della DAMS e tornare a gareggiare nella GP2 Series dove ottenne due podi. Con la squadra francese partecip\u00f2 anche all'Auto GP conquistando il campionato davanti all'italiano Edoardo Piscopo, grazie a quattro vittorie, un secondo e due terzi posti, su otto gare disputate. Partecip\u00f2 anche allo sviluppo degli pneumatici Pirelli per la Formula 1.\nNel 2011 Grosjean torn\u00f2 a competere a tempo pieno in GP2, sempre con la DAMS. Il pilota svizzero si impose nella prima gara della stagione, disputata a Istanbul, non facendo poi segnare punti nel successivo appuntamento a Barcellona. Dopo un iniziale duello con Giedo van der Garde, il pilota franco-svizzero conquist\u00f2 altre quattro vittorie, vincendo il campionato con largo vantaggio su Luca Filippi. Tornato nel ruolo di tester nel team Renault (nel frattempo rinominato Lotus), Grosjean disput\u00f2 la sessione di prove libere del venerd\u00ec mattina nelle ultime due gare della stagione.\nFormula 1.\nIl debutto con Renault (2009).\n2009.\nNel 2009 Grosjean venne nominato collaudatore della Renault, prendendo il posto di Nelson Piquet Jr., che era stato ingaggiato come pilota titolare al fianco di Fernando Alonso. All'indomani del Gran Premio d'Ungheria la Renault annunci\u00f2 il licenziamento di Nelson Piquet Jr., che non aveva fino a quel momento ottenuto piazzamenti a punti.\nAl suo posto fu promosso titolare Grosjean, che fece cos\u00ec il proprio esordio in Formula 1 nel Gran Premio d'Europa 2009, a Valencia, e concludendo la gara in quindicesima posizione. Nelle gare successive Grosjean non ottenne risultati di rilievo, anche per via di numerosi incidenti, della mancanza di test e per la scarsa competitivit\u00e0 della vettura. Il miglior piazzamento in gara fu un tredicesimo posto nel Gran Premio del Brasile.\nIl ritorno con Lotus (2012-2015).\n2012.\nLa vittoria nel campionato GP2 e il supporto economico della Total garantirono a Grosjean la promozione a pilota titolare alla Lotus, al fianco del rientrante Kimi R\u00e4ikk\u00f6nen. La stagione del pilota franco-svizzero fu caratterizzata da parecchi alti e bassi. Nella gara di apertura, in Australia, Grosjean ottenne un brillante terzo posto in qualifica, uscendo per\u00f2 di gara dopo poche tornate in seguito a una collisione con Pastor Maldonado. Dopo un altro ritiro per incidente nelle prime fasi di gara del Gran Premio della Malesia, in Bahrein ottenne il suo primo podio in carriera, tagliando il traguardo in terza posizione alle spalle del compagno di squadra.\nNel successivo Gran Premio di Spagna, chiuso al quarto posto, Grosjean fece segnare per la prima volta in carriera il giro pi\u00f9 veloce in gara. In Canada ottenne un altro podio, conquistando il secondo posto alle spalle di Lewis Hamilton. A Valencia, sede del Gran Premio d'Europa, il pilota franco-svizzero fu costretto al ritiro per la rottura dell'alternatore mentre occupava la seconda posizione. Nel Gran Premio d'Ungheria Grosjean sal\u00ec nuovamente sul podio, tagliando il traguardo in terza posizione dopo essere scattato al secondo posto in griglia di partenza.\nNel successivo Gran Premio del Belgio, Grosjean caus\u00f2 una collisione multipla in partenza, colpendo Lewis Hamilton e ponendo fine alla gara dell'inglese, di Fernando Alonso e di Sergio P\u00e9rez. Ritenuto responsabile della collisione dai commissari, il pilota franco-svizzero fu punito con una squalifica per il successivo Gran Premio d'Italia e con 50\u00a0000 euro di multa, risultando il primo pilota a saltare una gara per motivi disciplinari dopo Michael Schumacher nel 1994.\nIn seguito alla squalifica, Grosjean non ottenne risultati degni di nota, venendo oltretutto coinvolto in altri incidenti al primo giro e venendo definito da Mark Webber \"il folle del primo giro\". Nonostante ci\u00f2, la Lotus decise di confermare Grosjean anche per il 2013. \n2013.\nLa stagione 2013 parte male con un deludente 10\u00ba posto in Australia. Le cose non cambieranno nelle successive due gare, dove il franco-svizzero non andr\u00e0 oltre un 6\u00ba posto in Malesia. In Bahrein contro ogni pronostico riuscir\u00e0 ad arrivare sul podio, giungendo 3\u00ba dopo un lungo duello con Paul di Resta dove avr\u00e0 la meglio il pilota della Lotus.\nDopo l'ottimo podio in Bahrein il francese non andr\u00e0 a punti per quattro gare consecutive, complici tre ritiri in Spagna, Monte Carlo, Gran Bretagna e un 13\u00ba posto in Canada. A Monte Carlo \u00e8 protagonista di uno spettacolare incidente (da lui causato) con il pilota della Toro Rosso Daniel Ricciardo e ponendo fine alla gara dell'australiano: tale manovra gli cost\u00f2 dieci posizioni di penalit\u00e0 nel successivo Gran Premio del Canada 2013. Dopo questo periodo, in Germania ritorner\u00e0 inaspettatamente sul podio giungendo 3\u00ba, alle spalle di Kimi R\u00e4ikk\u00f6nen e Sebastian Vettel. In Ungheria il pilota della Lotus \u00e8 autore della sua miglior qualifica stagionale, effettuando il 3\u00ba tempo. Tuttavia in gara giunger\u00e0 solo 6\u00ba, a causa di un contatto con Jenson Button, mentre era in lotta per la 3\u00aa posizione. Al termine della gara viene penalizzato di 20 secondi, ma ci\u00f2 non influir\u00e0 sul posizionamento in classifica. Dal Gran Premio di Singapore in poi ottenne ottime prestazioni sia in qualifica sia in gara risultando il pilota a conquistare pi\u00f9 punti nelle ultime gare stagionali dopo Vettel.\n2014.\nA dicembre 2013 viene ufficializzato il suo rinnovo con la Lotus per la stagione 2014, con al suo fianco il venezuelano Pastor Maldonado in uscita dalla Williams. Per questa stagione, i piloti possono per la prima volta scegliere il numero della loro vettura, con Grosjean che opta per l'8. La stagione si dimostra povera di risultati e molto complicata. Romain riuscir\u00e0 a conquistare solo otto punti, frutto di due ottavi posti in Spagna e a Monaco, piazzandosi al 14\u00ba posto in classifica piloti.\n2015.\nLa stagione successiva si dimostra pi\u00f9 prolifica, grazie al passaggio della Lotus al motopropulsore Mercedes, pi\u00f9 performante di quello francese della Renault. Grosjean ottiene due settimi posti in Cina e Bahrain. Un risultato di rilievo arriva al Gran Premio del Belgio, nel quale il francese riesce a classificarsi terzo grazie a una foratura per Sebastian Vettel. Concluder\u00e0 poi la stagione con un nono posto ad Abu Dhabi, piazzandosi, con 51 punti conquistati, all'undicesimo posto della classifica piloti.\nIl passaggio alla Haas e il ritiro (2016-2020).\n2016.\nPer il campionato 2016 \u00e8 stato ingaggiato dalla scuderia esordiente Haas. La stagione parte benissimo con il sesto posto nella gara inaugurale in Australia e il quinto in Bahrein; dopo una gara deludente in Cina, chiusa in diciannovesima posizione, torna a punti nel Gran Premio di Russia, chiuso in ottava posizione. Dopo gare deludenti (tre piazzamenti fuori dalla zona punti e un ritiro) torna in zona punti in Austria, settimo. Dopo tale Gran Premio, il pilota francese giunge a punti solo negli Stati Uniti d'America, dove chiude decimo. Termina la stagione con 29 punti, in tredicesima posizione assoluta.\nDopo il ritiro di Jenson Button, Grosjean lo sostituisce come direttore dell'Associazione Piloti.\n2017.\nNel 2017 viene confermato dalla Haas, mentre il suo compagno di scuderia diventa Kevin Magnussen, proveniente dalla Renault. Durante la stagione riesce ad andare a punti otto volte, con il sesto posto in Austria quale miglior piazzamento. Ottiene un totale di 28 punti, concludendo la stagione al tredicesimo posto della classifica piloti, come nel 2016.\n2018.\nIl francese apre il 2018 con un ritiro in Australia, mentre si trovava in quarta posizione, a causa di una ruota mal fissata nel \"pit stop\". Nelle gare successive ottiene solo piazzamenti nelle retrovie non riuscendo ad andare a punti. In Azerbaigian e in Spagna \u00e8 costretto al ritiro dopo alcuni incidenti. Neanche nelle gare successive termina a punti, ottenendo risultati peggiori rispetto a quelli del compagno Magnussen.\nI primi punti arrivano in Austria con un ottimo quarto posto, che rappresenta il migliore risultato della scuderia Haas. Nel successivo Gran Premio di Gran Bretagna, dopo essersi qualificato ottavo, termina la gara con un ritiro, causato da una collisione con Sainz. In Germania e Ungheria ottiene altri punti arrivando rispettivamente sesto e decimo. In Belgio conclude settimo, mentre il sesto posto ottenuto in pista a Monza gli viene revocato a causa di modifiche al fondo della monoposto giudicate irregolari dalla FIA. Gli ultimi punti per Grosjean arrivano in Giappone, Brasile e Abu Dhabi, e il francese termina il campionato in quattordicesima posizione con 37 punti.\n2019.\nLa stagione 2019 si rivela negativa sia per il team sia per il pilota, che si ritira in ben sette occasioni. I suoi primi punti arrivano grazie a due decimi posti in Spagna e a Monaco. Nel Gran Premio di Germania arriva settimo, grazie alla penalit\u00e0 inflitta alle due Alfa Romeo Racing; sar\u00e0 il suo miglior risultato in stagione. Nelle gare restanti non ottiene punti, chiudendo al diciottesimo posto in classifica generale con appena 8 punti, davanti alle sole due Williams.\n2020.\nDopo cinque stagioni, quella del 2020 \u00e8 l'ultima con il team Haas per il pilota francese. La stagione si riveler\u00e0 comunque negativa, sia per lui sia per il team, a causa della scarsa competitivit\u00e0 della vettura e della \"power unit\" Ferrari (avente un importante deficit di cavalli rispetto a Honda, Mercedes e Renault): Grosjean, infatti, raccoglie appena due punti, frutto di un nono posto nel Gran Premio dell'Eifel.\nIl 29 novembre, nel corso del primo giro del Gran Premio del Bahrein il pilota \u00e8 protagonista di un violento incidente: in seguito a un contatto con il pilota dell\u2019AlphaTauri Daniil Kvjat, la sua Haas colpisce un guardrail ad alta velocit\u00e0, spezzandosi in due e prendendo immediatamente fuoco. Il troncone con la cellula di sicurezza dell'abitacolo rimane incastrato nella barriera metallica, avvolto dalle fiamme. Grosjean riesce comunque a uscire dalla monoposto sulle proprie gambe, venendo immediatamente soccorso dall'equipaggio della medical car. Successivamente il pilota, che non ha mai perso conoscenza, viene trasferito in ospedale per ulteriori esami che accertano la presenza di alcune ustioni agli arti che gli impediranno la partecipazione ai due Gran Premi successivi (in occasione dei quali viene sostituito da Pietro Fittipaldi, terzo pilota). Conclude cos\u00ec prematuramente la sua ultima stagione in Formula 1, conquistando due punti e classificandosi al diciannovesimo posto in classifica generale.\nIndycar Series.\nL\u2019esordio con Dale Coyne Racing (2021).\n2021.\nLasciata definitivamente la Formula 1, nel gennaio 2021 arriva l'annuncio, dopo diverse voci, dell'esordio in NTT IndyCar Series. Il pilota francese ha annunciato il suo accordo con Dale Coyne Racing e dichiara che correr\u00e0 tutte le gare eccetto gli ovali, dove verr\u00e0 sostituito da Pietro Fittipaldi.\nNel primo weekend in IndyCar sul circuito di Birmingham si qualifica settimo a pochi centesimi dalla \"fast six\", nella gara non riesce a mantenere la sua posizione di partenza e chiude al decimo posto, primo tra i Rookie. Dopo aver saltato le due gare in Texas essendo su piste ovali, nell\u2019Indianapolis Grand Prix conquista la sua prima pole position in categoria, pole che mancava a Grosjean dai tempi della GP2. In gara viene superato da Rinus VeeKay grazie a una migliore strategia, e conclude secondo, conquistando il suo primo podio in Indycar. Dopo aver saltato la 500 miglia di Indianapolis, il 10 giugno annuncia che prender\u00e0 parte il 21 agosto a Gateway alla sua prima gara su tracciato ovale. \nGrosjean torna in pista a Detroit, in qualifica si dimostra molto competitivo grazie a un terzo tempo, in gara prima \u00e8 rallentato da una foratura che gli fa perdere le prime posizioni e poi \u00e8 costretto al ritiro per un incidente. Al Road America disputa un'altra ottima gara dove conclude quinto, prendendo punti importanti per risalire la classifica, nella gara successiva a Mid-Ohio finisce nuovamente in top 10 con un settimo posto. La dodicesima gara stagionale si disputa sul Circuito di Indianapolis, Romain torna a podio con un ottimo secondo posto dietro a Will Power. Dopo due risultati fuori dalla top 10 il pilota francese conquista il suo terzo podio a Laguna Seca arrivando terzo grazie a una bellissima rimonta. Nell'ultima gara stagionale a Long Beach si qualifica nella top-sei ma in gara \u00e8 costretto al ritiro. Chiude la stagione al quindicesimo posto e pur avendo saltato tre gare nella prima parte di stagione riesce a concludere secondo tra i Rookie.\nIl passaggio al Team Andretti (2022-).\n2022.\nIl 24 settembre del 2021 viene annunciato Grosjean come pilota del Team Andretti per la stagione 2022. L'esordio con il nuovo team risulta molto positivo, il francese chiude quinto dietro il suo compagno Colton Herta.\nRisultati in gara.\nFormula 1.\n\u2020 Non ha terminato, ma \u00e8 stato classificato in quanto aveva completato pi\u00f9 del 90% della distanza di gara.\nAltre attivit\u00e0.\nGrosjean appare nel video del brano \"Dangerous\" di David Guetta e Sam Martin."}
{"id": "1907528", "revid": "1442080", "url": "https://it.wikipedia.org/wiki?curid=1907528", "title": "Timothy Williams", "text": "Biografia.\nHa frequentato il liceo a Chigwell e in seguito si \u00e8 laureato presso l'universit\u00e0 di St. Andrews in Scozia. Ha insegnato in Francia e in Romania, come dipendente del British Council. In Italia \u00e8 stato docente universitario a Bari e a Pavia, ospite della Sezione Laureati dell'Almo Collegio Borromeo (1976-77). Williams, che ha passaporto sia francese sia inglese, vive attualmente nell'isola di Guadalupa e insegna nel liceo classico di Pointe-\u00e0-Pitre.\nRomanzi.\nWilliams \u00e8 un autore britannico bilingue che ha scritto in lingua inglese sei romanzi gialli con il Commissario Piero Trotti come personaggio principale, un poliziotto . Fra i romanzi di Williams, \"Black August\", ha vinto un premio della britannica Crime Writers' Association. I suoi romanzi sono stati tradotti in francese, italiano, danese, russo, bulgaro, polacco e giapponese.\nIl primo libro in francese, \"Un autre soleil\", ambientato nelle Antille francesi, \u00e8 stato pubblicato dalla casa editrice parigina Payot/Rivages in aprile 2011. Lo stesso libro, in versione inglese, \"Another Sun\", \u00e8 stato pubblicato da Soho, in aprile 2013. Il secondo libro in questa serie caraibica, \"The Honest Folk of Guadeloupe\", \u00e8 pubblicato dallo stesso editore nel 2015. \n\"Converging Parallels\", il primo romanzo del ciclo trottiano, racconta la storia della piccola Anna, figlioccia di Piero Trotti, misteriosamente scomparsa proprio mentre in tutta Italia si cerca l'onorevole Aldo Moro, rapito dalle Brigate rosse nel marzo del 1978. Malgrado un titolo in chiara chiave dorotea, il romanzo \u00e8 stato tradotto dalla Arnoldo Mondadori Editore in italiano come Il poliziotto \u00e8 solo, e tutti i riferimenti al Caso Moro e alla politica nazionale di quei giorni tesi sono assenti nella versione italiana. \nLa Mondadori annuncia sulla copertina: \"Un Giallo del Mese splendido, scritto da un autore anglosassone, ma 'italianissimo'. La cittadina in cui si svolge la vicenda \u00e8 lombarda, e i personaggi sembrano quelli che incontriamo ogni giorno sulle scale.\"\nWilliams fa parte del piccolo numero di romanzieri di lingua inglese che scrivono gialli ambientati in Italia come i britannici Magdalen Nabb e Michael Dibdin, coetanei di Williams, e l'americana Donna Leon. Il libro della Nabb \"Morte di un inglese\" \u00e8 stato pubblicato nel 1981 e \"Converging Parallels\" nel 1982.\nWilliams \u00e8 anche autore di una serie di gialli, di prossima pubblicazione, ambientati nelle Antille francesi con Anne Marie Lavaud, giudice istruttore, come protagonista.\nSulle pagine del Corriere della Sera, Ranieri Polese ha scritto: \"Williams e Tobias Jones propongono anche un'immagine dell'Italia abbastanza libera da clich\u00e9s e pregiudizi, realistica e informata.\" \nSecondo il prestigioso giornale londinese the Observer Timothy Williams va considerato come uno dei dieci migliori giallisti europei.\nIl commissario Trotti.\nIl commissario Trotti lavora in una piccola citt\u00e0 padana senza nome durante gli anni della Prima Repubblica. Trotti spesso si trova davanti ai problemi della societ\u00e0 italiana: gli anni di piombo, il terrorismo, l'instabilit\u00e0 politica, la corruzione, la cleptocrazia craxiana, Mani pulite e, soprattutto, la lenta sparizione di una societ\u00e0 civile.\nScrivendo in uno stile minimalista, utilizzando il dialogo per far progredire la trama, Williams a volte \u00e8 considerato un autore esigente. Certi critici valutano che i libri in inglese si leggano come traduzione dall'italiano. "}
{"id": "1907548", "revid": "113659345", "url": "https://it.wikipedia.org/wiki?curid=1907548", "title": "Festival di Cannes 1977", "text": "La 30\u00aa edizione del Festival di Cannes si \u00e8 svolta a Cannes dal 13 al 27 maggio 1977.\nLa giuria presieduta dal regista italiano Roberto Rossellini ha assegnato la Palma d'oro per il miglior film a \"Padre padrone\" di Paolo e Vittorio Taviani.\n\u00c8 stato un palmar\u00e8s non unanime e contestato dalla stampa. Ci si aspettava che la Palma d'oro potesse essere assegnata a Claude Goretta, Wim Wenders, Theodoros Angelopoulos, Robert Altman o Ettore Scola, ma non ai Taviani.\nLa cattiva organizzazione, dimostrata ad esempio dalla presenza di pi\u00f9 film nelle sezioni parallele che nella selezione ufficiale, \u00e8 costata il posto al delegato generale Maurice Bessy, sostituito nell'edizione successiva da Gilles Jacob.\nNon fu assegnato il Grand Prix Speciale della Giuria."}
{"id": "1907552", "revid": "237256", "url": "https://it.wikipedia.org/wiki?curid=1907552", "title": "Georgij Valentinovic Plekhanov", "text": ""}
{"id": "1907553", "revid": "135491", "url": "https://it.wikipedia.org/wiki?curid=1907553", "title": "Ifigenia (film 1976)", "text": ""}
{"id": "1907565", "revid": "2014155", "url": "https://it.wikipedia.org/wiki?curid=1907565", "title": "Isacco II Angelo", "text": "Fu \"basileus\" dei romei due volte: I regno dal 12 settembre 1185 all'8 aprile 1195, II regno dal 18 giugno 1203 fino alla sua morte.\nLe origini e l'ascesa al trono.\nIsacco II nacque nel settembre del 1156 da Andronico Angelo e da Eufrosine Castamofissa; la famiglia paterna, probabilmente originaria di Angel, nei dintorni di Amida in Mesopotamia, era di nobilt\u00e0 recente dal momento che Andronico Angelo era frutto del matrimonio di Costantino Angelo con Teodora Comnena, figlia minore del \"Basileus\" Alessio I Comneno.\nIsacco in giovent\u00f9, come il nonno e il padre, partecip\u00f2 alle campagne militari in Asia Minore degli imperatori Comneni e alla morte di Manuele I Comneno, avvenuta il 24 settembre 1180, appoggi\u00f2 apertamente il consiglio di reggenza della Basilissa Maria e del Protosebasto Alessio Comneno i quali governavano per conto del figlio undicenne di Manuele I, Alessio.\nA seguito della rivolta di Andronico I Comneno, cugino di Manuele I, Andronico Angelo ricevette l'ordine di bloccare l'avanzata dei ribelli ma fu sconfitto a Charax, in Bitinia; la sconfitta rese la famiglia invisa al protosebasto Alessio Comneno e li convinse a passare dalla parte dei ribelli.\nL'appoggio ad Andronico Comneno, tuttavia, fu temporaneo e l'intera famiglia fu esiliata in Asia Minore, dopo un tentativo di congiura.\nNel frattempo per\u00f2 Andronico Comneno aveva ormai compiuto la sua scalata al potere fino a raggiungere, nel 1183, il trono dopo aver ordinato di assassinare prima il protosebasto Alessio Comeno, poi la basilissa Maria ed infine Alessio II, il legittimo imperatore.\nL'usurpazione di Andronico I Comneno aveva provocato un diffuso malcontento che sfoci\u00f2 ben presto in rivolte tra le quali quella della citt\u00e0 di Nicea di cui Isacco Angelo fu tra i fautori.\nLa reazione dell'usurpatore fu di richiamare Isacco Angelo a Costantinopoli e di mantenerlo sotto stretta sorveglianza nel suo palazzo.\nVerso la met\u00e0 del 1185 venne diffusa la voce, mentre una flotta del Regno di Sicilia di 200 navi avanzava verso Costantinopoli, che Isacco Angelo, insieme a numerosi membri della nobilt\u00e0, stanchi dei massacri dell'usurpatore e indignati del suo disinteresse per le sorti di un impero in balia degli invasori, stesse preparando una congiura contro Andronico I Comneno.\nAndronico I allora decise di inviare Stefano Argicristoforita, l'assassino del \"basileus\" Alessio II, con alcuni sicari e con l'ordine di arrestare e di uccidere Isacco il quale, tuttavia, si difese uccidendo l'Argicristoforita. Rifugiatosi in Santa Sofia, a furor di popolo il 12 settembre venne proclamato Imperatore ed incoronato dal titubante patriarca, Basilio II Camatero, mentre l'usurpatore cerc\u00f2 scampo nella fuga verso L'Asia Minore.\nRegno.\nIl nuovo sovrano, incoronato con il nome di Isacco II, si accinse immediatamente a consolidare il suo potere ancor fragile: fece catturare l'ex imperatore Andronico I e i suoi due figli, Costantino e Manuele; questi ultimi furono accecati mentre l'imperatore fu dilaniato dalla folla di Costantinopoli:\n\u00abLo picchiarono, lo lapidarono, lo colpirono con punte sotto i colpi di lui con violenza. Una donna di strada vers\u00f2 acqua bollente sulla testa ... Poi lo trascinarono via dal cammello, lo appesero per i piedi. Finalmente, dopo una lunga agonia, mor\u00ec, portando la mano rimanente alla bocca, cosa che, secondo l'opinione di alcuni, fece per succhiare il sangue che sgorgava da una delle sue ferite\u00bb.\nNonostante ci\u00f2 la situazione restava fortemente precaria dal momento che i Normanni, dopo aver conquistato e saccheggiato Tessalonica, dominavano i mari e si preparavano a cingere d'assedio Costantinopoli stessa.\nIl \"Basileus\" non si perse d'animo e grazie ad un forte appoggio popolare e all'arrivo di rinforzi dai temi dell'Asia Minore, riorganizz\u00f2 l'esercito bizantino, che sconfisse ripetutamente i Normanni prima a Mosinopoli, Anfipoli e poi a Siderocastro; la flotta normanna, ancorata nel Mar di Marmara, a seguito di tali sconfitte si ritir\u00f2 e nella primavera del 1186 la marina bizantina riprese Durazzo e Corf\u00f9.\nPolitica estera.\nUna volta vinti i Normanni il \"Basileus\" cerc\u00f2 di ristabilire i rapporti con le potenze estere; rapporti che Andronico I aveva poco saggiamente interrotto.\nNel 1186 fu stipulato un trattato con il Sultanato di Rum, grazie al quale furono chiuse le questioni pendenti ai confini orientali.\nL'anno seguente Isacco II eman\u00f2 tre crisobolle al fine di chiudere le ostilit\u00e0 con la Repubblica di Venezia che confermarono i diritti ormai acquisiti dai mercanti veneziani presso l'impero.\nNello stesso tempo fu stipulato un trattato con il regno d'Ungheria che permise di porre fine allo stato di guerra che si trascinava dalla morte di Manuele I; tale trattato fu consolidato dalle nozze del \"Basileus\" con Margherita Arpad, la figlia di Bela III d'Ungheria.\nLa rivolta della Bulgaria.\nIl matrimonio di Isacco II con Margherita d'Ungheria lasci\u00f2 strascichi negativi per l'impero dal momento che le ingenti spese furono sostenute dalla corte con un forte incremento della pressione fiscale che gener\u00f2 ampi malcontenti nelle provincie bulgare, conquistate da Basilio II oltre 150 anni prima.\nLo storico Niceta Coniata fece risalire la causa della rivolta dei Bulgari alla mancata concessione di una pronoia a due fratelli: Pietro e Ivan Ansen, i quali sollevarono il loro popolo inasprito dal peso del fisco imperiale.\nSebbene descritto dagli storici, soprattutto da Niceta Coniata, come un regnante debole, incostante e amante dei piaceri, Isacco II organizz\u00f2 celermente una spedizione militare per schiacciare la rivolta riuscendo ad avanzare fino a Tarnovo, capitale degli insorti, e costringendoli a darsi alla macchia.\nL'esito della prima spedizione non fu risolutivo e cos\u00ec tra il 1186 e il 1187 il \"basileus\" intraprese altre campagne militari, ma non ottenne maggior fortuna dal momento che il generale Alessio Branas, che aveva combattuto anche contro i Normanni, si autoproclam\u00f2 imperatore e marci\u00f2 sulla capitale, vanificando i successi di Isacco II.\nPochi mesi dopo l'usurpatore fu ucciso grazie all'aiuto di Corrado del Monferrato e l'imperatore riprese la lotta contro i Bulgari ottenendo numerosi successi, ma lo scoppio di rivolte in Asia Minore lo costrinse a firmare una tregua con Pietro e Ansen.\nRepressa la rivolta Isacco prov\u00f2 ancora a riconquistare la Bulgaria ma questa volta i ribelli ebbero la meglio, costituirono il Secondo impero bulgaro e costrinsero l'imperatore a firmare un trattato di pace.\nA tale insuccesso si era aggiunta la perdita di Cipro per mano di Isacco Comneno il quale si era dichiarato nel 1185 autonomo dall'impero e aveva sconfitto, nel 1187, grazie all'aiuto dei Normanni, una flotta bizantina composta da 70 navi, inviata alla riconquista dell'isola.\nLa Terza Crociata.\nNel 1187 Saladino, dopo aver distrutto i Crociati nella battaglia di Hattin, conquistava Gerusalemme e i vari principi europei iniziarono ad armare una nuova crociata, la III, per riprendere la citt\u00e0 santa.\nI bizantini avevano dissidi e rancori profondi con i regni crociati (nominalmente sotto tutela bizantina finch\u00e9 vissero i primi tre imperatori Comneni) e pare perfino che Isacco Angelo si fosse congratulato con Saladino per la sua netta vittoria.\nA differenza degli altri regnanti europei, l'imperatore Federico I Barbarossa si mosse via terra e nel 1189 varc\u00f2 le frontiere bizantine. L'attraversamento dei territori bizantini da parte di eserciti crociati provoc\u00f2 sempre grandi preoccupazioni agli imperatori, ma in quest'occasione, data l'assenza dell'imperatore impegnato contro i ribelli, i ritardi, le incomprensioni, e la scarsa presenza dell'esercito bizantino, impegnato su pi\u00f9 fronti, i disordini e gli scontri scoppiati quasi subito, promettevano davvero molto male.\nIl trattato di Isacco II con il Saladino peggior\u00f2 i rapporti cos\u00ec come la decisione di Isacco II di arrestare gli ambasciatori di Federico I, il quale avanzava sempre di pi\u00f9 fino ad occupare Filippopoli dopo aver sconfitto le deboli truppe bizantine parateglisi di fronte.\nTale minaccia costrinse Isacco II a scendere a patti ed invi\u00f2 Niceta Coniata come ambasciatore presso Federico, cui consent\u00ec di traghettare l'armata con l'ausilio della marina bizantina; il resto della spedizione prosegu\u00ec tranquillo e il Barbarossa lasci\u00f2 presto i territori dell'impero.\nPolitica interna.\nIl regno di Isacco II fu minato da gravi problemi di natura sociale ed economica.\nLa crisi economica, iniziata durante il regno di Alessio II, si aggrav\u00f2 ancor di pi\u00f9 dal momento che la concorrenza commerciale delle Repubbliche Marinare, esentate dai tributi pi\u00f9 gravosi, sottraeva spazio ai mercanti bizantini, mentre la produzione agricola declinava a causa delle frequenti rivolte.\nAltro problema era la precaria situazione finanziaria: le campagne militari di Manuele I, le lotte politiche, le rivolte avevano svuotato le casse dello stato.\nIsacco II aument\u00f2 la pressione fiscale e svalut\u00f2 la moneta ma queste misure non diedero alcun beneficio dal momento che vaste risorse venivano drenate dalle spese di corte, dalla prodigalit\u00e0 del sovrano verso la Chiesa e i pi\u00f9 poveri e dalla forte corruzione della burocrazia.\nQuesti problemi vennero ulteriormente aggravati dalla debole gestione di Isacco II dal momento che il sovrano, come sottolinea Niceta Coniata, succube di funzionari e burocrati incompetenti, lasciava loro vasti poteri mentre l'immissione nella nobilt\u00e0 di elementi provinciali e civili e l'influenza di eunuchi e di membri delle potenze straniere, indebolirono ancor di pi\u00f9 il governo imperiale.\nNaturale conseguenza di tutto ci\u00f2 furono le frequenti rivolte e tentativi di usurpazione tra i quali si segnalarono quelle degli Pseudoalessi, ovvero di coloro che asserivano di essere il defunto Alessio II Comneno: uno di costoro, ottenuto l'appoggio del sultano di Iconio, tenne in scacco l'armata imperiale per oltre 3 anni fino a quando fu ucciso nel 1192.\nLa coesione dell'esercito cominci\u00f2 a venire meno: le truppe professionali mercenarie, a causa delle difficolt\u00e0 finanziarie, vennero ridotte drasticamente, mentre quelle tematiche provinciali, che comunque rappresentavano la parte meno mobile e potente, divennero sempre meno affidabili, a causa dei torbidi e degli intrighi di nobili e burocrati, tanto che, durante il regno del successore di Isacco, si rifiutarono di intervenire in soccorso della capitale.\nN\u00e9 Isacco seppe fare molto per rimediare allo sfascio della marina: da secoli gli italiani che costituivano un'aliquota notevole della flotta bizantina, e la loro diserzione in massa, a causa dei dissidi con Venezia e le altre repubbliche marinare, che riottennero i loro privilegi senza pi\u00f9 obblighi di fornire navigli o equipaggi, non venne mai ripianata per mancanza di fondi. Per un Impero che traeva profitti soprattutto dai commerci tra oriente e occidente e che necessitava della flotta anche per i collegamenti interni, fu una mancanza disastrosa.\nLa deposizione.\nNel 1191 ripresero gli scontri con la Bulgaria e l'Imperatore, che guidava personalmente le truppe fu sconfitto a Beroe. Nel 1194 un'altra armata fu dispersa ad Arcadiopoli.\nConscio dell'importanza e dell'instabilit\u00e0 dilagante dei suoi domini balcanici, l'imperatore non si arrese e decise di organizzare personalmente una nuova campagna per l'anno successivo; ma l'8 marzo del 1195 il fratello di Isacco, il Sebostocratore Alessio Angelo, si ribell\u00f2, lo accec\u00f2 e lo depose, relegandolo in una torre.\nLa IV Crociata.\nMentre Isacco rimaneva prigioniero a Bisanzio, il di lui figlio Alessio ripar\u00f2 in occidente dove prese accordi con i Veneziani e i crociati che si apprestavano ad attaccare l'Egitto; promettendo aiuti finanziari consistenti di cui i crociati avevano disperatamente bisogno, riusc\u00ec a far approvare questa \"deviazione\" al percorso della crociata, allo scopo di scalzare dal trono lo zio usurpatore.\nQuando l'armata latina apparve sotto le mura di Costantinopoli nel giugno del 1203, l'imperatore Alessio III tent\u00f2 invano di respingere l'assedio e quando nella notte tra il 17 e il 18 giugno un manipolo d'uomini guidati dall'ottuagenario doge di Venezia Enrico Dandolo riusc\u00ec a scavalcare le mura, prefer\u00ec fuggire in Tracia, nonostante i crociati non fossero ancora riusciti ad espugnare la citt\u00e0. A quel punto il popolo rifiut\u00f2 di riconoscere Alessio imperatore e rimise Isacco II sul trono, liberato e rivestito dei paramenti imperiali.\nSolo ad agosto Isacco associ\u00f2 al trono il figlio con il nome di Alessio IV, regnando congiuntamente, con l'incombente presenza dei crociati alle porte, trattenutisi su richiesta del figlio Alessio. Egli, conscio del fatto che i costantinopolitani l'avevano accettato solo per placare gli invasori, temeva che sarebbe stato subito messo da parte senza la loro protezione. La situazione parve tuttavia sfuggire velocemente di mano ai nuovi regnanti, dato che le tasse straordinarie imposte per pagare i forti debiti accumulati e la presenza minacciosa e arrogante delle truppe che li sostenevano, avevano indispettito enormemente la popolazione.\nNella notte tra il 7 febbraio e l'8 del 1204, il protovestiario Alessio Ducas irruppe nel palazzo imperiale avvisando Alessio IV del divampare di una rivolta e convincendolo ad uscire dal palazzo, dove suoi sicari lo attendevano per assassinarlo. Nella stessa notte mor\u00ec anche l'anziano Isacco, ufficialmente per morte naturale e sepolto con tutti gli onori, lasciando campo libero al Ducas per farsi incoronare come Alessio V.\nGiudizi degli storici.\nGeneralmente il governo della dinastia degli Angeli viene considerato come negativo: gi\u00e0 Niceta Coniata sottolineava quanto il debole governo di Isacco II, nonostante il considerevole successo contro i Normanni, portasse l'impero bizantino verso la strada di un inarrestabile declino.\nLa corruzione della burocrazia, le lotte tra le varie fazioni di corte, l'influenza degli eunuchi ben presto deteriorarono l'apparato amministrativo e fiscale dell'impero provocando forti rivolte tra le quali soprattutto bisogna ricordare la secessione della Bulgaria.\nLa perdita della Bulgaria fu particolarmente dolorosa in quanto non solo l'impero veniva privato di una ricca e fertile provincia, ma anche perch\u00e9 venivano fortemente minacciati i possedimenti europei di Bisanzio, che dopo la battaglia di Manzikert costituivano la parte pi\u00f9 preziosa dei domini imperiali. La citt\u00e0, ormai presa tra due fuochi, avrebbe patito molto questa secessione nel secolo successivo; tutta la politica dei Comneni, tesa alla protezione ad ogni costo delle province balcaniche, era cos\u00ec compromessa.\nL'imperatore, infine, caus\u00f2 un danno ancor pi\u00f9 grave al momento del passaggio di Federico I Barbarossa: la sterile opposizione della debole armata imperiale, l'arresto degli ambasciatori, gli accordi con il Saladino, infatti, minarono alla base il fragile rapporto tra Costantinopoli e l'Occidente, lasciando uno strascico di odi che port\u00f2 poi al disastro della IV Crociata.\nLa situazione dell'impero alla fine del suo regno era quindi grave, ma nonostante non fosse dotato dell'abilit\u00e0 diplomatica e degli appoggi interni necessari a invertire le sorti dello stato, dimostr\u00f2 almeno l'energia sufficiente per tappare molte delle falle che continuamente dilaniavano Bisanzio. Furono soprattutto i suoi immediati successori, come il fratello Alessio III e il figlio Alessio IV, a prendere alcune dissennate decisioni, che portarono a un rapido deterioramento della situazione e all'improvviso sgretolamento di un impero ormai quasi millenario.\nFamiglia.\nL'identit\u00e0 della prima moglie di Isacco \u00e8 sconosciuta (pu\u00f2 darsi fosse una Paleologa), sappiamo che il suo nome era Irene, visto che si trova il necrologio nella cattedrale di Spira, dove la loro figlia Irene Angela \u00e8 sepolta. Sembrerebbe che Irene sia morta nel 1185, visto che Isacco in quell'anno si rispos\u00f2, oppure che abbiano divorziato. Dal loro matrimonio nacquero tre figli, due femmine e un maschio:\nNel 1186, in seconde nozze, Isacco spos\u00f2 Margherita d'Ungheria (ribattezzata Maria), figlia del re d'Ungheria Bela III; da questa unione nacquero due figli maschi:"}
{"id": "1907568", "revid": "767487", "url": "https://it.wikipedia.org/wiki?curid=1907568", "title": "Tiro con l'arco ai Giochi della XXIX Olimpiade - Squadre femminile", "text": "Hanno partecipato 10 squadre.\nRound di qualificazione.\nLa classifica a squadre \u00e8 la semplice somma dei punti ottenuti dalle 3 arciere per nazione durante il round di qualificazione per la gara individuale (dettagli)."}
{"id": "1907571", "revid": "125674666", "url": "https://it.wikipedia.org/wiki?curid=1907571", "title": "Vys\u0161aja Liga 1991", "text": "L'edizione 1991 della Vys\u0161aja Liga fu la 55\u00aa e ultima del massimo campionato sovietico di calcio; fu vinta dalla CSKA Mosca, giunto al suo settimo titolo.\nAvvenimenti.\nL'ultima edizione del massimo livello calcistico del campionato sovietico vide, a distanza di ventuno anni, la vittoria finale del CSKA Mosca. La squadra di Pavel Sadyrin, gi\u00e0 fattasi notare nel torneo precedente come candidata al titolo, domin\u00f2 gran parte del torneo incontrando tuttavia diverse difficolt\u00e0 nel girone di ritorno a causa di gravi problemi di spogliatoio (dovuti alla morte del portiere Michail Er\u00ebmin, rimasto vittima di un incidente stradale al termine della finale di Coppa dell'URSS) che favorirono l'avvicinamento dei rivali dello .\nGirone di andata.\nNella prima giornata, giocata tra il 10 e l'11 marzo 1991, diedero dei segni di cedimento la del dopo-Lobanovs'kyj (sconfitta in casa dalla ) e lo , quest'ultimo sconfitto dai neopromossi del Metalurh Zapori\u017e\u017eja. La partenza fu a favore del CSKA Mosca, che vinse le prime sei gare senza tuttavia riuscire a distanziare i rivali dello Spartak Mosca. La vigilia dello scontro diretto, giocato il 29 aprile, vide infatti le due squadre separate da due soli punti: vincendo per 2-0 lo Spartak agganci\u00f2 i rivali. Le due squadre proseguirono appaiate fino all'undicesimo turno, in cui un pareggio dello Spartak a Odessa lasci\u00f2 via libera al CSKA che nelle successive giornate allung\u00f2 il passo, arrivando a +3 sui rivali al termine del girone di andata.\nGirone di ritorno.\nAll'inizio del girone di ritorno il CSKA, destabilizzato dalla perdita del giocatore Michail Er\u00ebmin, incapp\u00f2 in una serie di pareggi e di sconfitte che favorirono l'avvicinamento dello Spartak Mosca, vincitore tra l'altro dello scontro diretto giocato l'11 luglio. Approfittando di due pareggi consecutivi ottenuti dal CSKA tra la ventiquattresima e la venticinquesima giornata, lo Spartak complet\u00f2 la propria rimonta passando in testa. Il dominio della squadra di Oleg Romancev dur\u00f2 tuttavia una sola giornata: perdendo tre delle ultime quattro gare lo Spartak lasci\u00f2 via libera al CSKA Mosca che gi\u00e0 il 27 ottobre, sconfiggendo la , pot\u00e9 festeggiare in anticipo la conquista del settimo titolo nazionale.\nSolo formali le retrocessioni, in conseguenza dello scioglimento dell'Unione Sovietica avvenuto a qualche settimana di distanza dalla fine del torneo. L'iscrizione delle squadre partecipanti ai nuovi campionati nazionali sorti nelle ex repubbliche facenti parte alla federazione annull\u00f2 le retrocessioni, mentre la speciale \"wild card\" UEFA che riconobbe al \u010cornomorec' l\u2019accesso alla Coppa delle Coppe come prima vincitrice della Coppa d'Ucraina liber\u00f2 un posto in \"zona UEFA\" per la Dinamo Mosca.\nClassifica finale.\nLegenda:\nNote:"}
{"id": "1907572", "revid": "287204", "url": "https://it.wikipedia.org/wiki?curid=1907572", "title": "Cattle station", "text": "Cattle station \u00e8 il termine con cui in Australia si definisce una grande fattoria (\"station\" \u00e8 l'equivalente australiano del ranch statunitense), specializzata nell'allevamento di bovini e condotta da un grazier, il proprietario dell'azienda. La pi\u00f9 grande azienda di questo tipo \u00e8 l'Anna Creek station, nell'Australia Meridionale, estesa per circa 24\u00a0000 km\u00b2, la stessa estensione dell'intera regione Lombardia.\nQuesto tipo di azienda nasce sul territorio australiano per iniziativa di Sir Sidney Kidman (1857-1935), il quale istituisce una catena di tali station in grado di offrire in buone condizioni le loro scorte di carne destinate ai mercati. Attualmente la North Australian Pastoral Company Pty Limited (NAPCO) \u00e8 una delle maggiori produttrici di carne bovina australiana, proprietaria di una mandria di oltre 180\u00a0000 capi di bestiame e di 14 \"cattle station\" situate nel Queensland e nel Territorio del Nord\nData la vastit\u00e0 del territorio da controllare, per monitorare le attivit\u00e0 e per integrare la funzione dei tradizionali mandriani a cavallo, la moderna tecnologia ha fornito come strumenti di controllo mezzi terrestri ed elicotteri. Questi ultimi, grazie alla loro manovrabilit\u00e0, hanno un candidato ideale nel Robinson R22, un elicottero leggero di produzione statunitense, utilizzato anche nei ranch oltreoceano.\nLa \"Cattle station\" ha un termine equivalente, \"sheep station\", usato nelle fattorie specializzate nell'allevamento ovino, nella maggior parte dei casi situate nelle vicinanze dei pascoli nei \"pastoral lease\" e di dimensioni pi\u00f9 modeste.\nAlcune station non seguono una politica di specializzazione cos\u00ec estrema nell'allevamento del bestiame dedicandosi contemporaneamente a bovini, ovini e caprini, questo per evitare di rendersi economicamente meno vulnerabili alle variazioni dei prezzi nel mercato della lana e delle carni bovine.\nNel lessico comune dell'inglese australiano viene utilizzato anche per fare riferimento a qualcosa di grandi dimensioni o di grande importanza."}
{"id": "1907576", "revid": "1186766", "url": "https://it.wikipedia.org/wiki?curid=1907576", "title": "Mandriano", "text": "Il mandriano \u00e8 il custode incaricato di vigilare, da solo o in gruppo, su di una mandria di bestiame. Il bisogno di muoversi, per assecondare la necessit\u00e0 degli animali di pascoli sempre freschi o per portare il bestiame ai punti di raccolta, di vendita o di macello, costringe il mandriano ad uno stile di vita di semi-nomadismo."}
{"id": "1907580", "revid": "17960799", "url": "https://it.wikipedia.org/wiki?curid=1907580", "title": "Antonio Lucio Vivaldi", "text": ""}
{"id": "1907582", "revid": "122110724", "url": "https://it.wikipedia.org/wiki?curid=1907582", "title": "Progetto Montauk", "text": "Il Progetto Montauk (in inglese Montauk Project) \u00e8 una presunta serie di esperimenti governativi segreti degli Stati Uniti (che si sarebbero svolti nella base di Camp Hero, ovvero nella Montauk Air Force Station nella localit\u00e0 di Montauk, sull'isola di Long Island nello stato di New York), con lo scopo di sviluppare procedure di guerra psicologica.\nNon pi\u00f9 utilizzata come base militare, la Montauk Air Force Station \u00e8 stata aperta al pubblico per molti anni. Oggi, l'accesso pubblico al vecchio edificio militare \u00e8 comunque proibito. Non esiste una versione definitiva delle storie e voci riguardanti il progetto, ma alcuni resoconti lo descrivono come un'estensione o continuazione dell'esperimento di Philadelphia. A causa della mancanza di prove verificabili il progetto Montauk \u00e8 ritenuto semplicemente una leggenda metropolitana.\nStoria.\nNon si conosce con certezza quando sia stata la prima citazione del \"Montauk Project\", ma alcuni elementi della storia circolavano gi\u00e0 sin dai primi anni ottanta. Un progetto militare segreto proprio a Montauk \u00e8 descritto gi\u00e0 nel 1956 dal celebre scrittore di fantascienza Frederik Pohl nel suo romanzo breve \"L'insidia del Glotch\" o \"Le navi di Pavlov\".\nLe storie al riguardo riferiscono che un esperimento della marina condotto nel 1943, il \"Philadelphia Experiment\" (a quei tempi sicuramente si sperimentavano e utilizzavano tecniche per demagnetizzare le navi in acciaio, in modo da renderle \"invisibili\" alle mine e siluri a spoletta magnetica, ma l'invisibilit\u00e0 ottica non viene mai menzionata) che nei racconti (mai supportati da dati certi) cercavano di rendere il cacciatorpediniere scorta \"USS Eldridge\" otticamente invisibile. In questi racconti, mai dimostrati, si afferma che l'esperimento diede risultati disastrosi, dovuti a un'ipotetica distorsione dello spazio-tempo. Anche se la storia circolava gi\u00e0 negli anni cinquanta, gli scettici hanno vita facile quando fanno notare che nessuna delle affermazioni riguardanti il Philadelphia Experiment sia mai stata verificata, e che la storia si basava inizialmente sulla testimonianza del marinaio Carl Allen, dichiarato mentalmente \"instabile\".\nSecondo i sostenitori dell'esistenza del Montauk Project, i ricercatori sopravvissuti al Philadelphia Experiment si riunirono di nuovo nel 1952-53. I ricercatori volevano riprendere i loro vecchi lavori riguardanti la manipolazione dello \"scudo elettromagnetico\" che sarebbe stato usato per rendere lo USS \"Eldridge\" otticamente invisibile, e poter continuare a investigare le possibili applicazioni militari della distorsione del campo magnetico anche come dispositivo per la guerra psicologica.\nLa localit\u00e0 venne riaperta al pubblico il 18 settembre del 2002, come \"Camp Hero State Park\". La torre del radar \u00e8 stata dichiarata parte del National Register of Historic Places. Esistono piani per un museo ed un centro di studi, che si centrer\u00e0 sulla storia della seconda guerra mondiale e della guerra fredda. Nel luglio del 2008, il corpo di un animale non identificato venne scoperto sul bagnasciuga della spiaggia Montauk beach. Persone non identificate hanno immesso in internet fotografie del cosiddetto \"Mostro di Montauk\", inducendo cos\u00ec i media nazionale a fornire una serie di ipotesi speculative sulla natura del misterioso essere. Alcune fonti l'hanno considerata come la carcassa parzialmente mangiucchiata, edematosa e in decomposizione di un cane o di un procione, ma in realt\u00e0 l'animale non \u00e8 stato ancora identificato con sicurezza.\nLe teorie del complotto.\nAlcune persone, studiose dell'ambito del paranormale ed appassionati di pseudoscienza, sosterrebbero da diversi anni senza alcuna prova che si svolgano ricerche di fisica applicata all'utilizzo militare estremo, tra queste il viaggio nel tempo, il viaggio nell'iperspazio, l'invisibilit\u00e0 alla luce visibile, al radar e agli infrarossi.\nLa vicenda \u00e8 stata dibattuta anche nell'ambito delle teorie del complotto, ma causa della mancanza di prove verificabili il progetto Montauk \u00e8 ritenuto semplicemente una leggenda metropolitana.\nInfluenza nei media.\nFilm e televisione.\nIl progetto \"Montauk Project\" \u00e8 apperso in molti show televisivi e pellicole:\nBibliografia.\nMolti libri sono stati pubblicati attorno a questo argomento, in particolare la serie riguardante il Progetto Montauk. Esisterebbe una considerevole sovrapposizione con il presunto Philadelphia Experiment, e si consiglia di consultare quella voce per avere ulteriori informazioni e bibliografia. I libri che discutono alcuni dei presunti aspetti del \"Montauk Project includono\":"}
{"id": "1907586", "revid": "92723", "url": "https://it.wikipedia.org/wiki?curid=1907586", "title": "Kotelnikovo", "text": ""}
{"id": "1907588", "revid": "339392", "url": "https://it.wikipedia.org/wiki?curid=1907588", "title": "Orly Airport", "text": ""}
{"id": "1907589", "revid": "339392", "url": "https://it.wikipedia.org/wiki?curid=1907589", "title": "Munich International Airport", "text": ""}
{"id": "1907590", "revid": "17960923", "url": "https://it.wikipedia.org/wiki?curid=1907590", "title": "Stockholm-Arlanda Airport", "text": ""}
{"id": "1907591", "revid": "339392", "url": "https://it.wikipedia.org/wiki?curid=1907591", "title": "D\u00fcsseldorf International Airport", "text": ""}
{"id": "1907592", "revid": "486946", "url": "https://it.wikipedia.org/wiki?curid=1907592", "title": "Sheremetyevo International Airport", "text": ""}
{"id": "1907594", "revid": "17960936", "url": "https://it.wikipedia.org/wiki?curid=1907594", "title": "Domodedovo International Airport", "text": ""}
{"id": "1907596", "revid": "404338", "url": "https://it.wikipedia.org/wiki?curid=1907596", "title": "M\u00e1laga Airport", "text": ""}
{"id": "1907599", "revid": "486946", "url": "https://it.wikipedia.org/wiki?curid=1907599", "title": "Aeroporto di Hong Kong-Chek Lap Kok", "text": ""}
{"id": "1907607", "revid": "962319", "url": "https://it.wikipedia.org/wiki?curid=1907607", "title": "Tuffi ai Giochi della XXIX Olimpiade", "text": "I concorsi dei tuffi si sono svolti dal 10 agosto al 23 agosto 2008 al Centro Acquatico Nazionale di Pechino."}
{"id": "1907608", "revid": "2187", "url": "https://it.wikipedia.org/wiki?curid=1907608", "title": "Tiro con l'arco ai Giochi della XXIX Olimpiade - Individuale femminile", "text": "Hanno partecipato 64 atlete.\nRound di qualificazione.\nIl round di qualificazione serve per stabilire le posizioni nel tabellone principale, a modello dei tornei di tennis (ovvero i migliori del round di qualificazione contro i peggiori)."}
{"id": "1907610", "revid": "31360", "url": "https://it.wikipedia.org/wiki?curid=1907610", "title": "Montauk Project", "text": ""}
{"id": "1907622", "revid": "3831", "url": "https://it.wikipedia.org/wiki?curid=1907622", "title": "Carte di pagamento", "text": ""}
{"id": "1907633", "revid": "281702", "url": "https://it.wikipedia.org/wiki?curid=1907633", "title": "Cermis", "text": ""}
{"id": "1907636", "revid": "287204", "url": "https://it.wikipedia.org/wiki?curid=1907636", "title": "Scherma ai Giochi della XXIX Olimpiade - Spada individuale maschile", "text": "Hanno partecipato 41 atleti; si \u00e8 svolto un turno preliminare per ridurre gli atleti a 32."}
{"id": "1907640", "revid": "1005847", "url": "https://it.wikipedia.org/wiki?curid=1907640", "title": "Kopsenni", "text": "Kopsenni \u00e8 una montagna alta 789 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca.\n\u00c8 la cima pi\u00f9 alta dell'isola, e la dodicesima montagna, sempre per altezza, dell'intero arcipelago."}
{"id": "1907644", "revid": "1005847", "url": "https://it.wikipedia.org/wiki?curid=1907644", "title": "\u00d8rvisfelli", "text": "\u00d8rvisfelli \u00e8 una montagna sul mare, alta 783 metri, situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca.\n\u00c8 la quindicesima montagna, per altezza, dell'intero arcipelago, e la seconda, sempre per altezza, dell'isola."}
{"id": "1907646", "revid": "1005847", "url": "https://it.wikipedia.org/wiki?curid=1907646", "title": "Malakn\u00fakur", "text": "Malakn\u00fakur \u00e8 una montagna alta 777 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca.\n\u00c8 la sedicesima montagna, per altezza, dell'intero arcipelago, e la terza, sempre per altezza, dell'isola."}
{"id": "1907647", "revid": "289592", "url": "https://it.wikipedia.org/wiki?curid=1907647", "title": "RV 729-A", "text": ""}
{"id": "1907648", "revid": "732240", "url": "https://it.wikipedia.org/wiki?curid=1907648", "title": "Sk\u00e6lingur (montagna)", "text": ""}
{"id": "1907649", "revid": "6923", "url": "https://it.wikipedia.org/wiki?curid=1907649", "title": "Autostrada A40 (Francia)", "text": ""}
{"id": "1907650", "revid": "289592", "url": "https://it.wikipedia.org/wiki?curid=1907650", "title": "RV 706-A", "text": ""}
{"id": "1907652", "revid": "339392", "url": "https://it.wikipedia.org/wiki?curid=1907652", "title": "MEN Arena", "text": ""}
{"id": "1907653", "revid": "1914838", "url": "https://it.wikipedia.org/wiki?curid=1907653", "title": "Ginnastica ai Giochi della XXIX Olimpiade", "text": "Le competizioni di ginnastica alle olimpiadi estive di Pechino si sono svolte dal 9 al 24 agosto 2008."}
{"id": "1907656", "revid": "124711477", "url": "https://it.wikipedia.org/wiki?curid=1907656", "title": "Chris Anker S\u00f8rensen", "text": "Biografia.\nHa iniziato la carriera da professionista nel 2007 con il Team CSC di Bjarne Riis. Nel 2008, dopo aver vinto una tappa al Crit\u00e9rium du Dauphin\u00e9 Lib\u00e9r\u00e9 e una al Giro d'Austria, ha corso per la la prova in linea ai Giochi olimpici estivi di Pechino 2008, classificandosi undicesimo. Nel 2010 si \u00e8 aggiudicato l'ottava tappa del Giro d'Italia, quella con arrivo sul Terminillo, mentre due anni dopo \u00e8 stato insignito del premio di supercombattivo al Tour de France.\nNel 2015 ha vinto per la prima volta il titolo nazionale in linea. L'anno dopo ha lasciato la Tinkoff (ex CSC) per trasferirsi alla squadra francese Fortuneo-Vital Concept, da cui in seguito \u00e8 passato alla Riwal Platform, con cui ha terminato la carriera agonistica ed ha intrapreso quella di allenatore.\nHa fatto parte della spedizione danese ai Giochi olimpici di , in cui si \u00e8 classificato sessantesimo nella corsa in linea.\nSi \u00e8 ritirato dalla carriera agonistica nel 2018.\n\u00c8 morto il 18 settembre 2021, all'et\u00e0 di trentasette anni, a Zeebrugge, a causa di un incidente stradale: mentre percorreva in bicicletta le strade della zona, \u00e8 stato investito da un furgoncino. Si trovava nelle Fiandre perch\u00e8 avrebbe dovuto commentare l'imminente campionato mondiale per conto della televisione nazionale Tv2 Sport."}
{"id": "1907659", "revid": "1543377", "url": "https://it.wikipedia.org/wiki?curid=1907659", "title": "Sk\u00e6lingur", "text": "Sk\u00e6lingur \u00e8 un villaggio di 13 abitanti situato sulla costa occidentale dell'isola di Streymoy, la pi\u00f9 grande dell'arcipelago delle isole F\u00e6r \u00d8er che sono un membro del Regno di Danimarca. Il piccolo centro abitato si trova ai piedi dell'omonima montagna che con i suoi 767\u00a0m s.l.m. \u00c8 la quarta vetta, per altezza, dell'arcipelago.\nStoria.\nDi Sk\u00e6lingur si fa menzione per la prima volta in un documento scritto del 1584. Inoltre nella storia locale, questo villaggio viene ricordato per un tragico fatto risalente al 1706. In quell'anno, due fratellastri di Sk\u00e6lingur che avevano avuto un bambino due anni prima, vennero condannati per incesto alla pena di morte. Furono condotti a T\u00f3rshavn e qui giustiziati con la decapitazione. Quella fu l'ultima esecuzione capitale nella storia delle Isole F\u00e6r \u00d8er."}
{"id": "1907660", "revid": "289247", "url": "https://it.wikipedia.org/wiki?curid=1907660", "title": "Joaqu\u00edn Rodr\u00edguez", "text": ""}
{"id": "1907661", "revid": "465169", "url": "https://it.wikipedia.org/wiki?curid=1907661", "title": "Gente di mare/Lascia che sia il tuo cuore", "text": "Gente di mare \u00e8 un brano musicale del 1987, scritto da Raf, Giancarlo Bigazzi e Umberto Tozzi ed interpretata dagli stessi Tozzi e Raf, quest'ultimo alla sua prima interpretazione di una canzone in italiano.\nIl brano \u00e8 stato cantato il 9 maggio 1987 all'Eurofestival, classificandosi al terzo posto.\nIl singolo \u00e8 rimasto per ventisette settimane nelle classifiche italiane, raggiungendo anche il secondo posto.\nIl brano \u00e8 stato anche usato come sigla dell'omonima fiction andata in onda su Rai 1 dal 2005 al 2007.\nNe esistono alcune cover: una in portoghese, eseguita dal cantante brasiliano F\u00e1bio Jr. (\"Felicidade\"), mentre versioni in italiano sono state fatte dall'italo-tedesco Nino De Angelo (album \"Un momento italiano\" del 2004) e dai Ricchi e Poveri (album \"Allegro italiano\" del 1992).\nTracce.\nLato A\nLato B"}
{"id": "1907662", "revid": "339392", "url": "https://it.wikipedia.org/wiki?curid=1907662", "title": "RV 709-D", "text": ""}
{"id": "1907663", "revid": "1005847", "url": "https://it.wikipedia.org/wiki?curid=1907663", "title": "Melin (montagna)", "text": "Melin \u00e8 una montagna alta 764 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca.\n\u00c8 la ventesima montagna, per altezza, dell'intero arcipelago, alla pari con Rey\u00f0afelstindur sull'isola di Eysturoy; e la quinta, sempre per altezza, dell'isola."}
{"id": "1907668", "revid": "287204", "url": "https://it.wikipedia.org/wiki?curid=1907668", "title": "Melin (Francia)", "text": "Melin \u00e8 un comune francese di 62 abitanti situato nel dipartimento dell'Alta Saona nella regione della Borgogna-Franca Contea."}
{"id": "1907669", "revid": "339392", "url": "https://it.wikipedia.org/wiki?curid=1907669", "title": "Compagni del Profeta", "text": ""}
{"id": "1907672", "revid": "767487", "url": "https://it.wikipedia.org/wiki?curid=1907672", "title": "Il mulo (album)", "text": "Il mulo \u00e8 il secondo album del cantautore italiano Cisco, pubblicato il 5 settembre 2008.\nLa figura del mulo.\nIl mulo, filo conduttore di tutto l'album, continua a cercare la propria strada con la sua testardaggine, tralasciando ogni elemento che possa deviarlo, come le mode e la superficialit\u00e0 dell'immagine, ma continua a cercare e trovare motivi di interesse e di impegno, nonostante i problemi che affronta, imparando a \"fregarsene\". Lo spinge l'istinto e la sua tenacia, innanzitutto per se stesso, prima ancora che diventasse fatto politico e civile.\nL'album.\nL'album \u00e8 composto da 12 brani inediti, scritti da Cisco a quattro o sei mani, con la collaborazione dell'amico di lunga data Giovanni Rubbiani o con la mano di Francesco Magnelli.\nAllegato all'album c'\u00e8 anche un DVD, contenente alcuni estratti del concerto di Cisco alla Casa della Pace di Milano nell'ottobre 2007, i viaggi intrapresi a sostegno di organizzazioni di solidariet\u00e0, tre documentari che ci porteranno dalla Tanzania \"Suoni e colori dalla Tanzania\", alla Romania \"Live in Panciu\", al viaggio degli studenti emiliani di visita al campo di Auschwitz \"Fossoli Auschwitz\" e delle immagini scattate in studio.\nLa nuova fatica di Cisco \u00e8 anche disponibile in un doppio vinile a tiratura limitata e numerata, contenente due tracce in pi\u00f9:"}
{"id": "1907674", "revid": "170423", "url": "https://it.wikipedia.org/wiki?curid=1907674", "title": "Nazionale di hockey su prato di Cuba", "text": "La nazionale di hockey su prato di Cuba \u00e8 la squadra di hockey su prato rappresentativa di Cuba."}
{"id": "1907675", "revid": "76963", "url": "https://it.wikipedia.org/wiki?curid=1907675", "title": "Ron Fricke", "text": "Nel 1982 \u00e8 stato direttore della fotografia del film non verbale, di pure immagini, \"Koyaanisqatsi\" diretto da Godfrey Reggio. Con lo stesso stile ha successivamente realizzato, come regista, il mediometraggio \"Chronos\" (1985) e il lungometraggio \"Baraka\" (1992), entrambi utilizzando una cinepresa con il formato 70mm, per ottenere un'elevata qualit\u00e0 dell'immagine.\nNel 2005 \u00e8 stato direttore della fotografia in una parte del film \"\". Nel 2011 realizza \"Samsara\", seguito di \"Baraka\".\nFricke dice del suo lavoro: \u00abSento che il mio lavoro si \u00e8 evoluto attraverso \"Koyaanisqatsi\", \"Chronos\" e \"Baraka\". Sia tecnicamente che filosoficamente sono pronto ad approfondire sempre di pi\u00f9 quello che per me \u00e8 il tema pi\u00f9 importante: la relazione umana con l'eterno\u00bb."}
{"id": "1907677", "revid": "76261", "url": "https://it.wikipedia.org/wiki?curid=1907677", "title": "RV 722", "text": ""}
{"id": "1907680", "revid": "17961768", "url": "https://it.wikipedia.org/wiki?curid=1907680", "title": "RV 729-B", "text": ""}
{"id": "1907683", "revid": "111319", "url": "https://it.wikipedia.org/wiki?curid=1907683", "title": "Andrea Tonti", "text": "Professionista dal 1999 al 2010, dal 2011 al 2013 \u00e8 stato direttore sportivo al Team Nippo. Ora \u00e8 DS all'Area Zero Pro Team.\nCarriera.\nPassato professionista nel 1999, ha negli anni vestito le divise di Cantina Tollo, Saeco, Lampre, Acqua &amp; Sapone, Quick Step, Fuji e Carmiooro. In carriera ha ottenuto due vittorie, il Gran Premio Fred Mengoni e una tappa dell'Euskal Bizikleta entrambi nel 2006; come gregario ha invece contribuito ai successi al Giro d'Italia di Gilberto Simoni nel 2003 e di Damiano Cunego nel 2004.\n\u00c8 stato per quattro volte nazionale italiano ai campionati del mondo (in un'occasione riserva), contribuendo ai successi in linea di Paolo Bettini nel 2007 a Stoccarda e di Alessandro Ballan nel 2008 a Varese. Annuncia il ritiro dall'attivit\u00e0 agonistica nel gennaio 2011: rimane comunque nel mondo del ciclismo come sport manager del team UCI Continental anconetano D'Angelo &amp; Antenucci-Nippo.\nNel 2012 e 2013 ricopre la figura di Team Manager nel Team Nippo-De Rosa vincendo due Giri del Giappone, il Giro di Malesia e conquistando oltre 40 gare in due anni, portandolo cos\u00ec ad essere una delle formazioni di maggiore interesse Asiatiche. Nel 2014 inizia un nuovo progetto con la squadra Continental Area Zero Pro Team ove ricopre la figura di Team Manager e Direttore Sportivo.\nParallelamente alla sua attivit\u00e0 di manager sportivo, crea e sviluppa Bike Division Tour Operator, societ\u00e0 che si occupa esclusivamente di viaggi organizzati per ciclisti verso mete in cui si svolgono i pi\u00f9 importanti eventi Internazionali legati appunto al ciclismo. Bike Division Tour Operator \u00e8 stata premiata nel 2012 e 2013 come miglior Tour Operator al Mondo a New York durante la Gran Fondo che si tiene ogni anno a maggio e grazie allo Staff competente e professionale si sta affermando come punto di riferimento nel mondo turistico della bicicletta."}
{"id": "1907685", "revid": "170423", "url": "https://it.wikipedia.org/wiki?curid=1907685", "title": "Nazionale di hockey su prato del Kenya", "text": "La nazionale di hockey su prato del Kenya \u00e8 la squadra di hockey su prato rappresentativa del Kenya."}
{"id": "1907687", "revid": "170423", "url": "https://it.wikipedia.org/wiki?curid=1907687", "title": "Nazionale di hockey su prato del Ghana", "text": "La nazionale di hockey su prato del Ghana \u00e8 la squadra di hockey su prato rappresentativa del Ghana."}
{"id": "1907689", "revid": "119764031", "url": "https://it.wikipedia.org/wiki?curid=1907689", "title": "Canadair", "text": "Canadair \u00e8 stata un'azienda aeronautica civile e militare canadese, sussidiaria di altre aziende del settore e nazionalizzata fino al 1986, quando fu privatizzata e inglobata in Bombardier.\nLe origini di Canadair risalgono alla fondazione di un centro di fabbricazione di aerei per la sezione canadese della Vickers nell'aeroporto di Cartierville a Saint-Laurent, un \"borough\" di Montr\u00e9al. Sebbene l'aeroporto sia stato dismesso, quel centro, denominato Canadair Plant One, esiste ancora.\nStoria.\nCanadair fu fondata l'11 novembre 1944 dal governo canadese per la produzione degli idrovolanti Consolidated PBY Catalina per la Royal Canadian Air Force. Oltre alla fabbricazione di tali aerei, c'era anche l'accordo con la nascente azienda per lo sviluppo e la produzione di una variante dei Douglas DC-4, il Canadair DC-4M con motori Rolls-Royce Merlin, che usc\u00ec nel 1946 sotto il nome \"Northstar\".\nNell'immediato dopoguerra Canadair prese in consegna la produzione della serie Douglas DC-3/C-47. Nel 1946, l'Electric Boat Company compr\u00f2 una quota di partecipazione in Canadair. Nel 1952 le due compagnie si unirono, dando vita alla General Dynamics, che nel 1954, dopo aver acquisito la Convair, trasform\u00f2 Canadair nella sua sussidiaria canadese.\nNazionalizzazione.\nNel 1976 il governo canadese compr\u00f2 la Canadair, nazionalizzandola e tenendone il controllo fino al 1986, quando fu ceduta a Bombardier. Avendo accumulato grossi debiti, l'azienda fu privatizzata durante il governo di Brian Mulroney, divenendo successivamente il nucleo di una delle divisioni della Bombardier, la Bombardier Aerospace.\nCome divisione della Bombardier, il marchio Canadair sopravvisse per qualche tempo su aerotaxi, sugli aeromobili regionali della serie Canadair Regional Jets e sugli anfibi per la lotta aerea antincendio, salvo poi essere definitivamente sostituito, in tempi pi\u00f9 recenti, nelle nuove produzioni dal marchio Bombardier Aerospace.\nRiconoscimenti e produzione.\nCanadair possiede una serie di primati: il CL-44D, basato sul Bristol Britannia, \u00e8 stato il primo progetto di aereo che consentiva l'accesso alla stiva di carico aprendo l\u2019intera sezione di coda lateralmente; il CL-89 ed il CL-289 sono stati i primi aerei di sorveglianza senza pilota ad entrare in servizio in diverse forze armate nazionali; il CL-84 \u00e8 stato il primo aeroplano VTOL a funzionare come un convertiplano; il CL-215 \u00e8 stato il primo aereo progettato per la lotta aerea antincendio. Proprio per quest'ultimo motivo, in Europa il termine \"canadair\" \u00e8 divenuto sinonimo di aereo usato per lo spegnimento degli incendi.\nCanadair ha preso parte anche ad altri progetti al di fuori dell'aeronautica: ad esempio, la divisione \"Canarch\" si \u00e8 occupata della progettazione e fabbricazione di pareti divisorie per edifici. Canadair, inoltre, produce le cabine per molte torri di controllo della Federal Aviation Administration negli Stati Uniti e progetta veicoli che si muovono con cingoli o con cuscini d'aria, sebbene solo una piccola parte dei progetti venga effettivamente realizzata."}
{"id": "1907694", "revid": "599013", "url": "https://it.wikipedia.org/wiki?curid=1907694", "title": "Nuoto ai Giochi della XXIX Olimpiade - 100 metri rana maschili", "text": "Record.\nPrima di questa competizione, il record del mondo (WR) e il record olimpico (OR) erano i seguenti.\nDurante l'evento sono stati migliorati i seguenti record:\nBatterie.\nSi sono svolte 4 batterie di qualificazione. I primi 8 atleti si sono qualificati direttamente per la finale."}
{"id": "1907695", "revid": "62004", "url": "https://it.wikipedia.org/wiki?curid=1907695", "title": "Johannes Fr\u00f6hlinger", "text": "Carriera.\nPassa professionista nel 2007, e fino al termine della stagione 2008 gareggia nella Gerolsteiner. Dal 2009 al 2010 veste quindi la divisa del Team Milram, mentre nel 2011 si accasa alla Skil-Shimano, squadra olandese nota dal 2012 come Argos-Shimano (prima come Project 1T4I), dal 2014 come Giant-Shimano e dal 2017 come Sunweb.\nNon ha ancora ottenuto successi da professionista: da dilettante ha tuttavia vinto il Tour Alsace e il Troph\u00e9e des Champions. Si \u00e8 inoltre piazzato secondo nella tappa di Contursi Terme al Giro d'Italia 2008, e ha rappresentato il suo paese ai campionati del mondo su strada nel 2009, nel 2012, nel 2014 e nel 2015, gareggiando in tutti i casi nella prova in linea."}
{"id": "1907697", "revid": "1840984", "url": "https://it.wikipedia.org/wiki?curid=1907697", "title": "Renault RS10", "text": "La Renault RS10 \u00e8 una monoposto di Formula 1 che corse nel campionato mondiale del 1979. Particolarit\u00e0 peculiare era il motore Renault EF1, per la prima volta il 1500\u00a0cm\u00b3 era sovralimentato con due turbine prodotte dalla K\u00fchnle, Kopp &amp; Kausch dopo aver debuttato in versione a singola turbina Garrett Systems sulla vettura precedente. La Renault fu infatti la prima che credette nelle potenzialit\u00e0 dei motori turbo e nel 1977 entr\u00f2 nella massima formula proprio con questo tipo motore.\nLa RS10 fu la prima vettura a spinta da un motore turbo a vincere un Gran Premio di Formula 1, con il suo pilota Jabouille al Gran Premio di Francia del 1979. Una nuova strada era cos\u00ec stata aperta e ben presto tutte le altre squadre l'avrebbero seguita.\nIl progettista fu il francese Michel T\u00e9tu. Tecnicamente la vettura era la tipica auto ad effetto suolo, derivata dalla storica Lotus 79, con pance molto lunghe e alettoni molto piccoli. Il telaio era in alluminio con il serbatoio alle spalle del pilota e i freni a disco sulle ruote."}
{"id": "1907698", "revid": "2110845", "url": "https://it.wikipedia.org/wiki?curid=1907698", "title": "Daniel Chalonge", "text": "Chalonge fu astronomo presso l'Osservatorio di Parigi e fu uno dei fondatori dell'Institut Astrophysique de Paris (Istituto astrofisico di Parigi). Coniug\u00f2 la sua attivit\u00e0 di astrofisico con l'altra grande passione della sua vita - la montagna - \nrendendosi protagonista di osservazioni e sperimentazioni presso le stazioni di ricerca in alta quota poste al Pic du Midi e al Jungfraujoch. \nNel 1927 ide\u00f2 e realizz\u00f2 il tubo a idrogeno e tra il 1926 e il 1928, insieme a Lambert, il microfotometro (o microdensitometro).\nEffettu\u00f2 la prima misurazione scientifica dell'ozonosfera con lo spettrografo nel 1934.\nRiconoscimenti.\nIn suo onore gli sono stati intitolati:"}
{"id": "1907700", "revid": "38120", "url": "https://it.wikipedia.org/wiki?curid=1907700", "title": "Nazionale di hockey su prato della Danimarca", "text": "La nazionale di hockey su prato della Danimarca \u00e8 la squadra di hockey su prato rappresentativa della Danimarca ed \u00e8 posta sotto la giurisdizione della Dansk Hockey Union."}
{"id": "1907701", "revid": "547034", "url": "https://it.wikipedia.org/wiki?curid=1907701", "title": "Zhujiaquan", "text": "Zhujiaquan (\u6731\u5bb6 pugilato della Famiglia Zhu) o Zhujiajiao (\u6731\u5bb6\u6559, Insegnamento o Dottrina della Famiglia Zhu) \u00e8 uno stile delle arti marziali cinesi che \u00e8 classificabile come Nanquan ed appartiene agli stili praticati dalla minoranza Hakka (Kejiaquan). Questa scuola \u00e8 diffusa nella provincia di Guangdong in particolare nelle aree amministrative di Wuhua (\u4e94\u534e), Meixian (\u6885\u53bf), Zijin (\u7d2b\u91d1), Shantou (\u6c55\u5934), Xingning (\u5174\u5b81) e Meizhou (\u6885\u5dde).\nOrigini.\nSi racconta che lo Zhujiajiao \u00e8 nato dopo la Rivolta dei Taiping allo scopo di sconfiggere la dinastia Qing e che, per sottolineare questo ruolo sovversivo, il nome Zhujiaquan (\u6731\u5bb6\u62f3) si riferisca al fondatore della dinastia Ming, Hongwu (\u6d2a\u6b66), che in origine si chiamava Zhu Yuanzhang. Infatti uno dei rivoltosi ricercati, con speciali abilit\u00e0 marziali, per far perdere le proprie tracce, cambi\u00f2 il proprio cognome in Zhu.\nQuesto personaggio sarebbe Zhu Huanger (\u6731\u9ec3\u4e8c), che in et\u00e0 avanzata fece ritorno alla propria casa natale (Wuhua) ed insegn\u00f2 a Zhu Yanan (\u6731\u4e9e\u5357). Zhu Yanan tramand\u00f2 a sua volta il pugilato al proprio figlio Zhu Jin (\u6731\u9032).\nUn maestro molto importante in Shantou nell'era repubblicana \u00e8 stato Huang Zhenqiang (\u9ec3\u632f\u5f37).\nSecondo Bob Melia e John Farrell vi sarebbe un \u201cGrande Maestro\u201d di questo stile che si chiama Chu Shiu Woon che sarebbe fuggito ad Hong Kong durante la Rivoluzione Culturale."}
{"id": "1907702", "revid": "124534770", "url": "https://it.wikipedia.org/wiki?curid=1907702", "title": "Doug Ellis", "text": "Inizi.\nEllis nacque il 3 gennaio 1924 a Hooton, nella contea dello Cheshire. All'et\u00e0 di tre anni, il padre, also chiamato Herbert, mor\u00ec. Sua madre Jane non si rispos\u00f2, e invece lavorava per supportare lui e sua sorella minore, e per potersi permettere la sua scuola secondaria a Chester.\nSecondo i resoconti di Ellis, prese parte ai provini per una carriera nel calcio con i Tranmere Rovers da bambino, ma decise di continuare la sua carriera nel business al posto del calcio. Durante la seconda guerra mondiale, fu stazionato in Ceylon (ora Sri Lanka) con la sezione aerea del Royal Navy, e l'esperienza del suo primo viaggio all'estero lo ispir\u00f2 a fornire vacanze all'estero a basso costo per persone provenienti da una simile condizione economica. Ancor prima di compiere quarant'anni \u00e8 diventato milionario con la vendita di pacchetti di viaggi per la Spagna.\nEllis incontr\u00f2 la sua prima moglie Audrey Slater in Ceylon nel 1946. Ebbero un figlio insieme, e in seguito divorziarono. Spos\u00f2 la sua seconda moglie Heidi Kroeger nel 1963, con cui ebbe due figli. La incontr\u00f2 a Benidorm quando stava lavorando per una societ\u00e0 rivale, e la persuase a entrare nella sua compagnia.\nAston Villa.\nEllis \u00e8 stato un controverso presidente e azionista di maggioranza dell'Aston Villa in due differenti occasioni: la prima volta dal 1968 al 1975. Ellis \u00e8 stato sostituito nel ruolo di presidente e dirigente nel 1979. Durante la sua assenza, l'Aston Villa ha vissuto il periodo di maggior successo, con la vittoria nel campionato 1980-1981 e nella Coppa dei Campioni 1981-1982.\nEllis \u00e8 tornato presidente nel 1982 ed \u00e8 rimasto tale fino a quando Randy Lerner non ha acquistato il club, nel 2006. Molti tifosi gli hanno attribuito la colpa per il declino della squadra, successivamente alla vittoria in Coppa dei Campioni. Nel giro di cinque anni, infatti, il club \u00e8 retrocesso dalla massima divisione del campionato inglese, con la maggior parte delle stelle vendute ad altre squadre, sebbene a parziale giustificazione ci fossero i debiti contratti dal \"Villa\" nella precedente gestione. Nel 1996, Ellis \u00e8 diventato proprietario del 47% delle azioni dell'Aston Villa. A maggio 1997, il club ha avuto un valore stimato in centoventisei milioni di sterline. Ha successivamente venduto parte delle sue quote, rimanendo con un terzo delle azioni totali del club. \u00c8 stato riportato che Ellis abbia guadagnato, da questa operazione, quattro milioni di sterline. L'incasso \u00e8 stato impiegato, in parte, per la costruzione della nuova \"Trinity Road Stand\" (settore del Villa Park) e per l'acquisto di Stan Collymore dal Liverpool.\nMolti tifosi del Villa non hanno accettato la sostituzione della vecchia Trinity Road Stand: \u00e8 stata infatti considerata un monumento classificato. La nuova struttura, sebbene valida dal punto di vista artistico, non ha la maestosit\u00e0 della precedente.\nEllis \u00e8 stato il primo direttore di un club ad auto-attribuirsi uno stipendio (nel 2005, pari a 290 000 sterline, con un aumento del 12% rispetto all'anno precedente), quando questa manovra \u00e8 stata legalizzata dalla FA agli inizi degli anni ottanta. Il suo amore per l'Aston Villa, spesso dichiarato, \u00e8 stato messo in dubbio pi\u00f9 volte dai tifosi, per i suoi incarichi ai rivali del Birmingham City, Derby County e Wolverhampton Wanderers (addirittura come presidente).\nNel 2004, all'et\u00e0 di ottanta anni e con un cancro alla prostata, Ellis ha deciso di lasciare parte del potere all'amministratore delegato Bruce Langham, che ha poi rassegnato le dimissioni nel 2005, per alcuni dissidi con Ellis.\nNello stesso anno, \u00e8 entrato nell'Ordine dell'Impero Britannico. Successivamente, ha affrontato un'importante operazione al cuore, con l'inserimento di un bypass e, poco dopo l'inizio del campionato 2005-2006, ha ripreso il suo vecchio ruolo.\nIl 14 agosto 2006, \u00e8 stata ufficializzata la cessione dell'Aston Villa a Randy Lerner, in cambio di sessantatr\u00e9 milioni di sterline. Ellis \u00e8 stato nominato presidente emerito del club, dopo aver completato la trattativa il 19 settembre 2006.\nRiconoscimenti.\nNel 1994, uno stand al Villa Park fu battezzato in nome di Ellis. Nel gennaio 2012, il \"Doung Ellis Learning Hub\" fu inaugurato alla Facolt\u00e0 di Medicina dell'Universit\u00e0 di Birmingham; Ellis don\u00f2 416 000 sterline alla struttura. Nel 2012, Ellis don\u00f2 diecimila sterline alla costruzione di una nuova palestra scolastica alla Sutton Coldfield Grammar School for Girls; nel suo messaggio alla scuola, scrisse: \"Avete chiaramente una scuola di cui andare fieri, e vi auguro ogni successo nella realizzazione dei vostri obiettivi\". Nell'aprile 2013, fu inaugurato il nuovo edificio ristrutturato del \"Sir Doug Ellis Woodcock Sports Centre\" alla Aston University, con un nuovo spazio per le attivit\u00e0 sportive e campi da squash. Questi lavori furono finanziati parzialmente da Ellis.\nEllis ha ricevuto una laurea ad honorem dalla Aston University nel luglio del 2007. Il 4 marzo 2012, Ellis fu nominato cavaliere in seguito alle sue opere di beneficenza. Mor\u00ec il 11 ottobre 2018, all'et\u00e0 di 94 anni.\nCritiche.\nSia i tifosi sia gli ex allenatori, hanno criticato la mancanza di ambizioni di Ellis, osservando anche la difficolt\u00e0 del club di portare al top i suoi calciatori. Ellis, per\u00f2, ha sempre risposto che la sua prudenza finanziaria ha salvato il club da una triste fine, come quella del . Sotto la guida di John Gregory, l'Aston Villa ha speso pi\u00f9 del solito, ma il tecnico avrebbe voluto altri due-tre acquisti.\nNella sua autobiografia, Ellis ha affermato di aver inventato la rovesciata, nonostante non abbia mai giocato a calcio a livello professionistico.\nCi sono sempre state campagne per far rassegnare le dimissioni a Ellis, da parte dei sostenitori della squadra. Per\u00f2, nonostante l'interesse di alcuni gruppi, il club \u00e8 sempre rimasto nelle sue mani."}
{"id": "1907704", "revid": "21880", "url": "https://it.wikipedia.org/wiki?curid=1907704", "title": "Specie di Carduus", "text": "Elenco delle specie di \"Carduus\":"}
{"id": "1907705", "revid": "170423", "url": "https://it.wikipedia.org/wiki?curid=1907705", "title": "Nazionale di hockey su prato della Francia", "text": "La nazionale di hockey su prato della Francia \u00e8 la squadra di hockey su prato rappresentativa della Francia."}
{"id": "1907707", "revid": "767487", "url": "https://it.wikipedia.org/wiki?curid=1907707", "title": "B\u00e1raka", "text": "Nell\u02bcIslam, il termine b\u00e0raka ( \u2018grazia\u2019, \u2018benedizione\u2019) pu\u00f2 riferirsi a persone, luoghi o cose (come nel Cristianesimo), e talora a particolari azioni o circostanze.\nNel Sufismo.\nLa \"baraka\", segno distintivo della grazia divina elargita a un buon musulmano, viene considerato nel Sufismo trasmissibile da parte di un profeta o di un \"sant'uomo\" (\"wal\u012b\"), ma anche di un Maestro di una \"tar\u012bqa\" a un suo discepolo (\"mur\u012bd\"). \nLe modalit\u00e0 di trasmissione sono di ordine eminentemente fisico ma esse possono variare da confraternita a confraternita: dal semplice tocco a forme pi\u00f9 estreme di contatto. Sovente tale passaggio \u00e8 sottolineato dalla consegna all'allievo della \"khirqa\" del Maestro, che sottolinea in tal modo l'esistenza di una legittima catena di trasmissione (\"silsila\") di santit\u00e0.&lt;br&gt;\nUn modo non fisico di acquisizione della \"baraka\" pu\u00f2 essere invece costituito in alcuni casi dalla pia visita (\"ziy\u0101ra\") a luoghi di sepoltura, mausolei e altri monumenti funebri di particolari e rinomati \"wal\u012b\".\nModi colloquiali di dire.\nUn modo di ringraziare, nei paesi a maggioranza musulmana, \u00e8 l'espressione araba \"baraka All\u0101hu f\u012bki\" che sta per \"Iddio ti benedica\", cui in generale si risponde \"al-\u1e25amdu li-ll\u0101hi\", cio\u00e8 \"lode a Dio\", che equivale a \"bene, grazie\"."}
{"id": "1907708", "revid": "729019", "url": "https://it.wikipedia.org/wiki?curid=1907708", "title": "Val Clavalit\u00e9", "text": "La Val Clavalit\u00e9 \u00e8 una valle laterale della Valle d'Aosta del versante envers, posta interamente nel comune di F\u00e9nis, sulla destra orografica della Dora Baltea, incuneata tra la valle di Cogne ed il Vallone di Champdepraz.\nCaratteristiche.\nLa valle termina con il colle di F\u00e9nis che la mette in comunicazione da una parte con la valle di Champorcher e dall'altra con la valle di Cogne. La Punta Tersiva (3513\u00a0m s.l.m.) domina la piana e tutta la valle. Probabilmente in passato vi erano alcune miniere utilizzate per l'estrazione di metalli. Alcuni documenti storici preromani parlano addirittura di una sviluppata rete di strade lastricate. La Val Clavalit\u00e9 \u00e8 l'unico luogo della Valle d'Aosta ad ospitare un piccolo giacimento di salgemma.\nPer raggiungerla, partendo dall'abitato di F\u00e9nis, si percorre la strada asfaltata da \"Mis\u00e9r\u00e8gne\" fino a \"Cerise\". Poi si prosegue per la strada sterrata fino ad arrivare a un cocuzzolo da cui si pu\u00f2 ammirare il panorama della piana di Clavalit\u00e9 (1501 ). Dopo un breve tratto in discesa si raggiunge la localit\u00e0 \"Clavalit\u00e9\" da cui partono numerosi sentieri.\nMonti.\nLe montagne principali che contornano la valle sono:\nIl bivacco Egidio Borroz.\nIl 15 luglio 2006 nella valle fu inaugurato il \"bivacco Egidio Borroz\", intitolato all'omonimo consigliere comunale in carica dal 1990 al 1995.\nIl bivacco, situato a circa 2150 si trova in una posizione strategica sulla rete sentieristica chiamata \"Percorso dei laghi\" e costituisce un punto di partenza per le escursioni sul Monte Tersiva e Mont Glacier."}
{"id": "1907709", "revid": "17962258", "url": "https://it.wikipedia.org/wiki?curid=1907709", "title": "Lingua centum", "text": ""}
{"id": "1907710", "revid": "170423", "url": "https://it.wikipedia.org/wiki?curid=1907710", "title": "Nazionale di hockey su prato della Polonia", "text": "La nazionale di hockey su prato della Polonia \u00e8 la squadra di hockey su prato rappresentativa della Polonia ed \u00e8 posta sotto la giurisdizione della Polskiego Zwi\u0105zku Hokeja na Trawie."}
{"id": "1907714", "revid": "17962278", "url": "https://it.wikipedia.org/wiki?curid=1907714", "title": "Lingue satem", "text": ""}
{"id": "1907715", "revid": "180559", "url": "https://it.wikipedia.org/wiki?curid=1907715", "title": "Nazionale di hockey su prato dell'Austria", "text": "La nazionale di hockey su prato dell'Austria \u00e8 la squadra di hockey su prato rappresentativa dell'Austria ed \u00e8 posta sotto la giurisdizione della \u00d6sterreichischer Hockeyverband."}
{"id": "1907717", "revid": "648716", "url": "https://it.wikipedia.org/wiki?curid=1907717", "title": "Tadeusz \u015alusarski", "text": "Biografia.\nInsieme al compagno di squadra ed avversario W\u0142adys\u0142aw Kozakiewicz \u00e8 considerato il pi\u00f9 grande saltatore con l'asta polacco di tutti i tempi.\nNell'agosto del 1998, a 48 anni, perse la vita in un incidente stradale causato da un automobilista che si era addormentato alla guida, mentre viaggiava insieme a W\u0142adys\u0142aw Komar, medaglia d'oro nel getto del peso alle Olimpiadi di Monaco di Baviera 1972, nei pressi della cittadina di Ostromice in Polonia."}
{"id": "1907719", "revid": "125003974", "url": "https://it.wikipedia.org/wiki?curid=1907719", "title": "Tatiana Guderzo", "text": "Carriera.\nNel 2004 a soli 20 anni, si classific\u00f2 seconda nella prova in linea Elite dei Campionati del mondo su strada di Verona. Pass\u00f2 professionista l'anno successivo nella Top Girls Fassa Bortolo-Raxy Line. Pass\u00f2 poi all'olandese AA-Drink Cycling Team nel 2007, poi alla Gauss-RDZ-Ormu-Colnago nel 2008.\nNel 2005 e nel 2008 si laure\u00f2 campionessa nazionale a cronometro. Nell'agosto del 2008 partecip\u00f2 inoltre ai Giochi olimpici a Pechino, ottenendo la medaglia di bronzo nella gara in linea. Il 26 settembre 2009 divenne quindi Campionessa del mondo in linea a Mendrisio, vincendo in solitaria e precedendo di 19 secondi Marianne Vos e la compagna di squadra Noemi Cantele.\nPer la stagione 2010 pass\u00f2 al neonato Team Valdarno Women, rimanendo sempre legata al G.S. Fiamme Azzurre; quell'anno concluse il campionato del mondo a cronometro in Australia in decima posizione. L'anno dopo si trasfer\u00ec tra le file del nuovo sodalizio MCipollini-Giambenini. Nel 2012 e nel 2013 fu nuovamente campionessa italiana a cronometro; nel 2013 concluse inoltre seconda, e miglior italiana, al Giro d'Italia, preceduta solo dalla scalatrice statunitense Mara Abbott.\nNel 2015 passa alla formazione norvegese Hitec Products. Negli stessi anni torna a ottenere risultati internazionali su pista, vincendo due titoli europei di inseguimento a squadre con il quartetto azzurro, nel 2016 e nel 2017. Nel 2017 si trasferisce al team belga Lensworld-Kuota, e in stagione si aggiudica il Giro dell'Emilia. Nel luglio 2018 torna in Italia per accasarsi alla formazione lombarda BePink; due mesi dopo, convocata in azzurro per i campionati del mondo a Innsbruck, riesce a ottenere la medaglia di bronzo nella difficile prova in linea, preceduta al traguardo solo da Anna van der Breggen e Amanda Spratt."}
{"id": "1907722", "revid": "2101009", "url": "https://it.wikipedia.org/wiki?curid=1907722", "title": "Dorayaki", "text": "Il \u00e8 un tipo di dolce giapponese composto da due \"pancake\", formati a partire dalla \"kasutera\" (un impasto simile al pan di spagna), e riempito al centro con l\"'anko\", una salsa dolce rossastra ricavata dai fagioli \"azuki\".\nStoria.\nIn origine il \"dorayaki\" aveva un solo strato; la forma attuale a due strati fu inventata nel 1914 da Ueno Usagiya. Attualmente, l'omonimo negozio (Usagiya, \u3046\u3055\u304e\u3084), viene considerato il migliore in tutto il Giappone, e lo si pu\u00f2 visitare all'indirizzo 1-10-10 Ueno (una sezione di Tokyo), Taito-Ku.\nIn giapponese \"dora\" significa \"gong\", e probabilmente la forma simile a quella dello strumento musicale ha dato origine al nome del dolce. La leggenda narra che un samurai di nome Benkei dimentic\u00f2 il suo gong a casa di un contadino presso il quale si nascondeva, e che questi lo us\u00f2 per preparare il primo \"dorayaki\", da cui, appunto, deriva il nome.\nSebbene la ricetta originale del ripieno preveda l\"'anko\", ne esistono numerose varianti, ad esempio alla crema di castagne o al cioccolato.\nNella regione del Kansai, il dolce \u00e8 noto anche come \"mikasa\" (\u4e09\u7b20). In precedenza la parola significava triplo cappello di paglia, ma anche un nome alternativo del Monte Wakakusa situata a Nara. A Nara sono popolari le versioni di \"mikasa\" con 30cm di diametro.\nRiferimenti nella cultura di massa.\nI \"dorayaki\" sono noti per essere il piatto preferito del gatto-robot \"Doraemon\", protagonista dell'omonima serie di manga ed anime. Diversamente da quanto potrebbe sembrare, il nome \"Doraemon\" non deriva da \"dorayaki\" bens\u00ec da \"noraneko\" (\"gatto randagio\" in giapponese).\nLi si vedono preparare nel film \"Le ricette della signora Toku\" di Naomi Kawase."}
{"id": "1907723", "revid": "188323", "url": "https://it.wikipedia.org/wiki?curid=1907723", "title": "Righe pedonali", "text": ""}
{"id": "1907726", "revid": "170423", "url": "https://it.wikipedia.org/wiki?curid=1907726", "title": "Nazionale di hockey su prato dell'Unione Sovietica", "text": "La nazionale di hockey su prato dell'Unione Sovietica era la squadra di hockey su prato rappresentativa dell'Unione Sovietica, scioltasi nel 1991."}
{"id": "1907732", "revid": "180559", "url": "https://it.wikipedia.org/wiki?curid=1907732", "title": "Nazionale di hockey su prato della Repubblica Ceca", "text": "La nazionale di hockey su prato della Repubblica Ceca \u00e8 la squadra di hockey su prato rappresentativa della Repubblica Ceca, nata nel 1993 dalla scissione della Cecoslovacchia tra Repubblica Ceca e Slovacchia."}
{"id": "1907736", "revid": "170423", "url": "https://it.wikipedia.org/wiki?curid=1907736", "title": "Nazionale di hockey su prato della Bielorussia", "text": "La nazionale di hockey su prato della Bielorussia \u00e8 la squadra di hockey su prato rappresentativa della Bielorussia, nata nel 1991 dallo scioglimento dell'Unione Sovietica."}
{"id": "1907737", "revid": "218520", "url": "https://it.wikipedia.org/wiki?curid=1907737", "title": "Lingue centum", "text": ""}
{"id": "1907738", "revid": "218520", "url": "https://it.wikipedia.org/wiki?curid=1907738", "title": "Lingua satem", "text": ""}
{"id": "1907741", "revid": "2036644", "url": "https://it.wikipedia.org/wiki?curid=1907741", "title": "Shenzhenshi Zuqiu Julebu", "text": "Lo Shenzhen Football Club (), meglio noto come Shenzhen F.C., precedentemente noto come \"Shenzhen Kingway\", \"Shenzhen Ruby\" e \"Shenzhen Jianlibao\", \u00e8 una societ\u00e0 calcistica della Super League con sede a Shenzhen, nel Guangdong.\nDisputa le proprie partite nello Stadio Shenzhen. Il club \u00e8 di propriet\u00e0 del Beijing Huizhong Tianheng Investment Company, che lo acquist\u00f2 nel novembre 2004.\nIl 2004 \u00e8 anche l'anno della vittoria del primo titolo nazionale, a dispetto dei problemi finanziari. L'allora allenatore Zhu Guanghu venne insignito del titolo di allenatore dell'anno e nominato tecnico della Nazionale cinese.\nLa sua partenza port\u00f2 a una decaduta della squadra, tanto che nella stagione successiva raggiunse solo un dodicesimo posto (su quindici). Il nuovo allenatore Chi Shangbin, pur qualificando il club per la AFC Champions League, si dimise a causa dell'influenza dei giocatori nello spogliatoio, soprattutto dell'allora capitano Li Weifeng e del veterano Yang Chen.\nLe dimissioni arrivarono dopo un tentativo di Chi di riprendere il controllo sullo spogliatoio da cui scatur\u00ec una lite tra lui e i due giocatori che port\u00f2 addirittura alla rottura della finestra dell'ufficio dell'allenatore.\nNonostante il clima la squadra raggiunse le semifinali di AFC Champions League dove fu sconfitta nettamente dagli arabi dell'Al Ain.\nNel 2019 termina al penultimo posto e retrocede in League One ma viene ripescato nel massimo campionato a causa del fallimento del Tianjin Tianhai."}
{"id": "1907745", "revid": "1573940", "url": "https://it.wikipedia.org/wiki?curid=1907745", "title": "Silsila", "text": "La silsila (, plur. , in italiano: \"catena\") \u00e8 il procedimento che, risalendo di persona in persona, rimanda fino al Profeta Maometto. Fu ed \u00e8 utilizzato dai \"sufi\" e dalle varie confraternite islamiche come riferimento storico per dare importanza e sicurezza alla loro posizione in seno alla comunit\u00e0 ortodossa (la cosiddetta \"sunna\").\nL'idea \u00e8 la stessa degli \"isnad\" dei \"\u02bea\u1e25\u0101d\u012bth\", ma la catena giunge solo fino ad \"'Ali\", dal quale solo alcune \"sal\u0101sil\" risalgono al Profeta senza citare i primi tre califfi ben guidati, che lo precedono. Altre \"sal\u0101sil\", invece, li enumerano tutti. Da Maometto la \"silsila\" prosegue fino ad arrivare ad Allah stesso, il quale avrebbe cos\u00ec comunicato i propri insegnamenti al genere umano.\nOltre alla prima \"silsila\", grazie alla quale si fa derivare da Allah la fondazione delle varie \"confraternite islamiche\", ne esiste una seconda, continuazione della prima, costituita dai nomi degli \"shaykh\" che dalla fondazione in poi hanno ricevuto e trasmesso, conservandolo intatto, il deposito del fondatore.\nOgni membro di una \"tariqa\" deve sapere a memoria queste due \"sal\u0101sil\", cosa che lo mette in relazione con Allah."}
{"id": "1907747", "revid": "436907", "url": "https://it.wikipedia.org/wiki?curid=1907747", "title": "Always (Blink-182)", "text": "Always \u00e8 un singolo del gruppo musicale statunitense Blink-182, pubblicato il 1\u00ba novembre 2004 come quarto estratto dal quinto album in studio \"Blink-182\".\nDescrizione.\nDecima traccia dell'album, per il finale di \"Always\" canzone sono stati utilizzati quattro differenti bassi elettrici: un Fender Bass VI, due Fender Precision Bass e un Roland Synth Bass.\nVideo musicale.\nIl videoclip, diretto da Joseph Khan, mostra i componenti del gruppo alle prese per la conquista di una ragazza, interpretata dalla cantante australiana Sophie Monk, ai tempi la compagna del batterista Travis Barker. Le telecamere suddividono orizzontalmente lo schermo in tre parti e in ogni sezione viene narrata la vicenda di uno dei tre componenti alle prese con la ragazza, che alla fine sceglie Barker."}
{"id": "1907748", "revid": "24099", "url": "https://it.wikipedia.org/wiki?curid=1907748", "title": "Cristoforo Allori", "text": ""}
{"id": "1907749", "revid": "290746", "url": "https://it.wikipedia.org/wiki?curid=1907749", "title": "Confraternita islamica", "text": ""}
{"id": "1907750", "revid": "298229", "url": "https://it.wikipedia.org/wiki?curid=1907750", "title": "Nazionale di hockey su prato della Svizzera", "text": "La nazionale di hockey su prato della Svizzera \u00e8 la squadra di hockey su prato rappresentativa della Svizzera ed \u00e8 posta sotto la giurisdizione della Swiss Hockey."}
{"id": "1907751", "revid": "322321", "url": "https://it.wikipedia.org/wiki?curid=1907751", "title": "Campello sul Clitunno", "text": "Campello sul Clitunno \u00e8 un comune italiano di abitanti della provincia di Perugia. Ha una struttura urbanistica particolare costituita dall'aggregazione di 13 frazioni sparse sul territorio, raggruppate amministrativamente: Acera, Agliano, Campello Alto, Fontanelle, La Bianca, Lenano, Pettino, Pissignano, Ravale, Settecamini, Spina Nuova, Villa. La sede comunale \u00e8 a La Bianca.\nVi si trovano le sorgenti del fiume Clitunno e, poco distante, il Tempietto del Clitunno, probabilmente il pi\u00f9 interessante monumento tardo antico dell'Umbria. Di rilievo, dal punto di vista architettonico, storico ed artistico i castelli di Campello Alto e Pissignano Alto, poco lontani dal nuovo tracciato della strada Flaminia, e quelli di Agliano ed Acera spostati tra i boschi, verso la Valnerina.\nCampello sul Clitunno \u00e8 anche decisamente famoso per il suo olio extravergine d'oliva. Il comune si attesta come il luogo pi\u00f9 importante in relazione alla qualit\u00e0 della produzione di extravergine in Umbria, grazie al particolare microclima di una parte del territorio e alle caratteristiche del terreno. Campello sul Clitunno fa parte dell'Associazione nazionale citt\u00e0 dell'olio.\nStoria.\nCampello Alto.\nL'antico nucleo dell'attuale comune si trova nella frazione di Campello Alto, un castello costruito nel 921 da Rovero di Champeaux, barone di Borgogna, sulla cima di un colle a 514 . Da esso deriverebbe la famiglia dei conti Campello ed il nome del paese. Egli proveniva da Reims ed era al seguito del duca Guido di Spoleto: Lamberto, imperatore del Sacro Romano Impero, gli concedeva la facolt\u00e0 di costruire una fortezza su un colle. Ad esso associava un feudo con otto villaggi, chiamato \"Gualdi Rainieri\". Seguaci di Federico II e nemici della Chiesa, essi vennero apostrofati da papa Onorio III, nel 1226, come \"figli del diavolo\", \"Tancredi filius beli\u00e0l\".\nAlla met\u00e0 del XIV secolo venne assalito dai mercenari eugubini del gonfaloniere spoletino Pietro Pianciani: gli abitanti di Spoleto per\u00f2 rimborsarono i Campello dei danni subiti.\nNel XVI secolo il feudo si dot\u00f2 degli Statuti, redatti dai massari, dal conte e dal notaio Spineo.\nAttualmente, la frazione conta 57 abitanti (dati Istat, 2001 ).\nVi \u00e8 la chiesa di San Donato del XVI secolo con campanile di 25 metri ex torre medievale. Vi \u00e8 all'interno altare ligneo in stile barocco e affreschi votivi del XV secolo.\nSociet\u00e0.\nEtnie e minoranze straniere.\nSecondo i dati ISTAT al 31 dicembre 2010 la popolazione straniera residente era di 192 persone. Le nazionalit\u00e0 maggiormente rappresentate in base alla loro percentuale sul totale della popolazione residente erano:\nRomania 71 2,80%\nAlbania 32 1,26%\nGeografia antropica.\nFrazioni.\nPettino \u00e8 una frazione abitata da 74 residenti. Si trova a , sul versante orientale del monte Serano ().\nAnticamente appartenne al territorio di Trevi: i Manenteschi, una famiglia del luogo, tentarono addirittura di salire al comando con i due capitani Francesco e Vicourbano. Il loro tentativo non and\u00f2 per\u00f2 a buon fine: essi furono catturati, uccisi e i loro beni sequestrati o distrutti.\nSolo nel 1929 venne inglobata sotto la giurisdizione di Campello.\nLenano \u00e8 una frazione posta lungo la strada provinciale di Pettino sulla costa della montagna di Campello, a 533 m s.l.m., poco sopra l'abitato di Carvello. \u00c8 popolato da 65 persone . Ospita la chiesa romanica di San Lorenzo, originariamente cappella rurale, recante affreschi risalenti al XIV secolo."}
{"id": "1907752", "revid": "290746", "url": "https://it.wikipedia.org/wiki?curid=1907752", "title": "S\u00edlsila", "text": ""}
{"id": "1907753", "revid": "404449", "url": "https://it.wikipedia.org/wiki?curid=1907753", "title": "Sarre Guarnieri", "text": "Biografia.\nSi laure\u00f2 nel 1932 presso la Regia Scuola Superiore di Architettura di Firenze con un progetto per l'Accademia Militare di Modena. Fece parte del Gruppo Toscano, insieme al quale vinse il Concorso per il nuovo fabbricato viaggiatori della stazione di Firenze Santa Maria Novella. Mor\u00ec a soli 29 anni."}
{"id": "1907756", "revid": "38120", "url": "https://it.wikipedia.org/wiki?curid=1907756", "title": "Nazionale di hockey su prato dell'URSS", "text": ""}
{"id": "1907757", "revid": "599013", "url": "https://it.wikipedia.org/wiki?curid=1907757", "title": "Abdeljalil Hadda", "text": "Caratteristiche tecniche.\nPoteva essere impiegato come punta centrale o come ala d'attacco.\nCarriera.\nClub.\nHa militato fino al 1996 nel . Nel 1996 \u00e8 passato all'. Nella stagione 1997-1998 ha militato nel . Nel 1998 \u00e8 stato acquistato dallo , squadra spagnola. Nel 2000 \u00e8 stato ceduto con la formula del prestito al . Rientrato dal prestito, ha militato nel club spagnolo fino al 2001. Nel 2001 \u00e8 tornato al . Nella stagione 2002-2003 ha militato nel . Nella stagione successiva \u00e8 stato ingaggiato dal , club in cui aveva militato ad inizio carriera.\nNazionale.\nHa debuttato in Nazionale il 3 gennaio 1994, nell'amichevole Marocco-Tunisia (3-1), gara in cui ha siglato la rete del definitivo 3-1 al minuto 70. Ha partecipato, con la Nazionale, ai Mondiali 1998, alla Coppa d'Africa 1998, alla Coppa d'Africa 2000 e alla Coppa d'Africa 2002. Ha collezionato in totale, con la maglia della Nazionale, 47 presenze e 19 reti."}
{"id": "1907758", "revid": "164044", "url": "https://it.wikipedia.org/wiki?curid=1907758", "title": "Hadda Kamatcho", "text": ""}
{"id": "1907759", "revid": "1573940", "url": "https://it.wikipedia.org/wiki?curid=1907759", "title": "Huquan", "text": "Huquan (\u864e\u62f3, Pugilato della Tigre) \u00e8 uno stile delle arti marziali cinesi che \u00e8 classificabile come Nanquan ed appartiene agli stili imitativi (Xiangxingquan) in quanto imita le movenze di una tigre. \u00c8 praticato in Fujian nelle aree amministrative di Fuzhou (\u798f\u5dde), Minhou (\u95fd\u4faf), Ch'angle (\u957f\u4e50), Nanping (\u5357\u5e73), Sanming (\u4e09\u660e), Xianyou (\u4ed9\u6e38), Putian (\u8386\u7530), ecc.\nQuesto stile \u00e8 stato creato da Li Yuanzhu (\u674e\u5143\u73e0), del villaggio Pikoucun (\u6279\u53e3\u6751), della contea Yongfuxian (\u6c38\u798f\u53bf), durante il regno di Qianlong dell'epoca della dinastia Qing."}
{"id": "1907760", "revid": "1983214", "url": "https://it.wikipedia.org/wiki?curid=1907760", "title": "Societ\u00e0 Sportiva Manfredonia Calcio 2008-2009", "text": ""}
{"id": "1907764", "revid": "599013", "url": "https://it.wikipedia.org/wiki?curid=1907764", "title": "Youssef Chippo", "text": ""}
{"id": "1907769", "revid": "1529788", "url": "https://it.wikipedia.org/wiki?curid=1907769", "title": "Pennino (personaggio)", "text": "Pennino (nome originale brasiliano \"Biquinho\", nome inglese \"Dugan Duck\") \u00e8 un personaggio immaginario dei fumetti Disney, nipote di Paperoga, creato dall'autore brasiliano Waldyr Igayara de Souza per la casa editrice \"Editora Abril\". \nCaratteristiche.\nSeppur ideato nel 1981, la prima storia in cui compare \u00e8 \"Biquinho, O Furac\u00e3o Branco e Preto\" del 1982, in cui viene \"presentato\" da due fumettisti. In Italia questa storia \u00e8 stata pubblicata sul Mega Almanacco con il titolo \"Pennino superstar - Un Pennino da prendere con le pinze\" solo nel 1986, ossia dopo che erano gi\u00e0 uscite altre storie con il personaggio. \nLa prima storia in cui incontra lo zio \u00e8 \"Paperoga e la nascita di Pennino\" (\"O Nascimento do Biquinho\", pubblicata originariamente nel 1982 ed arrivata in Italia nel 1985), in cui Gloria scopre dell'esistenza di Pennino sull'albero genealogico della famiglia dei paperi.\nPennino \u00e8 un bambino pi\u00f9 o meno dell'et\u00e0 di Qui Quo e Qua; porta un berretto rosso di lana simile a quello di Paperoga ed \u00e8 giocherellone e \"combinaguai\", a volte pi\u00f9 dello zio. Spesso compaiono nelle sue storie il gatto Malachia, Dinamite Bla ma anche tutto il resto della famiglia dei paperi. La sua parentela con altri personaggi Disney della famiglia dei paperi non \u00e8 chiara: il personaggio infatti non appare negli alberi genealogici ufficiali creati da Carl Barks e Don Rosa, dal quale si potrebbe dedurre che sia figlio dell'unico fratello di Paperoga, Abner Duck detto \"Chiarafonte\", ma non ci sono prove di questo.\nNella versione originale della gi\u00e0 citata \"Paperoga e la nascita di Pennino\", Paperoga spiega che Pennino \u00e8 nato dall'uovo deposto da una sua non meglio precisata sorella, che viveva in una zona rurale presso Paperopoli. Nell'adattamento italiano non ci sono riferimenti n\u00e9 alla sorella n\u00e9 alla sua residenza; Paperoga racconta la storia di Pennino con un generico \u00abAspettavo il mio primo nipote...\u00bb.\nNella storia \"Pennino e la famiglia... spinosa\", pubblicata sul numero 1894 di Topolino (libretto), viene raccontata una possibile versione del primo periodo di vita del personaggio: il paperetto sarebbe stato smarrito nella foresta dalla cicogna incaricata di trasportarlo e cresciuto da una famiglia di porcospini, fino a quando Paperoga e Gloria non lo recuperarono."}
{"id": "1907770", "revid": "124271134", "url": "https://it.wikipedia.org/wiki?curid=1907770", "title": "Emiliano Gucci", "text": "Esordisce con il romanzo \"Donne e topi\" (2004) edito da Fazi, con cui pubblica anche \"Sto da cani\" nel (2006). Per Ugo Guanda Editore pubblica \"Un'inquilina particolare\" nel (2008) a cui segue, per Elliot Edizioni, \"L'umanit\u00e0\" (2010). \nPer Giangiacomo Feltrinelli Editore sono usciti i suoi ultimi due romanzi, \"Nel vento\" (2013) e \"Voi due senza di me\" (2017).\nHa pubblicato articoli e racconti su quotidiani, riviste e antologie, tra le quali \"Citt\u00e0 in nero\" (Guanda, 2006), \"Delitti in provincia\" (Guanda, 2007) e \"Family Day\" (Sperling &amp; Kupfer, 2008). \nPer Aliberti editore ha pubblicato il romanzo breve \"Gang Bang\" (in \"Firenze nera\", 2006, con Marco Vichi). Per Mauro Pagliai Editore ha pubblicato \"Firenze carogna\", (2009) raccolta di brani in prevalenza usciti sul dorso toscano de \"La Repubblica\".\nNel 2015 con Editori Laterza (collana Contromano) ha pubblicato \"Sui pedali tra i filari. Da Prato al Chianti e ritorno, e\" nel 2020, con Giunti Editore, il suo primo libro per ragazzi, \"Con tutto il bene che posso\"."}
{"id": "1907772", "revid": "161374", "url": "https://it.wikipedia.org/wiki?curid=1907772", "title": "Honda CBR 954", "text": ""}
{"id": "1907773", "revid": "339392", "url": "https://it.wikipedia.org/wiki?curid=1907773", "title": "Campionato basket sordi", "text": ""}
{"id": "1907774", "revid": "38120", "url": "https://it.wikipedia.org/wiki?curid=1907774", "title": "Nazionale di hockey su prato della Germania Ovest", "text": ""}
{"id": "1907775", "revid": "156341", "url": "https://it.wikipedia.org/wiki?curid=1907775", "title": "Sordomuti", "text": ""}
{"id": "1907776", "revid": "38120", "url": "https://it.wikipedia.org/wiki?curid=1907776", "title": "Nazionale di hockey su prato della Germania ovest", "text": ""}
{"id": "1907779", "revid": "1788047", "url": "https://it.wikipedia.org/wiki?curid=1907779", "title": "Vic Crowe", "text": "Carriera.\nCalciatore.\nFirm\u00f2 per l' nel 1951 ed entr\u00f2 stabilmente in prima squadra quando Danny Blanchflower pass\u00f2 al . Salt\u00f2 la finale di FA Cup del 1957, quindi capitan\u00f2 il club del titolo della Seconda Divisione del 1960 e a quello della Coppa di Lega del 1961.\nNel 1967 passa agli statunitensi dell'. Con gli \"Chiefs\" ottenne il quarto posto della Western Division della NPSL, non riuscendo cos\u00ec a qualificarsi per la finale della competizione, poi vinta dagli Oakland Clippers. Con il sodalizio di Atlanta vinse la NASL 1968.\n\u00c8 stato convocato 16 volte dal .\nAllenatore.\nDopo il ritiro, guid\u00f2 l'Aston Villa da allenatore per quattro stagioni, dal 1970 al 1974. Fu licenziato in seguito al quattordicesimo posto nella Seconda Divisione.\nAnd\u00f2 quindi ad allenare i neonati Portland Timbers, nella North American Soccer League, e port\u00f2 con s\u00e9 alcuni calciatori inglesi. Allen\u00f2 la squadra in due occasioni diverse, dal 1975 al 1976 e dal 1980 al 1982."}
{"id": "1907781", "revid": "486946", "url": "https://it.wikipedia.org/wiki?curid=1907781", "title": "Conte di Piacenza", "text": ""}
{"id": "1907791", "revid": "1915706", "url": "https://it.wikipedia.org/wiki?curid=1907791", "title": "Amgen", "text": "Amgen Inc. \u00e8 una societ\u00e0 internazionale di biotecnologia con sede a Thousand Oaks, California. Situata nella Conejo Valley, Amgen \u00e8 la pi\u00f9 grande societ\u00e0 indipendente di biotecnologia, con circa 14000 dipendenti. I suoi prodotti comprendono EPOGEN, Aranesp, Enbrel (Etanercept), Kineret, Neulasta, NEUPOGEN e Sensipar / Mimpara. .\n BusinessWeek ha calcolato il rapporto di ricerca e di spesa per lo sviluppo, combinata con la spesa di capitale, al totale delle spese; Amgen ha avuto il quarto migliore rapporto, 506:1000.\nAmgen \u00e8 il pi\u00f9 grande datore di lavoro a Thousand Oaks e seconda solo alla Marina degli Stati Uniti in termini di numero di persone occupate nella Ventura County. Amgen \u00e8 anche un membro della Pennsylvania Bio commerce organization.\nNel 2006, Amgen ha iniziato a sponsorizzare il Tour of California, uno degli unici due grandi eventi dell'Unione Ciclistica Internazionale negli Stati Uniti.\nStoria.\nLa parola Amgen \u00e8 un portmanteau del nome originale della societ\u00e0, Applied Molecular Genetics, che divenne il nome ufficiale della societ\u00e0 nel 1983 (tre anni dopo l'incorporazione e in coincidenza con la sua offerta pubblica iniziale). Il primo Amministratore Delegato, dal 1980, \u00e8 stato George B. Rathmann, seguito da Gordon M. Binder, nel 1988, seguito da Kevin W. Sharer dal 2000. La societ\u00e0 ha effettuato almeno cinque grandi acquisizioni societarie.\nProdotti.\nIn data 27 settembre 2006, Amgen aveva ricevuto l'approvazione per nove farmaci per quattordici malattie:\nIn altre fasi di scoperta sono nuovi farmaci (Fasi I, II, III e in sviluppo preclinico), la societ\u00e0 ha ventitr\u00e9 agenti farmacologici per ventotto malattie."}
{"id": "1907792", "revid": "36426", "url": "https://it.wikipedia.org/wiki?curid=1907792", "title": "Vescovo di Piacenza", "text": ""}
{"id": "1907794", "revid": "767487", "url": "https://it.wikipedia.org/wiki?curid=1907794", "title": "Leonardo Lusanna", "text": "Biografia.\nFrequenta la Regia Scuola Superiore di Architettura di Firenze, dove \u00e8 allievo di Raffaello Brizzi. Fa parte del Gruppo Toscano, con il quale vince il concorso per il nuovo fabbricato viaggiatori della Stazione di Firenze Santa Maria Novella (1932-35). Insegna Elementi Costruttivi e Scienza delle Costruzioni presso la Facolt\u00e0 di Architettura di Firenze."}
{"id": "1907800", "revid": "287204", "url": "https://it.wikipedia.org/wiki?curid=1907800", "title": "Cinema Capitol", "text": ""}
{"id": "1907801", "revid": "599013", "url": "https://it.wikipedia.org/wiki?curid=1907801", "title": "Alan McInally", "text": ""}
{"id": "1907802", "revid": "131358", "url": "https://it.wikipedia.org/wiki?curid=1907802", "title": "Suleyman Kerimov", "text": ""}
{"id": "1907803", "revid": "767487", "url": "https://it.wikipedia.org/wiki?curid=1907803", "title": "La costanza trionfante degl'amori e degl'odii", "text": "La costanza trionfante degl'amori e degl'odii (RV 706-A) \u00e8 un dramma per musica in tre atti di Antonio Vivaldi su libretto di Antonio Marchi.\nIl lavoro fu messo in scena per la prima volta il 18 gennaio 1716 al Teatro San Mois\u00e8 di Venezia e venne dedicato al Marchese Mantinengo."}
{"id": "1907805", "revid": "1573940", "url": "https://it.wikipedia.org/wiki?curid=1907805", "title": "Yingmenquan", "text": "Yingmenquan (\u786c\u95e8\u62f3, Pugilato della Scuola Dura) \u00e8 uno stile delle arti marziali cinesi che \u00e8 classificabile come Nanquan. \u00c8 un pugilato originario della provincia di Jiangxi. \nLa forma di base e pi\u00f9 importante dello stile \u00e8 Simenquan (\u56db\u95e8\u62f3, Pugilato delle quattro porte).\nQueste invece sono alcune forme di armi: Batou (\u8019\u5934, teste del rastrello), bandeng (\u677f\u51f3, panca), Hucha (\u864e\u53c9, forca di tigre), dadao (\u5927\u5200), Niu'er shuangdao(\u725b\u8033\u53cc\u5200), bang (\u68d2, mazza), ecc."}
{"id": "1907807", "revid": "1543377", "url": "https://it.wikipedia.org/wiki?curid=1907807", "title": "Zhongnanhai", "text": "Zhongnanhai () \u00e8 un complesso di edifici adiacente alla Citt\u00e0 proibita nel centro di Pechino. Tale complesso \u00e8 adibito a sede del Partito Comunista Cinese e del Governo della Repubblica popolare. Il termine \"Zhongnanhai\" \u00e8 sinonimo di comando e governo della nazione, ed \u00e8 spesso usato come metonimia per l'amministrazione centrale cinese nel suo complesso. Il presidente della Repubblica, i ministri e pi\u00f9 in generale i membri del Comitato permanente del Partito comunista e svariati alti funzionari del Politburo svolgono i propri compiti quotidiani all'interno del complesso.\nLo Zhongnanhai \u00e8 chiuso al pubblico e impossibile da fotografare se non in punti ben precisi, come la porta d'accesso principale. La China Central Television mostra di frequente immagini degli incontri all'interno del complesso, limitando per\u00f2 le riprese all'interno degli edifici.\nLocalizzazione.\nIl nome del complesso dello Zhongnanhai, ad ovest della Citt\u00e0 proibita, significa \"mari centrale e meridionale\" o \"laghi\", in riferimento ai due laghi (quello \"Centrale\" e \"Meridionale\") al centro del complesso; talvolta viene tradotto come \"Palazzi del Mare\". Questi due laghi sono parte di una serie di progetti di irrigazione portati avanti durante la costruzione della vicina Citt\u00e0 proibita, insieme al lago \"Settentrionale\", o \"Beihai\", ora parco pubblico a cui \u00e8 collegato il lago dei \"Dieci Templi\", o \"Shichahai\", pi\u00f9 a nord.\nI tre laghi erano in origine luoghi di svago per la Corte imperiale, di cui restano in quello settentrionale santuari e templi, mentre palazzi e padiglioni si trovavano sulle sponde di quello centrale e meridionale.\nStoria.\nDurante la Dinastia J\u012bn, nella parte settentrionale dello Zhongnanhai c'era il Lago Taiye (letteralmente \"Lago del Grande Liquido\"), con accanto un palazzo detto Daning Gong (letteralmente \"Palazzo della Grande Pace\"). Sotto la Dinastia Yuan, il Lago Taiye fu incluso nella Citt\u00e0 Imperiale ed allargato per occupare l'area occupata oggi dai laghi settentrionale e centrale. Vi furono anche costruiti intorno tre palazzi.\nDopo che la Dinastia Ming trasfer\u00ec la capitale a Pechino nel 1406 inizi\u00f2 la costruzione del Palazzo Imperiale. Il Palazzo Ming era a sud di quello Yuan. In questo modo fu scavato un nuovo lago meridionale a sud di quello precedente. Il terreno cos\u00ec ricavato, insieme a quello della costruzione del fossato, fu utilizzato per formare il Jingshan, una collina a nord della Citt\u00e0 proibita. Al tempo i tre laghi erano collegati e chiamati tutti insieme Lago Taiye, formando un sistema di parchi reali ad ovest del Palazzo e attraversati da ponti.\nDopo che la Dinastia Qing stabil\u00ec la capitale a Pechino, il governo ridusse le dimensioni del parco reale a una piccola zona circondata da mura intorno ai laghi, intorno ai quali diversi imperatori che si succedettero costruirono padiglioni e case da abitare nei periodi estivi. Sotto l'Imperatrice vedova Cixi, la coppia regnante abitava stabilmente nello Zhongnanhai, recandosi a Palazzo solo per cerimonie particolari.\nDurante la Rivolta dei Boxer nel 1900, l'esercito russo occup\u00f2 lo Zhongnanhai, confiscando quasi tutte le opere d'arte e decorazioni presenti. Successivamente anche il comandante dell'Alleanza delle otto nazioni si stabil\u00ec nello Zhongnanhai. All'incoronazione dell'Imperatore Puyi suo padre il Principe Reggente visse nel complesso per un breve periodo.\nLo Zhongnanhai acquis\u00ec importanza politica sotto la Repubblica di Cina dal 1911, quando il Governo Beiyang di Yuan Shikai vi stabil\u00ec la sua sede, molto vicina alla sede storica del potere, la Citt\u00e0 proibita, che gli era per\u00f2 preclusa perch\u00e9 abitata dall'Imperatore Puyi anche dopo l'abdicazione. L'attuale ingresso principale, la Porta Xinhua o \"Porta della Nuova Cina\", fu creata da Yuan Shikai, con l'attuale padiglione d'ingresso che era in precedenza una della varie strutture sulle sponde del lago meridionale, presso le mura. L'entrata al complesso era invece fino ad allora direttamente dalla Citt\u00e0 proibita: Yuan voleva creare un nuovo ingresso indipendente dal viale Chang'an.\nQuando il Governo della Repubblica di Cina trasfer\u00ec la capitale a Nanchino, lo Zhongnanhai fu aperto al pubblico come parco.\nLo Zhongnanhai fu sede del Governo di nuovo dalla fondazione della Repubblica Popolare nel 1949, con la costruzione di molte nuove strutture. Il complesso ospit\u00f2 il Comitato centrale del Partito Comunista Cinese e il Consiglio di Stato della Repubblica Popolare Cinese. I primi Presidenti, come Mao Zedong, Zhou Enlai e Deng Xiaoping vivevano nel complesso.\nLo Zhongnanhai oggi.\nDa quando lo Zhongnanhai \u00e8 sede del Governo \u00e8 inaccessibile al pubblico quanto la Citt\u00e0 proibita lo era sotto l'Impero. Furono eccezione gli anni di relativa libert\u00e0 successivi alla fine della Rivoluzione culturale, dal 1977 al 1985, quando il complesso era aperto al pubblico, che poteva ottenere biglietti d'ingresso offerti da autorit\u00e0 governative. In seguito, le turbolenze politiche culminate nella Protesta di piazza Tiananmen del 1989, portarono a forti restrizioni nella sicurezza, con la negazione dell'accesso al pubblico e il rafforzamento della sorveglianza armata nella zona. Oggi \u00e8 proibita anche la sosta di autovetture nelle zone adiacenti al complesso.\nL'ingresso principale \u00e8 quello di Xinhuamen (Porta Xinhua, o \"Porta della Nuova Cina\", sul lato nord del viale Chang'an occidentale), incorniciata da due slogan: \"lunga vita al grande Partito Comunista Cinese\" e \"lunga vita all'invincibile pensiero di Mao Zedong.\" La vista dietro l'entrata \u00e8 schermata da un muro con lo slogan \"Servire il popolo\" nella calligrafia di Mao Zedong.\nIl 18 aprile 1989 alcuni studenti pro-democrazia iniziarono un sit-in fuori dal complesso dello Zhongnanhai, ben visibili dai passanti sul viale Chang'an. Gli studenti avevano cartelli con scritto \"Abbasso la Dittatura\" e \"Lunga vita alla Democrazia\". Molti di quelli studenti furono in seguito coinvolti nella Protesta di piazza Tiananmen. Il 20 aprile le guardie dello Zhongnanhai attaccarono i protestanti, rinvigorendo per\u00f2 la loro determinazione e coinvolgendone di nuovi, fino alla grande protesta repressa di Tiananmen.\nIl 25 aprile 1999 circa diecimila praticanti del Falun Gong si radunarono nei pressi del complesso dello Zhongnanhai, per richiedere il riconoscimento del loro diritto di praticare liberamente, in seguito all'arresto di 45 praticanti nella citt\u00e0 di Tianjin il 23 aprile. L'appello si svolse pacificamente, senza slogan o striscioni e nel pomeriggio il primo ministro Zhu Rongji ricevette personalmente una delegazione e assicuro ai praticanti che nessuno sarebbe stato molestato in futuro. David Ownby vede in questa manifestazione un punto di svolta nella politica del Partito Comunista Cinese nei confronti del Falun Gong."}
{"id": "1907808", "revid": "767487", "url": "https://it.wikipedia.org/wiki?curid=1907808", "title": "Pier Niccol\u00f2 Berardi", "text": "Biografia.\nFrequenta la Regia Scuola Superiore di Architettura di Roma, dove consegue la laurea nel 1928 con il progetto per un Golf Club sul Lago Maggiore. Fa parte del Gruppo Toscano, insieme al quale vince il concorso per il nuovo fabbricato viaggiatori della Stazione di Firenze Santa Maria Novella (1932-35)."}
{"id": "1907809", "revid": "1310927", "url": "https://it.wikipedia.org/wiki?curid=1907809", "title": "Georges Mandjeck", "text": ""}
{"id": "1907813", "revid": "767487", "url": "https://it.wikipedia.org/wiki?curid=1907813", "title": "Sam Hardy (calciatore)", "text": ""}
{"id": "1907817", "revid": "1005847", "url": "https://it.wikipedia.org/wiki?curid=1907817", "title": "Mosar\u00f8kur", "text": "Mosar\u00f8kur \u00e8 una montagna alta 756 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca.\n\u00c8 la ventitreesima montagna, per altezza, dell'intero arcipelago, e la sesta, sempre per altezza, dell'isola."}
{"id": "1907818", "revid": "178076", "url": "https://it.wikipedia.org/wiki?curid=1907818", "title": "Monumenti al Redentore", "text": ""}
{"id": "1907819", "revid": "1005847", "url": "https://it.wikipedia.org/wiki?curid=1907819", "title": "Sornfelli", "text": "Sornfelli \u00e8 una montagna alta 749 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca.\n\u00c8 la trentesima montagna, per altezza, dell'intero arcipelago, e la settima, sempre per altezza, dell'isola.\nDista circa 12\u00a0km da T\u00f3rshavn, capoluogo dell'isola. Occorrono per\u00f2 20\u00a0km di tornanti per raggiungere il \"plateau\" a 725 metri di altezza dove \u00e8 presente dal 1958 una stazione militare NATO e, dal 1999, la \"Sornfelli Meteorological Station\" proprio al centro del plateau, che misura circa 40.000\u00a0m\u00b2.\nI dati della stazione meteo relativi all'anno 2000 davano le seguenti temperature:"}
{"id": "1907820", "revid": "1005847", "url": "https://it.wikipedia.org/wiki?curid=1907820", "title": "Sneis (Vi\u00f0oy)", "text": "Sneis \u00e8 una montagna alta 634 metri sul mare situata sull'isola di Vi\u00f0oy, nell'arcipelago delle Isole F\u00e6r \u00d8er, in Danimarca."}
{"id": "1907822", "revid": "1005847", "url": "https://it.wikipedia.org/wiki?curid=1907822", "title": "\u00c1rnadalstindur", "text": "\u00c1rnadalstindur \u00e8 una montagna alta 718 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, appartenente alla Danimarca.\n\u00c8 la trentanovesima montagna, per altezza, dell'intero arcipelago, e la nona, sempre per altezza, dell'isola.\nLa montagna si trova a soli 20\u00a0km da T\u00f3rshavn, capitale dell'arcipelago. Sulla mappa \u00e8 segnata l'altezza del monte a 717 metri sul livello del mare."}
{"id": "1907824", "revid": "1005847", "url": "https://it.wikipedia.org/wiki?curid=1907824", "title": "St\u00edgarnir", "text": "St\u00edgarnir \u00e8 una montagna alta 710 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, appartenente alla Danimarca.\n\u00c8 la quarantunesima montagna, per altezza, dell'intero arcipelago, e la decima, sempre per altezza, dell'isola.\nSulla mappa \u00e8 segnata l'altezza del monte a 661 metri sul livello del mare."}
{"id": "1907826", "revid": "1005847", "url": "https://it.wikipedia.org/wiki?curid=1907826", "title": "V\u00edkartindur", "text": "V\u00edkartindur \u00e8 una montagna alta 703 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca.\n\u00c8 la quarantaquattresima montagna, per altezza, dell'intero arcipelago, e la undicesima, sempre per altezza, dell'isola.\nCondivide la stessa altezza con altre due montagne dell'arcipelago: Gomlumannatindur e Su\u00f0ur \u00e1 Nakki."}
{"id": "1907828", "revid": "1005847", "url": "https://it.wikipedia.org/wiki?curid=1907828", "title": "Heyggjurin Mikli", "text": "Heyggjurin Mikli \u00e8 una montagna alta 692 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907829", "revid": "1005847", "url": "https://it.wikipedia.org/wiki?curid=1907829", "title": "Fjalli\u00f0 millum Botnar", "text": "Fjalli\u00f0 millum Botnar \u00e8 una montagna alta 686 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, amministrativamente appartenenti alla Danimarca."}
{"id": "1907830", "revid": "599013", "url": "https://it.wikipedia.org/wiki?curid=1907830", "title": "Mark Walters", "text": ""}
{"id": "1907832", "revid": "1005847", "url": "https://it.wikipedia.org/wiki?curid=1907832", "title": "H\u00fagvan", "text": "H\u00fagvan \u00e8 una montagna alta 674 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907833", "revid": "922800", "url": "https://it.wikipedia.org/wiki?curid=1907833", "title": "Gruppa A 1936 (primavera)", "text": "L'edizione 1936 - di primavera - della Gruppa A fu la prima del massimo Campionato sovietico di calcio e vide la vittoria finale della .\nCapocannoniere del torneo fu Michail Semi\u010dastnyj (), con 6 reti.\nStagione.\nFormula.\nI club partecipanti erano solo sette: erano tutte proveniente dalla Repubblica Socialista Federativa Sovietica Russa, tranne la Dinamo Kiev, proveniente dalla Repubblica Socialista Sovietica Ucraina.\nLe 7 squadre si incontrarono tra di loro in gare di sola andata: il sistema prevedeva tre punti per la vittoria, due per il pareggio e uno per la sconfitta."}
{"id": "1907834", "revid": "1005847", "url": "https://it.wikipedia.org/wiki?curid=1907834", "title": "N\u00fagvan", "text": "N\u00fagvan \u00e8 una montagna alta 667 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907835", "revid": "1987609", "url": "https://it.wikipedia.org/wiki?curid=1907835", "title": "Tesoro di Hildesheim", "text": "Il Tesoro di Hildesheim \u00e8 un'importante scoperta archeologica di vari pezzi romani d'argento risalenti all'et\u00e0 di Augusto, avvenuta nei pressi della citt\u00e0 tedesca di Hildesheim. Il tesoro \u00e8 oggi conservato nell'Altes Museum (Antikensammlung) degli Staatliche Museen di Berlino.\nDescrizione.\nIl luogo di ritrovamento era allora ai confini dell'Impero ed era composto da oltre 60 pezzi d'argento, forse frutto di un bottino di razzia, come suggeriscono le iscrizioni sui pezzi che rimandano a persone diverse.\nComprende quattro piatti da parata (con piede e senza) che hanno al centro medaglioni con altorilievi pi\u00f9 antichi, riutilizzati per il vasellame. Spicca quello di Atena seduta, originale del II secolo a.C. rimontato in epoca augustea; gli altri tre (Attys, Ercole bambino coi serpenti e Cibele) erano probabilmente decorazioni di armature da parata o medaglie militari.\nMolti pezzi hanno decorazioni legate al mondo dionisiaco, con tralci e grappoli di vite (set di coppe potorie, brocche) e soprattutto il cratere decorato a sbalzo e rifinito a cesello, con motivi decorativi finissimi che si svolgono armoniosamente su tutta la superficie: grifi sono retrospicienti in posizione araldica da cui diparte un complesso stelo con racemi filiformi composti a girali simmetriche; tra di esse compaiono eroti dediti alla pesca di gamberi e pesci. Si tratta di una decorazione perfettamente inquadrata nell'arte del tempo, confrontabile con la pittura e gli stucchi (come quelli della casa della Farnesina), ma oggi apprezzabile solo dalle fotografie d'epoca o la ricostruzione moderna nel museo, poich\u00e9 il pezzo venne trafugato nel 1945 e mai pi\u00f9 rinvenuto.\nSignificato storico.\nIn passato il ritrovamento \u00e8 stato utilizzato principalmente dai ricercatori locali di Hildesheim come prova per localizzare la battaglia di Varo vicino a Hildesheim. Tuttavia, poich\u00e9 solo il ritrovamento del tesoro d'argento pu\u00f2 essere citato come prova di ci\u00f2 e mancano ulteriori reperti archeologici, questo viene considerato improbabile. A causa dei ritrovamenti archeologici effettuati dal 1987, la regione di Kalkriese vicino a Osnabr\u00fcck \u00e8 il luogo pi\u00f9 probabile della battaglia.\nAnche per i ricercatori locali \u00e8 ipotizzabile che il ritrovamento non appartenga all'argenteria da tavola del Varo. Le stoviglie sono troppo piccole per questo, e il generale Varo non avrebbe certamente usato l'argenteria in cui vengono lavorate medaglie di rango inferiore. Non \u00e8 nemmeno credibile che il ricco Varo, imparentato con la famiglia imperiale, abbia utilizzato un servizio d'argento composto da altre stoviglie. Per la datazione degli oggetti rinvenuti, per\u00f2, \u00e8 ipotizzabile che i piatti in questione provenissero dal possesso di un ufficiale dell'esercito augusteo.\nCome luogo di provenienza del materiale sono state ipotizzati due possibili scenari: o il saccheggio avvenuto dopo la battaglia della Foresta di Teutoburgo oppure dal campo legionario di Castra Vetera (vicino all'odierna Xanten) durante l'insurrezione batava. La raccolta ordinata dei materiali al momento del ritrovamento corrisponde piuttosto ad un voluto tentativo di nascondere tali oggetti. Se questo sia stato fatto da un ufficiale romano o da un germanico non potr\u00e0 mai essere chiarito senza ulteriori scavi."}
{"id": "1907836", "revid": "1097011", "url": "https://it.wikipedia.org/wiki?curid=1907836", "title": "M\u00falin (Streymoy)", "text": "M\u00falin \u00e8 una montagna alta 663 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907837", "revid": "36426", "url": "https://it.wikipedia.org/wiki?curid=1907837", "title": "Cratere argenteo del Tesoro di Hildesheim", "text": ""}
{"id": "1907838", "revid": "922800", "url": "https://it.wikipedia.org/wiki?curid=1907838", "title": "Gruppa A 1936 (autunno)", "text": "L'edizione 1936 - d'autunno - della Gruppa A fu la seconda del massimo campionato sovietico di calcio e vide la vittoria finale della , giunto al primo titolo.\nCapocannoniere del torneo fu Georgij Glazkov (), con 7 reti.\nStagione.\nNovit\u00e0.\nI club partecipanti passarono da sette ad otto, con l'arrivo della squadra della Dinamo Tbilisi, proveniente dalla Repubblica Socialista Sovietica Georgiana, vincitrice della Gruppa B 1936 (primavera).\nFormula.\nLe otto squadre si incontrarono tra di loro in gare di sola andata: il sistema prevedeva tre punti per la vittoria, due per il pareggio, uno per la sconfitta e zero nel caso in cui una squadra non prendeva parte ad un incontro.\nL'intero campionato dur\u00f2 meno di due mesi."}
{"id": "1907839", "revid": "1005847", "url": "https://it.wikipedia.org/wiki?curid=1907839", "title": "L\u00e1gafjall", "text": "L\u00e1gafjall \u00e8 una montagna alta 663 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907840", "revid": "1005847", "url": "https://it.wikipedia.org/wiki?curid=1907840", "title": "B\u00f8llufjall", "text": "B\u00f8llufjall \u00e8 una montagna alta 658 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907841", "revid": "647919", "url": "https://it.wikipedia.org/wiki?curid=1907841", "title": "Istituto Italiano Antonio Vivaldi", "text": ""}
{"id": "1907842", "revid": "1005847", "url": "https://it.wikipedia.org/wiki?curid=1907842", "title": "Eggjarm\u00fali", "text": "Eggjarm\u00fali \u00e8 una montagna alta 651 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907843", "revid": "1005847", "url": "https://it.wikipedia.org/wiki?curid=1907843", "title": "G\u00edvrufjall", "text": "G\u00edvrufjall \u00e8 una montagna alta 649 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907844", "revid": "287204", "url": "https://it.wikipedia.org/wiki?curid=1907844", "title": "Biniou", "text": "Il biniou \u00e8 un tipo di cornamusa semplice, originaria della Bretagna (Francia nord occidentale).\n\u00c8 formata, oltre che dalla sacca o serbatoio per l'aria, da una canna cilindrica con funzione di bordone, da un insufflatore e da un \"chanter\" conico a doppia ancia con sette fori.\nIl biniou suona tradizionalmente in coppia con la bombarda bretone (aerofono ad ancia doppia della famiglia dell'oboe). La coppia bombarda-biniou, con il \"kan ha diskan\" (canto a risposta), accompagnava le danze popolari della Bretagna come \"an Dro\", \"Larid\u00e9\", e gavotta.\nOggi, nel folk revival, continua a essere suonato, anche con altri strumenti come la ghironda e l'organetto, per animare le feste di tradizione (fest-noz)."}
{"id": "1907845", "revid": "6923", "url": "https://it.wikipedia.org/wiki?curid=1907845", "title": "Groupe ADP", "text": "Groupe ADP SA, precedentemente conosciuta come A\u00e9roports de Paris (ADP) \u00e8 una multinazionale francese attiva nell'ingegneria e gestione aeroportuale con sede a Parigi, in Francia. Controllata al 52,2% dallo stato francese, la societ\u00e0 gestisce tramite la societ\u00e0 Paris A\u00e9roports gli aeroporti di Parigi-Charles de Gaulle, Parigi-Orly e Parigi-Le Bourget.\nIl gruppo esporta le competenze sviluppate nel corso di molti anni sulla gestione aeroportuale attraverso due controllate coinvolte in grandi progetti in Francia e all'estero: ADPM (funzionamento degli aeroporti all'estero e di assistenza tecnica) e ADPI (gestione di progetti in materia di architettura e di ingegneria per impianti situati principalmente all'estero).\nGestione aeroporti.\nIl gruppo ha gi\u00e0 messo la sua esperienza e il suo know-how, attraverso la controllata ADPM, in tutto il mondo partecipando e collaborando alla gestione di 25 aeroporti nel mondo:\nProgettazione aeroporti.\nIl gruppo ha gi\u00e0 messo la sua esperienza e il suo know-how, attraverso la controllata ADP-I, in tutto il mondo effettuando progettazione architettonica e tecnica di molti aeroporti, tra cui:"}
{"id": "1907847", "revid": "1005847", "url": "https://it.wikipedia.org/wiki?curid=1907847", "title": "Tosskorarhorn", "text": "Tosskorarhorn \u00e8 una montagna alta 644 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907848", "revid": "17963842", "url": "https://it.wikipedia.org/wiki?curid=1907848", "title": "RV 709-A", "text": ""}
{"id": "1907849", "revid": "1005847", "url": "https://it.wikipedia.org/wiki?curid=1907849", "title": "Borgin (Streymoy)", "text": "Borgin \u00e8 una montagna alta 642 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907850", "revid": "773636", "url": "https://it.wikipedia.org/wiki?curid=1907850", "title": "Gruppa A 1937", "text": "L'edizione 1937 della Gruppa A fu la terza del massimo campionato sovietico di calcio e fu vinta dalla , giunta al suo secondo titolo.\nCapocannonieri del torneo furono Vasilij Smirnov (), Leonid Rumjancev (Spartak Mosca) e Boris P'aich'adze (Dinamo Tbilisi) con 8 reti.\nStagione.\nNovit\u00e0.\nI club partecipanti passarono a nove, con l'arrivo della squadra russa del Metallurg Mosca, vincitrice del Gruppa B 1936 (autunno), ma col nome di Serp i Molot Mosca. Il CDKA Mosca, retrocesso, cominci\u00f2 la stagione nella Gruppa B 1937, ma il 4 agosto, per decisione del Comitato per l'educazione fisica e lo sport, quando gi\u00e0 erano state disputate due gare, fu riammesso.\nFormula.\nLe nove squadre si incontrarono tra di loro in gare di andata e ritorno, per un totale di 18 giornate e 16 incontri per squadra: il sistema prevedeva tre punti per la vittoria, due per il pareggio e uno per la sconfitta.\nIn vista della riunificazione tra i campionati di prima e seconda serie, non vi furono retrocessioni."}
{"id": "1907851", "revid": "1005847", "url": "https://it.wikipedia.org/wiki?curid=1907851", "title": "Loysingafjall", "text": "Loysingafjall \u00e8 una montagna alta 639 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907852", "revid": "1005847", "url": "https://it.wikipedia.org/wiki?curid=1907852", "title": "H\u00f8vdin", "text": "H\u00f8vdin \u00e8 una montagna alta 635 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907853", "revid": "1005847", "url": "https://it.wikipedia.org/wiki?curid=1907853", "title": "V\u00f8rlufjall", "text": "V\u00f8rlufjall \u00e8 una montagna alta 633 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907854", "revid": "1005847", "url": "https://it.wikipedia.org/wiki?curid=1907854", "title": "Postulakirkja", "text": "Postulakirkja \u00e8 una montagna alta 626 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907855", "revid": "1005847", "url": "https://it.wikipedia.org/wiki?curid=1907855", "title": "Moskursfjall", "text": "Moskursfjall \u00e8 una montagna alta 624 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907856", "revid": "1005847", "url": "https://it.wikipedia.org/wiki?curid=1907856", "title": "Snubburnar", "text": "Snubburnar \u00e8 una montagna alta 623 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907858", "revid": "1005847", "url": "https://it.wikipedia.org/wiki?curid=1907858", "title": "Navirnar", "text": "Navirnar \u00e8 una montagna alta 622 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907859", "revid": "1005847", "url": "https://it.wikipedia.org/wiki?curid=1907859", "title": "S\u00e1tan", "text": "S\u00e1tan \u00e8 una montagna alta 621 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907860", "revid": "1005847", "url": "https://it.wikipedia.org/wiki?curid=1907860", "title": "Egilsfjall", "text": "Egilsfjall \u00e8 una montagna alta 618 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907862", "revid": "1005847", "url": "https://it.wikipedia.org/wiki?curid=1907862", "title": "Bollin", "text": "Bollin \u00e8 una montagna alta 616 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907864", "revid": "1005847", "url": "https://it.wikipedia.org/wiki?curid=1907864", "title": "Stallur", "text": "Stallur \u00e8 una montagna alta 614 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907865", "revid": "1005847", "url": "https://it.wikipedia.org/wiki?curid=1907865", "title": "P\u00e6tursfjall", "text": "P\u00e6tursfjall \u00e8 una montagna alta 613 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907866", "revid": "1005847", "url": "https://it.wikipedia.org/wiki?curid=1907866", "title": "Vitin", "text": "Vitin \u00e8 una montagna alta 605 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1907870", "revid": "643662", "url": "https://it.wikipedia.org/wiki?curid=1907870", "title": "Gruppa A 1938", "text": "L'edizione 1938 della Gruppa A fu la 4\u00aa del massimo campionato sovietico di calcio e fu vinto dallo , giunto al suo secondo titolo.\nCapocannoniere del torneo fu Makar Hon\u010darenko (), con 20 reti.\nStagione.\nNovit\u00e0.\nI club partecipanti passarono da nove a ventisei, con l'arrivo di diciassette nuove formazioni, una delle quali per la prima volta proveniva dall'Azerbaigian. Il campionato fu di fatto giocato in un'unica serie con la chiusura di Gruppa B, Gruppa V e Gruppa G. In particolare, oltre alle nove confermate dalla precedente stagione, erano presenti sei squadre dalla Gruppa B, altrettante dalla Gruppa V e tre dalla Gruppa G; a queste vanno aggiunte Pi\u0161\u010devik Mosca e Zenit Leningrado, che fino ad allora non avevano mai preso parte al campionato (il Pi\u0161\u010devik Mosca aveva partecipato alla coppa).\nFormula.\nLe ventisei squadre si incontrarono tra di loro in gare di sola andata, per un totale di 25 giornate: il sistema prevedeva, per la prima volta, due punti per la vittoria, uno per il pareggio e zero per la sconfitta.\nPer la prima volta furono previste retrocessioni: furono addirittura dodici le formazioni a finire nella rinata seconda divisione al termine della stagione."}
{"id": "1907871", "revid": "122961957", "url": "https://it.wikipedia.org/wiki?curid=1907871", "title": "Realino Marra", "text": "Biografia.\nSi \u00e8 laureato in giurisprudenza presso l'Universit\u00e0 degli Studi di Bologna. Sotto la guida di Alessandro Baratta ha intrapreso studi di filosofia del diritto, sociologia del diritto e sociologia della devianza (\"Filosofia e sociologia del diritto penale\" del 2006 ricorda la figura di Baratta, e ricostruisce temi e problemi della criminologia critica). \u00c8 stato assistente e borsista nella Universit\u00e0 del Saarland (Germania) e nella Universit\u00e0 di Basilea (Svizzera). Nel solco del pensiero di Giovanni Tarello ha collegato la tradizione del realismo giuridico alla riflessione weberiana sulle scienze della cultura come \"scienze di realt\u00e0\". \nAttualmente \u00e8 professore ordinario di filosofia del diritto e di sociologia del diritto e delle professioni legali nel Dipartimento di Giurisprudenza della Universit\u00e0 di Genova. \u00c8 direttore responsabile della rivista \"Materiali per una storia della cultura giuridica\" (il Mulino, Bologna), fondata da Giovanni Tarello. Dal 2014 al 2020 \u00e8 stato Preside della Scuola di Scienze sociali dell'Ateneo genovese. \u00c8 socio effettivo dell'Accademia Ligure di Scienze e Lettere. \n\u00c8 autore di uno degli studi pi\u00f9 noti in lingua italiana su anomia e suicidio (\"Suicidio, diritto e anomia\", Napoli 1987). Ha inoltre contribuito alla conoscenza del pensiero giuridico di Max Weber, \u00c9mile Durkheim e Georg Jellinek. Altri contributi di filosofia e sociologia del diritto, e su Durkheim, Weber, Auguste Comte, Gabriel Tarde, Robert K. Merton, Talcott Parsons, Henri Poincar\u00e9, Michel Foucault, Claude L\u00e9vi-Strauss, in \"Materiali per una storia della cultura giuridica\", \"Sociologia del diritto\", \"Rivista di filosofia del diritto, Dei Delitti e delle pene, Zeitschrift f\u00fcr Rechtssoziologie\", \"British Journal of Sociology\", \"Doxa\", \"Rechtsgeschichte, Soft Power. Revista euro-americana de teor\u00eda e historia de la pol\u00edtica.\" Ha curato l'edizione italiana del primo libro di Max Weber, \"Sulla storia delle societ\u00e0 commerciali nel Medioevo, in base a fonti dell\u2019Europa meridionale\" (traduzione di Lucia Udvari, Accademia Nazionale dei Lincei, Roma, 2016). \nSi \u00e8 occupato anche di sussidiariet\u00e0, di diritto del lavoro (\"Lineamenti di diritto del lavoro\", Bologna 2008) e di storia del diritto sindacale in Italia.\n\u00c8 membro del Consiglio direttivo della \"Italian Society for Law and Literature\". Per diritto&amp;letteratura ha scritto saggi sul romanzo \"Billy Budd\" di Herman Melville, su Carlo Emilio Gadda e sulla cultura regolativa degli italiani."}
{"id": "1907873", "revid": "643662", "url": "https://it.wikipedia.org/wiki?curid=1907873", "title": "Gruppa A 1939", "text": "L'edizione 1939 della Gruppa A fu la 5\u00aa del massimo campionato sovietico di calcio e fu vinto dallo , giunto al suo terzo titolo.\nCapocannoniere del torneo fu Grigorij Fedotov (), con 21 reti.\nFormula.\nL'intero impianto del campionato sovietico fu nuovamente riformato e dopo l'esperimento della stagione precedente in cui tutte le squadre erano inserite in un girone e in una categoria unica, si pass\u00f2 a due livelli.\nIn questo modo, i club partecipanti scesero a 14 partecipanti; essi si incontrarono tra di loro in gare di andata e ritorno, per un totale di 26 giornate: il sistema prevedeva due punti per la vittoria, uno per il pareggio e zero per la sconfitta.\nErano previste 2 retrocessioni in Gruppa B al termine della stagione."}
{"id": "1907874", "revid": "666668", "url": "https://it.wikipedia.org/wiki?curid=1907874", "title": "Campionato macedone di calcio a 5", "text": "Il Campionato di calcio a 5 della Macedonia del Nord \u00e8 la massima competizione macedone di calcio a 5 organizzata dalla Federazione calcistica della Macedonia del Nord.\nStoria.\nIl campionato macedone ha preso il via nel 1997 dopo la decomposizione della federazione iugoslava e del proprio campionato nazionale, ed \u00e8 stato vinto dalla formazione del Gostivar, le successive due stagioni il campionato \u00e8 stato vinto da due squadre della capitale, rispettivamente Avioturs Skopje e Makedonija Skopje.\nIl primo ciclo vincente della storia del campionato macedone \u00e8 stato avviato dal Futsal Team Skopje gi\u00e0 noto come Makedonija Skopje, che tra il 2001 ed il 2004 vinse tre titoli consecutivi e tre coppe consecutive. L'egemonia della formazione del Futsal Team, tuttora la seconda squadra pi\u00f9 titolata del Paese, \u00e8 stata fermata dalla KMF Alfa Parf Skopje: i biancoazzurri si sono aggiudicati i tre successivi campionati ed una coppa nazionale.\nDalla stessa stagione di inizio del campionato, in terra macedone si disputa anche la coppa nazionale, che come lo scudetto ha visto una certa supremazia del Futsal Team Skopje, vincitrice per tre volte nelle dieci edizioni fin qui disputate."}
{"id": "1907875", "revid": "1223843", "url": "https://it.wikipedia.org/wiki?curid=1907875", "title": "Orlando (Vivaldi)", "text": "Orlando, o, comunemente in epoca moderna, Orlando furioso (RV 728) \u00e8 un dramma per musica in tre atti di Antonio Vivaldi su libretto anonimo, ma del giurista Grazio Braccioli (1682-1752) con rimaneggiamenti, andato in scena nel mese di novembre 1727 al Teatro Sant'Angelo di Venezia.\nVicende storiche.\nVivaldi si era gi\u00e0 occupato, all'epoca dei suoi esordi, sia come impresario che come compositore, del personaggio ariostesco di Orlando, conseguendo dapprima un clamoroso successo con la messa in scena, nel 1713, di un'opera dal titolo \"Orlando Furioso\" (RV Anh. 84) di Giovanni Alberto Ristori, su libretto di Grazio Braccioli. Ad essa era per\u00f2 seguito un altrettanto clamoroso fiasco l'anno successivo con il suo \"Orlando finto pazzo\" (RV 727), su libretto del medesimo Braccioli, molta della cui musica era subito confluita nella precipitosa rimessa in scena, nello stesso 1714, del testo gi\u00e0 musicato da Ristori (RV 819). \"Il ricordo bruciante dell'insuccesso dell'\u00abOrlando finto pazzo\u00bb e del frettoloso lavoro dedicato a rimaneggiare un \u00abOrlando Furioso\u00bb altrui devono aver tormentato a lungo il Prete Rosso\", finch\u00e9, nel 1727 egli vide finalmente l'occasione per riprendere in mano \"l'argomento a lui cos\u00ec congeniale\". Secondo Claudio Scimone una spinta particolare pot\u00e9 venirgli dalla disponibilit\u00e0 di Lucia Lancetti, un contralto specializzata in parti maschili, \"la cui collaborazione con Vivaldi \u00e8 limitata a rarissime occasioni e che, a giudicare dalla musica a lei destinata, doveva essere dotata di un temperamento drammatico assai eccezionale\". Secondo Reinhard Strohm, invece, \u00e8 possibile che si trattasse in effetti solo di \"una seconda scelta\", e che Vivaldi \"avrebbe forse preferito affidare [la parte] ad un tenore eroico, se ce ne fosse stato uno disponibile\". La distribuzione dei ruoli risult\u00f2, comunque, alla fine piuttosto sbilanciata, anche perch\u00e9 il sopranista Filippo Finazzi, allora alle prime armi, aveva nel frattempo lasciato la compagnia per passare ad altro teatro. Il timbro di contralto risult\u00f2 cos\u00ec dominante, perch\u00e9, oltre alla Lancetti, facevano parte della compagnia la \"musa\" di Vivaldi \"Annina\" Gir\u00f2 e, come \"terza donna\", Maria Caterina Negri, tutte e tre inquadrabili, in termini moderni, come mezzososoprani-contralti, nonch\u00e9 i due semisconosciuti \"musici\", anch'essi contraltisti, Casimiro Pignotti e Giovanni Andrea Tassi. Le uniche voci che rompevano l'uniformit\u00e0 timbrica erano la \"prima donna\" Benedetta Sorosina, soprano, ed il basso Gaetano Pinetti. Per il libretto Vivaldi si rivolse a quello che Braccioli aveva composto nel 1713 per Ristori, con solo modifiche minori nella sviluppo della trama, e quindi nei recitativi, e con interventi molto pi\u00f9 radicali (come del resto era consuetudine anche nella normali riprese di opere precedenti dello stesso autore) per quanto riguarda le arie: \"tutte le Arie sono diverse ad eccezione di cinque. Non sappiamo a chi siano dovute le varianti del nuovo libretto: non certo a Braccioli, che era tornato nella natia Ferrara per darsi alla pratica del diritto e di cui non viene questa volta neppure citato il nome nel libretto, forse allo stesso Vivaldi\". Anche il titolo era stato mutato, da \"Orlando Furioso\" al semplice \"Orlando\".\nL'opera fu data nel mese di novembre, in apertura della stagione 1727-28 (il \"faccio fede\" della censura reca la data del 5 novembre) e, secondo Strohm, tutto lascia intendere (la scrittura a mano affrettata della partitura, la laconicit\u00e0 della prefazione al libretto e la mancanza di una dedica) \u00abche \"Orlando 27\" fu preparato a tutta velocit\u00e0. In effetti, dopo le \"tre opere in tre mesi\" del 1726-27, Vivaldi aveva creato ancora un'altra opera nella primavera del 1727, a Reggio (\"Siroe 27\"), il che aveva probabilmente accorciato i tempi di preparazione per la stagione 1727-28. Pu\u00f2 darsi che il successo di \"Orlando 27\" sia stato modesto; la produzione fu seguita, entro la stagione autunnale del 1727, da una ripresa del fortunato \"Farnace\", in una sorta di capovolgimento di quanto era accaduto alla coppia \"Orlando Furioso\" / \"Orlando finto pazzo\" nel 1714. La prima opera del carnevale, \"Rosilena 28\", fece seguito il 17 gennaio o pi\u00f9 tardi.\u00bb Parere diverso sul successo dell\"Orlando\" aveva espresso Scimone, trent'anni prima dell'uscita dell'opera di Strohm, sulla base invero solo di un'ardita congettura: \"Il pieno successo che ha accolto l'\u00abOrlando\u00bb vivaldiano del 1727 \u00e8 documentato senza ombra di dubbio dal fatto che una decina di Arie sono state dal Prete Rosso riprese \u2013 anche se con modifiche \u2013 nell'Opera \u00abAtenaide\u00bb andata in scena a Firenze due anni dopo!\". Successo o no, a parte forse una ripresa a Bergamo durante il carnevale 1738, l'opera cadde in oblio, come quasi tutte le consorelle dell'epoca barocca, fino alla trionfale ripresa moderna con la regia di Pier Luigi Pizzi e l'interpretazione di Marilyn Horne, \"che varata al Filarmonico di Verona [nel 1978], \u00e8 stata poi ripresa a Dallas, a Nancy, a Parigi\", nonch\u00e9 a San Francisco, aprendo cos\u00ec la via al suo successivo rientro nel repertorio dei teatri lirici internazionali e \"[segnando] la rinascita in epoca moderna di un interesse a livello mondiale per le opere di Antonio Vivaldi\". Dell'edizione di San Francisco \u00e8 stata anche realizzata una registrazione video. La messa in scena teatrale era stata preceduta dalla registrazione discografica del 1977, nella quale comparivano tra gli altri, oltre ai nomi di Scimone e della Horne, anche quelli di Lucia Valentini Terrani, come Alcina, Victoria De Los Angeles, come Angelica, e Sesto Bruscantini, nella parte di Ruggiero, trasposta per basso-baritono.\nSoggetto.\nLa trama riassunta di seguito \u00e8 conforme al libretto originale, quale pubblicato nel programma di sale per le rappresentazioni dell\"Orlando Furioso\" al Th\u00e9\u00e2tre des Champs-\u00c9lis\u00e9es di Parigi, nel marzo 2011. L'\u00abEdizione moderna a cura di Claudio Scimone\u00bb, registrata in disco nel 1977, ed in video, sotto la direzione di Randall Behr, nel 1989, presenta pesanti tagli ed anche modifiche nella struttura drammaturgica.\nAntefatto.\nL'azione si svolge nell'isola incantata che la maga \"cattiva\" Alcina ha malvagiamente sottratto alla sorella Logistilla, simbolo invece di ragione e verit\u00e0. Fonte del potere di Alcina sono le ceneri del mago Merlino, che vengono gelosamente custodite in un'urna rinchiusa all'interno del tempio di Ecate. Bench\u00e9 orribile e vecchia, ella riesce ad apparire estremamente avvenente grazie alle sue arti magiche e si diletta a sedurre i cavalieri che mettono piede nella sua isola. In essa ha dato per\u00f2 anche rifugio alla principessa Angelica, capricciosa figlia del re del Catai, oggetto delle attenzioni di tutti i paladini ed in particolare di quelle, assai moleste, del prode Orlando, perdutamente innamorato di lei e follemente geloso. Durante la fuga verso l'isola di Alcina, Angelica ha perso le tracce di Medoro, semplice fante dell'esercito saraceno, che ella ama, pienamente corrisposta.All'inizio dell'opera, Orlando si appresta a sbarcare sull'isola incaricato dal mago \"buono\" Malagigi di riprendere possesso delle ceneri del mago Merlino; il suo fedele compagno Astolfo vi si trova di gi\u00e0, vittima (consapevole) del fascino della maga; vi si incontreranno poi anche altri due compagni del paladino, i promessi sposi, Ruggiero, re di Bulgaria, e la paladina guerriera di Francia, Bradamante, (la cui unione verr\u00e0 celebrativamente posta dall'Ariosto all'origine della futura casa d'Este, dalla quale il poeta dipendeva)\nAtto primo.\n\"Cortile nel palazzo di Alcina\"(1) Dopo aver promesso ad Angelica di aiutarla a ritrovare lo scomparso Medoro (aria Angelica: \"Un raggio di speme\"), (2) Alcina interviene a sedare lo scontro fortuito tra Orlando e Astolfo, che non si erano riconosciuti, e, tra lo sconforto del secondo, cerca sull'istante di sedurre Orlando per indurlo a combattere con lei contro le truppe della sorella (aria: \"Alza in quegl'occhi\"). (3) Restati soli, Astolfo rivela ad Orlando la vera identit\u00e0 della donna, ma, prima di uscire di scena, lamenta che ella non corrisponda al suo amore come lui vorrebbe (aria: \"Costanza tu mi insegni\"). (4) Arriva allora Bradamante che, messa sull'avviso da un vaticinio della maga Melissa, ed armata di un magico anello che rende invisibili, va in cerca del suo promesso sposo Ruggiero prima che cada tra le grinfie di Alcina, ripromettendosi di tenere celata la sua vera identit\u00e0 (Aria: \"Asconder\u00f2 il mio sdegno\"). (5) Rimasto solo, Orlando si appresta ad affrontare la maga seguendo la profezia di Malagigi (aria: \"Nel profondo\").\"Giardino delizioso in cui si vedono le due fonti, l'una delle quali estingue, l'altra accende l'amore. Mare tempestoso in lontananza\"Dopo il cambiamento di scena, (6) Angelica assiste al naufragio di una navicella su cui si trova Medoro e raccoglie il suo amato, morente. (7) Il provvidenziale intervento di Alcina per\u00f2 lo riporta pienamente alla vita, ma, mentre il giovane racconta la sua storia indirizzando dolci parole verso Angelica, (8) Orlando irrompe sulla scena in preda alla gelosia e incombe minaccioso su di lui, finch\u00e9 Alcina non lo inganna con la falsa rivelazione che si tratti del fratello di Angelica. Si apre quindi una sorta di commedia degli equivoci con Angelica che fa l'offesa, Orlando che si dichiara in tutti i modi pentito, Medoro che, tre s\u00e9 e s\u00e9, non sa trattenere a sua volta la gelosia di fronte alla false profferte di amore e fedelt\u00e0 che Angelica fa ad Orlando, e Alcina che manovra dall'alto i fili della vicenda (arie: Angelica \"Tu sei degli occhi miei\" e Orlando \"Troppo \u00e8 fiero il nume arciero\"). (9) Rimasta sola con Medoro la maga cerca di consolarlo e disingannarlo (aria Medoro: \"Rompo i ceppi, e in lacci io torno\"), (10) poi, dopo la partenza del giovane, assiste ammirata all'arrivo improvviso di Ruggiero, che la colpisce per la sua bellezza. Il paladino resiste inizialmente alle lusinghe della maga, nel pensiero della sua bella Bradamante, ma viene fatto dissetare alle fontane magiche e, per incantesimo, s'innamora quindi sull'istante di Alcina, gettandosi ai suoi piedi e gettando nello sconforto Bradamante, sopraggiunta nel frattempo non vista. (11) Non sapendo vincere l'ira, la paladina si precipita allora in scena accusando Ruggiero di tradimento, ma, dato anche che lui fa mostra di non riconoscerla, torna immediatamente in s\u00e9 dichiarando di chiamarsi Olimpia e rivolgendosi allo sposo con il nome di Bireno. N\u00e9 Alcina n\u00e9 Ruggiero la prendono quindi particolarmente sul serio, ritenendola fuori di senno (aria Ruggiero: \"Sol da te, mio dolce amore\"), anche se, (12) quando Bradamante parte all'inseguimento del cavaliere uscito di scena, (13) Alcina ammette in effetti qualche dubbio, ma senza la minima preoccupazione: se davvero lo crede Bireno, si sbaglia; se invece lo credesse Ruggiero, \u00e8 egualmente destinata al fallimento perch\u00e9 egli \u00e8 ormai soggetto \"all'impero dei suoi rai\" (Aria: Amorose ai rai del sole\").\nAtto secondo.\n\"Boschetto delizioso con ritiri di verdura\"(1) Alcina \u00e8 con Astolfo che le chiede amore esclusivo, ma la maga lo disillude: \u00e8 disposta a dargli amore, ma non sar\u00e0 mai solo sua (aria: \"Vorresti amor da me\"). (2) Partita Alcina, arriva Bradamante, la quale rinfaccia ad Astolfo la sua debolezza nei confronti della \"maga spietata\" che le ha rubato il suo amore: colpito, il paladino si impegna ad unirsi alla guerriera nella vendetta (Aria: \"Bench\u00e9 nasconda\"). (3) Partito Astolfo, sopraggiunge Ruggiero, che continua a non riconoscere Bradamante, finch\u00e9 la donna non gli porge l'anello fatato della maga Melissa che dissolve immediatamente l'incantesimo di cui egli era vittima. Mentre anche Orlando \u00e8 entrato in scena partecipando all'incontro, Bradamante rifiuta di perdonare il suo promesso e lo invita a tornare da Alcina con l'anello a vedere chi lei effettivamente sia (aria: \"Taci, non ti lagnar\"). (4) Rimasto solo con Ruggiero, Orlando cerca di consolarlo dicendogli che presto Bradamante sicuramente lo perdoner\u00e0 (aria: \"Sorge l'irato nembo\").\"Montuosa alpestre con alta, e scoscesa rupe\"(5) Angelica ritrova Medoro e gli promette un prossimo imene, assumendo su s\u00e9 stessa il compito di togliere di torno il molesto Orlando, senza riuscire per\u00f2 a cancellare del tutto i timori del giovane (Aria Medoro: \"Qual candido fiore\"). (6) In effetti, con il pretesto di fargli prelevare una brocca contenente il succo dell'eterna giovinezza, la principessa vuole attirare Orlando entro la rupe incantata da Alcina per causarne la morte. Arrivato il paladino, Angelica lo circuisce (aria: \"Chiara al pari di lucida stella\") e lo convince facilmente ad intraprendere l'azione dicendogli che \"orribil mostro, e indomito\" fa buona guardia alla brocca. Orlando sta per partire, (7) quando sopraggiunge Astolfo che cerca di indurlo a non andare conoscendo il pericolo cui va incontro, ed invita Angelica a cercare anch'ella di convincerlo, costringendo cos\u00ec l'infame principessa a un difficile doppio gioco tra i due. Partito di nuovo Astolfo, fiducioso nella forza di convincimento della donna sul colui che l'ama, (8) Angelica spinge l'eroe ad avventurarsi sulla rupe che si trasforma immediatamente in un'orribile caverna priva di uscite. (9) Rimasto isolato nella caverna, Orlando cerca il mostro, ma \"una voce di dentro\" lo informa che egli \u00e8 prigioniero di Alcina. Orlando capisce di essere stato tradito, ma non si arrende e, grazie alla sua forza e al suo valore, riesce ad aprirsi una strada verso l'esterno (recitativo e aria: \"Precipizio, ch'altrui morte saria\"). (10) Nel frattempo Bradamente e Ruggiero di incontrano di nuovo e si riconciliano (arie: Ruggiero, \"Che bel morirti in sen\", e Bradamante, \"Se cresce un torrente\").\"Campagna a' piedi di un colle con boschetti alle parti, all'ombra dei quali vedesi apparecchio di vasellami e la tazza nuziale di Angelica e Medoro\"(11) Accompagnati dal coro, Angelica e Medoro convolano a nozze; sopraggiunge poi Alcina che benedice i due, ma, preoccupata per la ritrosia di Ruggiero, chiede loro di perdonarla se deve lasciarli (aria: \"Cos\u00ec potessi anch'io\"). (12) Rimasti di nuovo soli, i due sposi dimenticano presto l'iniziale senso di compatimento nei confronti della maga e continuano a festeggiare scrivendo dediche d'amore sulla corteccia degli alberi (duetti: \"Belle pianticelle\" e \"Sei mia fiamma, e sei mio bene\"). (13) Quando Orlando sopraggiunge, riesce a scorgere i due che partono, e legge quindi le dediche d'amore che hanno incise sugli alberi, scoppiando in una grande scena di disperazione che chiude il secondo atto (recitativo: \"Ah, sleale, ah spegiura\").\nAtto terzo.\n\"Vestibolo, avanti il tempio d'Ecate Inferna, con un muro d'acciaio in prospetto che chiude il tempio medesimo\"(1) Astolfo, convinto che Orlando sia morto, propone a Ruggiero di dargli onorata sepoltura e soprattutto di fare vendetta contro Alcina con l'aiuto della maga Melissa (aria: \"Dove il valor combatte\"). (2) Rimasto solo, Ruggiero viene raggiunto dalla battagliera Bradamante, in abiti da cavaliere, la quale gli rivela che anche il potere di Melissa si ferma dinanzi al muro d'acciaio che chiude il tempio. (3) Mentre i due sono in disparte, entra in scena Alcina, che, indispettita per il disinteresse amoroso di Ruggiero, cerca di evocare i \"numi orrendi d'Averno\": grazie per\u00f2 al potere dell'anello di Melissa, il suo richiamo rimane senza risposta. Ancor pi\u00f9 indispettita, Alcina pensa allora di ricorrere allo spirito di Merlino e ordina alle mura d'acciaio di aprirsi; al loro interno si vede la statua del mago appoggiata all'urna che reca le sue ceneri, racchiusa da una balaustra di ferro e guardata dell'invulnerabile Aronte (aria, \"L'arco vu\u00f2 frangerti\", recitativo e recitativo accompagnato).\nA questo punto Bradamante decide di intervenire, dichiara di chiamarsi Aldarico e di essere in traccia del traditore Ruggiero che, dopo avergli sedotto la sorella, ora minaccia morte contro di lui e rovina contro la stessa Alcina. La maga si \u00e0ltera e il falso Aldarico subito ne approfitta per corteggiarla, e non senza effetto. (4) Entra in scena a questo punto Orlando che si abbandona ai vaneggiamenti della pazzia, compatito da Alcina e Bradamante, oltre che da Ruggiero che \u00e8 rimasto nascosto in disparte. (5) \u00c8 poi la volta di Angelica che arriva cantando (arioso: \"Cos\u00ec langue\") e destando l'interesse dello stralunato Orlando. Questi prima induce Alcina ad unirsi al canto (arioso: \"Che dolce pi\u00f9\"), poi all'improvviso afferra l'esterrefatta Angelica (aria: \"Poveri affetti miei\"). (6) Angelica fugge e Orlando la segue in preda alle allucinazioni. Sapientemente allora interrogata da Bradamante/Aldarico, Alcina si lascia sfuggire il segreto dell'invulnerabilit\u00e0 di Aronte (che \u00e8 legata alla mazza di ferro che egli tiene in mano, annodata con una ferrea catena temprata dal re degli inferi, al fuoco dell'Averno, niente meno che con la bava di Cerbero) ed invita il falso cavaliere ad attenderla in una verde radura (aria Bradamante: \"Io son ne' lacci tuoi\"). (7) Partita anche la maga, Ruggiero, rimasto solo in preda ai timori per la sua Bradamante, viene raggiunto da Medoro, il quale lo accusa di incostanza. (8) Angelica, che sopraggiunge non vista, assiste in disparte allo scontro tra i due che va facendosi sempre pi\u00f9 acceso, finch\u00e9 Ruggiero non strappa addirittura la spada dalle mani di Medoro. Angelica interviene allora offrendo il suo petto all'ira del paladino, che se ne va sdegnato contro i due amanti (aria: \"Come l'onda\"). (9) Rimasti soli, Medoro rivolge alla sua bella un canto d'amore e di timore insieme (aria: \"Vorrebbe amando il cor\"). (10) Partiti i due, rientra in scena Orlando, continuando a vaneggiare (aria: \"Scendi nel Tartaro\"), finch\u00e9, sc\u00f3rta la statua di Merlino, la scambia per Angelica e, al fine di liberarla, affronta il guardiano Aronte, riesce ad infrangere la catena infernale, a disarmarlo della mazza che lo rende invulnerabile, e quindi ad ucciderlo (arioso: \"Sorge il sangue\"). Poi si avvicina alla statua che egli crede Angelica, l'abbraccia e vuol condurla via, ma con ci\u00f2 rompe l'incantesimo e \"resta l'isola deserta tutta balze e dirupi, con albero a cui in un trofeo sono appese le armi d'Orlando\". Nella sorta di terremoto che ne consegue, Orlando \u00e8 preso da grande stanchezza e, nonostante la confusione, si addormenta (recitativo accompagnato: Quanto fracasso!). (11) Quand'ecco apparire Alcina, sopraffatta dalla disperazione, che, scoperto Orlando addormentato, vorrebbe pugnalarlo come causa della sua rovina, ma viene fermata da Ruggiero e da Bradamante che le rivela la sua vera identit\u00e0. (12) Sapraggiungono in fuga Angelica e Medoro, e Brandamante ferma la principessa del Catai e si scaglia contro di lei per aver ingannato Orlando ed averne quindi causato la follia. (13) Arriva infine Astolfo, accompagnato dai soldati di Logistilla uno dei quali reca in mano una face accesa, che altro non \u00e8 se non \"lo smarrito lume della mente d'Orlando\", di cui lo stesso Astolfo \u00e8, per via soprannaturale, venuto in possesso. Il paladino viene risvegliato e, vista la face, riacquista il proprio senno. Alcina per\u00f2 non si arrende e minaccia ancora la vendetta dell'inferno contro chi l'ha tradita (recitativo accompagnato, \"Oh ingiusti numi!\", e aria, \"Ander\u00f2, chiamer\u00f2 dal profondo\"). Orlando comunque perdona Angelica e benedice le sue nozze con Medoro, mentre Astolfo trae la morale della storia, dichiarando \"saggio chi dal suo fallir, prudenza impara\". L'opera si chiude con un coro finale (\"Con mirti e con fiori\")"}
{"id": "1907876", "revid": "599013", "url": "https://it.wikipedia.org/wiki?curid=1907876", "title": "Billy George", "text": ""}
{"id": "1907882", "revid": "111433", "url": "https://it.wikipedia.org/wiki?curid=1907882", "title": "Homa", "text": "L'homa, o huma, \u00e8 un uccello leggendario molto simile alla fenice, presente nella narrativa e mitologia persiana.\nRaffigurato nel logo della compagnia aerea Iran Air e sull'emblema dell'Uzbekistan, \u00e8 presente anche una sua scultura tra le rovine di Persepoli dove viene scolpito con una doppia testa. \nSono presenti numerose interpretazioni a proposito del nome, tra cui quella dell'insegnante Sofista Inayat Khan, che suppose che \"nella parola \"Huma\", \"hu\" rappresenti lo spirito, e la parola \"mah\" proviene dall'Arabo 'Ma'a' \u0645\u0627\u0621 che significa acqua.\""}
{"id": "1907883", "revid": "151034", "url": "https://it.wikipedia.org/wiki?curid=1907883", "title": "Bvlgari", "text": ""}
{"id": "1907884", "revid": "1983214", "url": "https://it.wikipedia.org/wiki?curid=1907884", "title": "Gruppa A 1940", "text": "L'edizione 1940 della Gruppa A fu la 6\u00aa del massimo campionato sovietico di calcio e fu vinto dalla , giunta al suo terzo titolo.\nCapocannoniere del torneo furono Sergej Solov'\u00ebv () e Grigorij Fedotov (), con 21 reti.\nFormula.\nFu confermata la formula della precedente stagione: i club partecipanti rimasero 14, con le retrocesse Elektrosila e Dinamo Odessa che furono sostituite dalle neopromosse Kryl'ja Sovetov Mosca e Lokomotiv Tbilisi.\nLe squadre si incontrarono tra di loro in gare di andata e ritorno, per un totale di 26 giornate, anche se la Lokomotiv Tbilisi si ritir\u00f2 dopo 20 giornate; il sistema prevedeva l'attribuzione di due punti per la vittoria, uno per il pareggio e zero per la sconfitta.\nErano previste due retrocessioni in seconda divisione al termine della stagione.\nRisultati.\nNella tabella non sono compresi i risultati della Lokomotiv Tbilisi."}
{"id": "1907885", "revid": "316629", "url": "https://it.wikipedia.org/wiki?curid=1907885", "title": "RV Anh. 84", "text": ""}
{"id": "1907887", "revid": "767487", "url": "https://it.wikipedia.org/wiki?curid=1907887", "title": "Ascolto", "text": "L'ascolto \u00e8 l'atto dell'ascoltare. \u00c8 l'arte dello stare a sentire attentamente, del prestare orecchio. Ascoltatore \u00e8 chi ascolta; ascoltare la lezione, un oratore; ascoltare con interesse tutto ci\u00f2 che il professore dice. Non trattasi di atto superficiale.\nIn psicologia ascolto \u00e8 uno strumento dei nostri cinque sensi per apprendere, conoscere il tempo e lo spazio che ci circonda e comunicare con noi stessi e il mondo circostante.\nL'ascolto \u00e8 un processo psicologico e fisico del nostro corpo per comunicare ai nostri neuroni, al cervello che li traduce in emozioni e nozioni.\nEtimologia.\nDalla radice Auris \"Orecchio\", latino parlato, Ascoltare \u00e8 verbo transitivo. \nLa parola ascolto nasce in italiano come derivato del verbo ascoltare, che proviene a sua volta dal latino \"auscultare\", cio\u00e8 sentire con l'orecchio. Il significato tradizionale del termine ascolto \u00e8 appunto quello che indica in genere l'azione e il risultato dell'ascoltare ed \u00e8 fortemente legato al concetto di attenzione.\nCome noi ascoltiamo.\nNell'ascolto c'\u00e8 la componente fisica, tra orecchio e neuroni di come noi assimiliamo stimoli acustici e la componente psicologica, che \u00e8 l'apprendimento attraverso i cinque sensi. Bisognerebbe parlare di tante cose sull'apprendimento, partendo da Sigmund Freud con la fase orale (che noi apprendiamo per esempio dalla bocca e i bambini attraverso quel mezzo assaporano, il gusto (freddo, amaro...), il tatto (forma, durezza, ...) per capire che cos'\u00e8. \u00c8 il loro primo approccio con il mondo esterno. Sempre in quel periodo c'\u00e8 l'apprendimento attraverso la vista e l'udito, che poi durer\u00e0 tutta la vita. L'udito \u00e8 molto importante, perch\u00e9 la percezione dello spazio e del nostro equilibrio si basa sull'orecchio.\nUna delle cose che facciamo con l'ascolto \u00e8 l'apprendimento del linguaggio. Due teorici come Burrhus Skinner e Orval Hobart Mowrer, ritengono che il nostro apprendimento si realizzi attraverso le interazioni con l'ambiente. Prima si apprendono le parole e pi\u00f9 tardi si uniscono.\nPer fare questo si deve ascoltare con la vista e con l'udito.\nPer imparare la parola \"mamma\", il bambino sente il suono mamma, per esempio \"vieni dalla mamma\". Usando sempre questa frase, vede il movimento delle labbra e l'oggetto in quel caso la mamma. Lui non ha associato subito il significato di mamma, ma \u00e8 stata la ripetizione degli eventi. Questo procedimento vale in generale.\nSempre con l'ascolto il bambino piccolo dice la parola mamma, perch\u00e9 fa delle prove vocali. Per esempio dice: \"aaaa\" \"ma ma ma\"... Fa tanti versi il neonato, e attraverso l'ascolto e la ripetizione: capisce, impara a dire, prova emozione. \nL'ascolto non \u00e8 solo udito, ma tutto quello che noi riusciamo ad apprendere o assimilare attraverso i nostri sensi.\nUsi della parola \"ascolto\".\nLa fortuna della parola \"ascolto\" \u00e8 cresciuta a dismisura negli ultimi trent'anni. Fino a qualche decennio fa, infatti, la voce ascolto non si usava quasi mai autonomamente, ma serviva soprattutto per formare locuzioni con valore di avverbi come \"essere in ascolto\", \"rimanere in ascolto\", o con valore verbale, come \"dare ascolto\", \"prestare ascolto\" nel senso di fare attenzione. Al massimo, la funzione dell'ascoltatore poteva interessare i linguisti, i quali distinguono l'analisi del parlare, cio\u00e8 della produzione dei testi di una lingua, da quella della loro comprensione.\nAncora all'inizio degli anni Sessanta, l'ascolto non aveva niente a che fare con il pubblico dei programmi radio o tivv\u00f9. L'ascolto radio non era l'indice di gradimento: secondo il pi\u00f9 grande vocabolario della lingua italiana, la cui lettera A risale al 1961, l'ascolto radiotelegrafico era il periodo fissato, di qualche ora al giorno, durante il quale le stazioni riceventi sulle coste e sulle navi al largo restano in ascolto per captare eventuali segnali di pericolo.\nOggi invece ascolto \u00e8 una parola molto frequente, soprattutto quando si discute di televisione. Sembra un'incongruenza parlare in questo caso di ascolto, visto che la televisione pi\u00f9 che ascoltarla la si guarda.\nMa l'apparente incongruenza si spiega in parte come un ricordo dei tempi della radio, in parte perch\u00e9 la parola ascolto, nell'accezione di gradimento di un programma radiofonico o televisivo, traduce l'inglese audience, vocabolo molto usato da noi anche nella forma originaria."}
{"id": "1907888", "revid": "767487", "url": "https://it.wikipedia.org/wiki?curid=1907888", "title": "Dicky Dorsett", "text": ""}
{"id": "1907891", "revid": "22475", "url": "https://it.wikipedia.org/wiki?curid=1907891", "title": "Pollaio", "text": "Un pollaio \u00e8 un recinto o edificio per l'allevamento del pollame che spesso si trova in campagna, ma non \u00e8 raro che nei piccoli centri urbani qualche famiglia vi allevi polli. Esso pu\u00f2 avere svariate forme, dal recinto alla casupola, passando per stabile in legno o in muratura. In media un pollaio ha dalle 10 alle 100 galline (o polli) tenute allo stato semibrado. Tuttavia dall'era della produzione di massa e dell'Industrializzazione, sono sorti enormi stabili a batteria che vanno dalle migliaia alle centimigliaia di capi, per le produzioni di carni e uova. Con l'avanzamento dell'agricoltura biologica, ad ogni modo, si \u00e8 creata una sorta di pollicoltura di compromesso, dal momento che le persone hanno dimostrato di non disprezzare affatto la carne rustica e le uova di galline cresciute nel rispetto dei criteri di ecosostenibilit\u00e0.\nQuando il pollaio si trova inserito nella struttura di una cascina, sovente sotto il portico principale, \u00e8 chiamato comunemente serraglio.\nScopo.\nLo scopo di un pollaio \u00e8 quello di proteggere le galline che ospita dagli agenti atmosferici esterni (caldo, freddo, vento e pioggia) e proteggerle dai predatori notturni e diurni come volpi, gatti, donnole, visoni, poiane, aquile, tassi, martore, ecc.. Uno dei metodi pi\u00f9 diffusi per proteggere le galline di un pollaio \u00e8 mettere del materiale isolante tra due muri di mattoni o legno. Ad ogni modo, dal momento che anche il caldo pu\u00f2 risultare fatale alle galline, il pollaio dev'essere correttamente areato, evitando ad ogni modo correnti d'aria e bronchiti alle galline. I polli devono essere lasciati liberi di scorrazzare sull'aia di giorno e vanno chiusi nel pollaio di notte.\nStoria.\nL'uso dei pollai \u00e8 certamente antichissimo, dal momento che l'uomo sin dall'inizio dell'allevamento dei polli per la produzione di uova e di carne, ha avuto la necessit\u00e0 di circoscrivere detti animali in un ambiente preciso. \nI ritrovamenti archeologici pi\u00f9 recenti hanno confermato che la diffusione del fenomeno dell'addomesticare galli e galline abbia avuto origine nella Valle dell'Indo gi\u00e0 attorno al 2500-2100 a.C. (civilt\u00e0 di Harappa). Tracce di allevamenti (a scopo per\u00f2 religioso e non per nutrimento) si sono trovate presso la cultura ariana, presso quella persiana antica e presso quella greca. Anche gli antichi Egizi (come testimonia una coppa risalente al regno di Seti I) nel XII secolo a.C. gi\u00e0 allevavano galli e galline.\nLucio Giunio Moderato Columella, nel suo \"De re rustica\" del I secolo d.C. descrive dettagliatamente l'allevamento dei polli secondo il costume degli antichi Romani, in pollai del tutto simili a quelli utilizzati in epoche pi\u00f9 recenti nelle nostre terre. Lo stesso Columella \u00e8 stato inoltre uno dei primi a mettere in rilievo le tecniche di allevamento dei polli secondo il costume romano nonch\u00e9 le problematiche rilevate dagli allevatori ed i costi di produzione. Del tema parlano anche Marco Terenzio Varrone nel suo \"De re rustica\" e Plinio il Vecchio nella \"Naturalis historia\".\nNel periodo altomedievale, la tipologia di pollaio pi\u00f9 diffusa era indubbiamente quella \"a palafitta\", con una struttura in legno o muratura (o in fango) sopraelevata completamente anche per l'allevatore rispetto al terreno, di modo da rendere il tutto pi\u00f9 sicuro contro i predatori. Dal tardo medioevo iniziarono a diffondersi i primi pollai in muratura vera e propria e, con il Rinascimento e la diffusione delle prime cascine, essi iniziarono a divenire parte integrante della corte.\nStruttura.\nIl pollaio \u00e8 composto da due aree essenziali alla vita delle galline: un ricovero notturno / deposito delle uova e da un'aia esterna. Se per l'aia esterna \u00e8 sufficiente contornare l'area prescelta con una rete alta (incurvata all'interno o meno, per impedire alle galline di volare via) oppure con una rete integrale che copra completamente tutta l'area di pascolo delle galline per evitare l'arrivo di predatori dall'alto, diverse sono le tipologie al ricovero notturno esistenti. \nSecondo una certa filosofia di pensiero, infatti, il ricovero notturno viene realizzato unicamente come una tettoia per proteggere dalla pioggia e in parte dal vento, ma lasciando sostanzialmente le galline allo stato brado, come sarebbero in natura; questo metodo ad ogni modo le espone maggiormente a contrarre malattie da clima. Il secondo metodo, invece, tende a realizzare un ricovero completamente chiuso di modo da proteggere maggiormente i capi, ma esso si presenta meno arieggiato. Il ricovero notturno pu\u00f2 inoltre essere interno all'area del recinto di pascolo delle galline, aperto su di esso o delimitato da una parete divisoria, oppure essere esterno, con una struttura che spesso fuoriesce dal recinto stesso andando a costituire una parte anche indipendente. Lo spazio interno al ricovero notturno \u00e8 di norma di 1 mq ogni 3 galline adulte. Il ricovero notturno dovrebbe essere posto idealmente con l'ingresso ad est, dal momento che le galline sembrano gradire particolarmente questa posizione.\nLa parte esterna, delimitata da una rete per evitare la fuga dei polli all'esterno dell'area prescelta e per proteggerli dai predatori esterni, sarebbe ideale nella misura di 10 mq a gallina, ma anche un minimo di 5/6 mq a capo \u00e8 ritenuto accettabile per non incorrere in situazioni di stress. Nella parte esterna del pollaio si trovano l'abbeveratoio, il distributore di mangime (granaglie e mais) e la vaschetta per i bagni di sabbia (o cenere) con cui periodicamente le galline eliminano i parassiti ed effettuano la muta delle piume. \nLa normativa italiana prevede una precisa regolamentazione per i pollai presenti in aree urbane, sia per la distanza che essi devono avere con le case d'abitazione, sia per i rumori molesti che essi possono arrecare al vicinato in presenza di un gallo.\nPollaio trasportabile.\nNella permacultura, alcuni allevatori utilizzano dei pollai trasportabili o pollai mobili, strutture complete montate su ruote in modo da poter spostare il pollame senza sfruttare eccessivamente una certa area di terreno. Questa particolare tipologia di pollaio, data la propria trasportabilit\u00e0 e l'assenza di strutture fissate totalmente al terreno, consente facilmente la raschiatura dello strato superficiale del suolo e la dispersione dello sterco secco dei polli per una migliore pulizia del pollaio.\nCuriosit\u00e0.\nIn Spagna, all'interno della cattedrale di Santo Domingo de la Calzada, si trova un pollaio con una gallina e un gallo vivi, mantenuti a spese della chiesa stessa in ricordo di un miracolo avvenuto in loco."}
{"id": "1907893", "revid": "295700", "url": "https://it.wikipedia.org/wiki?curid=1907893", "title": "Robert Greene", "text": "Biografia.\nFece parte degli \u00abUniversity wits\u00bb (gruppo di scrittori, prevalentemente di teatro, educatisi nelle universit\u00e0 di Oxford e Cambridge). Scrittore prolifico: dal 1583 al 1592 pubblic\u00f2 pi\u00f9 di venticinque opere in prosa. I suoi romanzi furono di generi differenti: alcuni, come \"Mamillia\" (1583), sono espressi nello stile dell'eufuismo, che \u00e8 caro per il suo pregio; altri, come i caratteristici romanzi di ambito classico \"Pandosto\" (1588) e \"Menaphon\" (1589), si riconducono al filone di romanzi avventurosi. \nPi\u00f9 rilevanti gli altri romanzi di ispirazione popolare, come i racconti ambientati nel mondo degli strati sociali inferiori che vivono al margine della legge e nella malavita londinese: \"La caccia al merlo\" (Connycatching Tracks, 1592), \"Difesa dei truffatori\" (The defence of conny-catching, 1592), \"Un soldo di spirito per un milione di pentimento\" (1592), che attraversano il realismo di Daniel Defoe. Ma le opere pi\u00f9 importanti sono le commedie, tra cui \"Frate Bacone e frate Bungay\" (Friar Bacon and Friar Bungay, 1589), in cui Greene inser\u00ec scene farsesche, elementi incantevoli e figure della mitologia popolare inglese care anche a Shakespeare."}
{"id": "1907897", "revid": "316629", "url": "https://it.wikipedia.org/wiki?curid=1907897", "title": "RV 728", "text": ""}
{"id": "1907901", "revid": "298229", "url": "https://it.wikipedia.org/wiki?curid=1907901", "title": "Suddivisioni della Macedonia del Nord", "text": "Il territorio della Macedonia del Nord \u00e8 suddiviso in un solo livello amministrativo corrispondente agli 84 comuni (\"o\u043f\u0448\u0442\u0438\u043d\u0438\", \"op\u0161tini\").\nEsistono poi 8 regioni (\"\u0440\u0435\u0433\u0438\u043e\u043d\", \"region\") che raggruppano i territori di comuni contigui e che non hanno valore amministrativo cogente, ma soltanto statistico e, dal 2009, di libero consorzio inter-municipale di sviluppo economico locale.\nDivisioni amministrative storiche.\nLa Repubblica Socialista di Macedonia, associata alla Jugoslavia nel 1944, venne divisa nelle regioni di Bitola, Kumanovo, Ohrid, Skopje, \u0160tip, Tetovo e Titov Veles. Nel 1952 le regioni furono abolite e furono ripristinati i comuni, dapprima 223, poi 86, poi, nel 1957, 73. Nel 1965 i comuni vennero ridotti a 32.\nAl momento dell'indipendenza dalla Jugoslavia la Repubblica di Macedonia comprendeva 34 comuni, cinque dei quali formavano la citt\u00e0 di Skopje. Soltanto nel 1996 la divisione amministrativa del paese venne riorganizzata e il numero dei comuni divenne di 123.\nCon una legge dello Stato, pubblicata nella Gazzetta Ufficiale del 16 agosto 2004, venne istituita la divisione attuale in 84 comuni che, con l'eccezione del comune di Dolneni, sono sottoinsiemi dei comuni esistenti prima del 1996."}
