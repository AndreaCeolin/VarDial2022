{"id": "1904088", "revid": "1305772", "url": "https://it.wikipedia.org/wiki?curid=1904088", "title": "Punta Venezia", "text": "La Punta Venezia \u00e8 una montagna della catena delle Alpi Cozie, alta 3095\u00a0m. \nCaratteristiche.\n\u00c8 una evidente punta della cresta Nord del Gruppo del Monviso, sulla linea di confine tra Francia e Italia. A Sud \u00e8 delimitata dal \"Colle del Coulour del Porco\", a Nord dal \"colle del Coulour Bianco\", che la separa dalle Rocce Fourioun.\nNon esistono informazioni precise sulla prima salita. Di sicuro, la vetta fu raggiunta dai topografi che verso la met\u00e0 del XIX secolo realizzarono la \"Carta degli Stati di S. M. il Re di Sardegna\".\nIl nome \"Punta Venezia\" fu attribuito alla montagna dal Prof. Valbusa nel 1903.\nLa sua morfologia \u00e8 quella tipica della cresta nord del gruppo del Monviso: il versante orientale (Italia) \u00e8 costituito da ripide pareti verticali o subverticali, mentre il versante occidentale (Francia) \u00e8 costituito da un pendio ad inclinazione circa costante, ricoperto di detriti rocciosi.\nDal punto di vista geologico, la montagna, come tutta la cresta Nord del gruppo del Viso, appartiene alla serie a facies piemontese del Trias-Giura (\"zona delle pietre verdi di Gastaldi\"): in particolare, \u00e8 costituita da rocce eruttive effusive (prasiniti, anfiboliti, eclogiti). Il principale sistema di fratturazione immerge circa parallelo al versante occidentale.\nAscensioni.\nVia normale.\nLa vetta si raggiunge a partire dal \"Colle del Coulour del Porco\", raggiungibile sia dal versante italiano che dal versante francese. Il percorso ha difficolt\u00e0 di tipo alpinistico, con una valutazione generale F. Le difficolt\u00e0 si concentrano nel tratto del \"Coulour del Porco\", ove il sentiero si sviluppa sul bordo del canalone, su alcune cenge attrezzate con corde fisse, e nel torrione finale (II-II+), per il quale \u00e8 utile avere una corda per facilitare la discesa.\nProvenendo dall'Italia si pu\u00f2 utilizzare come punto d'appoggio il Rifugio Giacoletti; si risale il canalone noto come \"Coulour del Porco\" fino alla cresta, poi si svolta a destra (nord) e si prosegue sempre in cresta per tracce di sentiero. Si supera per cengette e gradini una bassa bastionata rocciosa, poi si prosegue sempre sul crinale fino ad arrivare ad una insellatura ove \u00e8 presente un piccolo bivacco di origine militare. Si aggira sulla destra (Italia) uno spuntone roccioso, poi se ne supera un secondo (oppure lo si aggira pure sulla destra) e ci si trova alla base del torrione di vetta (circa 4\u00a0m), sul quale si sale seguendo una spaccatura che lo attraversa in diagonale, per giungere alla croce di vetta (II-II+).\n\u00c8 possibile raggiungere il colle del \"Coulour del Porco\" anche dalla Francia, partendo dal Rifugio Viso nell'alta Valle del Guil: in questo caso, l'avvicinamento al colle risulta meno difficile.\nSpesso la salita alla Punta Venezia viene abbinata alla salita alla vicina Punta Udine.\nAltre vie.\nIl versante Est della montagna presenta alcune vie con alpinistiche, di diversa difficolt\u00e0. Tra queste, la \"via dei Torrioni\" sulla parete S-E, salita per la prima volta da Ugo Griva ed Eraldo Quero nel 1974 (prima invernale: Eraldo Quero, 1975). La via, lunga circa 300\u00a0m, ha una difficolt\u00e0 D+, con passaggi di V grado..\nAnche per le vie di arrampicata si pu\u00f2 utilizzare come punto d'appoggio il Rifugio Giacoletti.\nIl bivacco.\nSu una insellatura in prossimit\u00e0 della vetta, a quota 3.080\u00a0m, \u00e8 presente il piccolo Bivacco di Punta Venezia, ricavato da una vecchia struttura militare. Si tratta di una costruzione metallica con tetto a botte, internamente rivestita e rinforzata in legno; all'interno vi sono due cuccette con coperte. Il bivacco \u00e8 stato ristrutturato dalla Sezione di Cavour del C.A.I. nel 1991, come ricordato da una targa in legno sulla facciata, ed \u00e8 sempre aperto.\nIl bivacco non ha un nome definito: \u00e8 comunque spesso indicato come \"Bivacco di Punta Venezia\"."}
{"id": "1904090", "revid": "110157", "url": "https://it.wikipedia.org/wiki?curid=1904090", "title": "Pinacoteca comunale di Cesena", "text": "La Pinacoteca comunale di Cesena \u00e8 una galleria d'arte antica, moderna e contemporanea. Ha sede dal 1984 nell'Ex-convento di San Biagio.\nStoria.\nLa collezione dei dipinti di propriet\u00e0 del comune di Cesena si venne formando fra il XIX secolo e il XX secolo a seguito delle soppressioni napoleoniche e post-unitarie e, successivamente, vi furono altre acquisizioni di dipinti provenienti dalla Congregazione di Carit\u00e0 e da collezioni private. Dopo un primo allestimento in alcune stanze della Biblioteca Malatestiana nel 1883, si ebbero sistemazioni provvisorie e, solo dal 1984, la collezione \u00e8 stabilmente raccolta ed esposta presso l'ex-convento di San Biagio.\nCatalogo.\nLe opere esposte coprono un arco di tempo compreso tra il XV secolo e l'et\u00e0 contemporanea, offrendo anche una panoramica della produzione di dipinti locali e arricchita da alcune importanti presenze di rilevanza nazionale.\nIl museo espone opere di: Gino Barbieri, Guercino, Corrado Cagli, Antonio Cardile, Vittorio Matteo Corcos, Girolamo Forabosco, Bartolomeo Gennari, Renato Guttuso, Maestro dei Baldraccani, Giannetto Malmerendi, Pompilio Mandelli, Roberto Melli, Sante Monachesi, Bartolomeo Passarotti, Giovanni Battista Piazzetta, Francesco Francia, Scipione Sacco, Giovanni Battista Salvi, Cristoforo Serra, Mario Schifano, Alberto Sughi, Giulio Turcato, Luigi Veronesi e altri.\nLe sale.\nL'ambiente centrale: la Sala 1, ospita i dipinti pi\u00f9 antichi che vanno dal XV secolo fino al XVII secolo; la sala a sinistra: la Sala 2, le tele sono del XVIII secolo e del XIX secolo e quella a destra: la Sala 3, \u00e8 la sezione dedicata all'arte contemporanea, intitolata a Luigi Veronesi, costituita da opere lasciate da artisti e da recenti acquisizioni."}
{"id": "1904095", "revid": "1869172", "url": "https://it.wikipedia.org/wiki?curid=1904095", "title": "Aicone", "text": "Biografia.\nSecondo una tradizione durata almeno fino al XIX secolo, veniva presentato come membro della famiglia aristocratica milanese degli Oldrati.\nUna volta eletto alla cattedra arcivescovile nel giugno del 906, l'arcivescovo Aicone si dedic\u00f2 subito nell'amministrazione dell'arcidiocesi. Nel giugno del 912 approv\u00f2 per iscritto uno scambio di beni tra l'abbadessa del monastero di Gisone a Milano e Ingelperto, custode presso la chiesa di San Pietro, situata nelle vicinanze del monastero di Sant'Ambrogio ed affidata all'amministrazione di quest'ultimo.\nAicone mor\u00ec a Milano il 7 settembre 918. Fu sepolto nella cattedrale jemale di Santa Maria Maggiore."}
{"id": "1904096", "revid": "1494169", "url": "https://it.wikipedia.org/wiki?curid=1904096", "title": "Samana", "text": ""}
{"id": "1904098", "revid": "767487", "url": "https://it.wikipedia.org/wiki?curid=1904098", "title": "David James Webb", "text": ""}
{"id": "1904101", "revid": "2075211", "url": "https://it.wikipedia.org/wiki?curid=1904101", "title": "Diego Alves", "text": "Carriera.\nClub.\nGli esordi in Brasile.\nCresce in una scuola calcio di Rio de Janeiro, la Clube de Regatas RP. Qui, inizia a giocare da portiere. Passa al Botafogo Riberao Preto, dove rimane fino al 2004, quando l'Atl\u00e9tico Mineiro decide di puntare su di lui, dapprima nelle giovanili, per poi farlo inserire gradualmente in prima squadra: esordisce nel 2005, prima nel Campionato Mineiro, poi nel Brasileir\u00e3o. Nel 2006, invece, diventa titolare e aiuta l'Atletico a vincere il Campeonato Brasileiro S\u00e9rie B, tornando cos\u00ec nella massima divisione.\nL'Almer\u00eda.\nNel 2007, dopo aver vinto il Campionato Mineiro e dopo una buona met\u00e0 di Brasileirao, passa in Europa, nella Primera Divisi\u00f3n, al neopromosso Almer\u00eda. \u00c8 riuscito a mantenere inviolata la propria porta per 677 minuti consecutivi nella stagione 2008-2009 con la maglia dell'Almer\u00eda ed \u00e8 finito nel mirino di importanti club. Nel corso della stagione 2009-2010 si riconferma titolare, cos\u00ec come nella stagione seguente.\nL'affermazione al Valencia.\nIl 4 giugno 2011 firma un contratto quadriennale con il Valencia. Il 23 maggio 2015, in occasione dell'ultima partita di campionato, nel corso della sfida vinta contro l'Almer\u00eda (2-3), si rompe il menisco e il legamento del ginocchio destro, dovendosi operare e subendo uno stop di almeno sei mesi.\nFlamengo.\nIl 16 luglio 2017 viene ufficializzato il suo passaggio a titolo definitivo al .\nIl 24 novembre 2019 vince sia la Copa Libertadores sia il Campionato Brasiliano.\nNazionale.\nDopo esser stato nelle nazionali giovanili brasiliane (ha partecipato anche al Mondiale Under-20 2005), nel 2008 viene convocato dal CT Dunga per partecipare alle Olimpiadi di Pechino, come secondo portiere, con la nazionale brasiliana, dove il Brasile vince la medaglia di bronzo.\nViene convocato nel 2016 per la Copa Am\u00e9rica Centenario negli Stati Uniti.\nStatistiche.\nPresenze e reti nei club.\n\"Statistiche aggiornate al 6 febbraio 2022.\""}
{"id": "1904104", "revid": "344503", "url": "https://it.wikipedia.org/wiki?curid=1904104", "title": "Svetlana Metkina", "text": "\u00c8 sposata con il produttore cinematografico Michel Litvak."}
{"id": "1904107", "revid": "1865216", "url": "https://it.wikipedia.org/wiki?curid=1904107", "title": "Garimperto (arcivescovo di Milano)", "text": "Biografia.\nSecondo una tradizione durata almeno fino al XIX secolo, veniva presentato come membro della famiglia aristocratica milanese dei da Besana.\nEra nipote del defunto arcivescovo milanese Andrea da Cantiano, il quale lo aveva introdotto alla curia milanese.\nAlla sua morte, avvenuta il 15 luglio 921, Garimperto venne sepolto nella chiesa di san Raffaele da lui fatta edificare durante la propria reggenza dell'arcidiocesi. Il 5 ottobre di quello stesso anno gli succeder\u00e0 il figlio Lamperto; il fatto non deve stupire, in quanto fino alla riforma dell'XI secolo era prassi normale che il clero ambrosiano fosse sposato (non doveva avere moglie l'arcivescovo, ma un vedovo, per esempio, poteva essere ammesso all'episcopato)."}
{"id": "1904108", "revid": "547992", "url": "https://it.wikipedia.org/wiki?curid=1904108", "title": "Stacy Keach", "text": "\u00c8 noto per l'interpretazione di ruoli drammatici ma anche per essere la voce narrante di programmi divulgativi e documentaristici trasmessi da Discovery Channel e National Geographic Channel.\nBiografia.\nPrimi anni.\n\u00c8 figlio degli attori Stacy Keach Sr. e Mary Cain Peckham e fratello dell'attore James Keach.\nSi diplom\u00f2 nel 1959 nella Van Nuys High School e continu\u00f2 gli studi nell'Universit\u00e0 della California, Berkeley dove nel 1963 ottenne due lauree, una in Inglese e l'altra in Arte drammatica. Ottenne inoltre il suo Master of Fine Arts dalla Yale School of Drama e fu un Fulbright Scholar alla London Academy of Music and Dramatic Art.\nTeatro.\nIl suo primo successo arriva nel 1966 all'et\u00e0 di 25 anni con un'interpretazione a Broadway nell'opera \"MacBird!\".\nEbbe anche altre esperienze teatrali sempre a Broadway: nel 1967 venne inserito nel cast di \"The Niggerlovers\" di George Tabori dove reciter\u00e0 accanto a Morgan Freeman, e nel 1969 avr\u00e0 la parte di Buffalo Bill in \"Indiani\" di Arthur Kopit. Dopo pochi anni dall'inizio della sua carriera, venne accreditato come \"Stacy Keach Jr.\" distinguendosi in questo modo da suo padre \"Stacy Keach Sr\". Nel 2006 ha interpretato il ruolo del protagonista nella tragedia \"Re Lear\" di William Shakespeare al Goodman Theatre di Chicago.\nDurante la sua carriera ha ottenuto per tre volte il ruolo di protagonista in tre versioni diverse dell\"'Amleto\".\nNel 2008 e 2009 recita nel ruolo di Richard Nixon nella versione americana del dramma teatrale \"Frost/Nixon\".\nCinema.\nDopo il ruolo da protagonista nel western \"Doc\" (1971), recita accanto a George C. Scott nel film \"I nuovi centurioni\" (1972) di Richard Fleischer. Nello stesso anno ottiene il ruolo del protagonista in \"Citt\u00e0 amara - Fat City\", un film sul pugilato di John Huston. Nel 1973 \u00e8 la prima scelta per il ruolo di padre Damien Karras nel film \"L'esorcista\", ma l'attore decide di non accettare la parte. Successivamente gli viene affidato un ruolo importante nel film \"Salvate il Gray Lady\" (1978), dove interpreta il capitano Bennett. Sempre nello stesso anno interpreta il ruolo di un esploratore e scienziato nel film \"La montagna del dio cannibale\" (1978) di Sergio Martino in cui recita accanto a Ursula Andress e Claudio Cassinelli.\nUna delle migliori interpretazioni di Keach \u00e8 quella di Frank James (fratello maggiore di Jesse) nel film \"I cavalieri dalle lunghe ombre\" (1980). Keach eccelle in questo ruolo, ritraendo un personaggio che mostra maturit\u00e0 e prospettiva. Nello stesso anno partecipa al film \"La nona configurazione\" (1980) diretto da William Peter Blatty nel ruolo di \"Killer Kane\", un colonnello dell'esercito americano impazzito in Vietnam, che, nel tentativo inconscio di cancellare la sua personalit\u00e0 sanguinaria, si identifica nel fratello psichiatra, affezionandosi al paziente Billy Cutshaw, interpretato da Scott Wilson. Altri importanti interpretazioni sono quelle nei film \"I piacevoli sogni Di Cheech Chong\" (1981), \"Fuga da Los Angeles\" (1996) e \"American History X\" (1998).\nTelevisione.\nUno dei suoi ruoli di maggior rilievo in televisione \u00e8 quello di Jonas Steele nella miniserie della CBS \"Il grigio e il blu\" (1982). Sempre per la CBS interpreta Mike Hammer nelle serie televisive \"Mike Hammer\" e \"The New Mike Hammer\" dal 1984 al 1987. Torner\u00e0 ad interpretare Hammer in \"Mike Hammer, Private Eye\" una serie prodotta nel biennio 1997/1998.\nPer la televisione italiana Keach interpreta nel 1977 il ruolo di Barabba in \"Ges\u00f9 di Nazareth\" di Franco Zeffirelli, e nel 1984 quello dell'artista Mistral ne \"La figlia di Mistral\".\nNella serie televisiva \"Prison Break\" interpreta Henry Pope, il dirigente carcerario del Penitenziario di Fox River. Questo personaggio appare solamente nelle prime due serie, ma rappresenta una figura molto importante e carismatica.\nNarratore.\nStacy Keach \u00e8 conosciuto anche come il narratore degli episodi di \"Nova\", una trasmissione del National Geographic, e di altri documentari. A partire dal 1999 \u00e8 anche narratore del programma \"World's Most Amazing Videos\". Lo si pu\u00f2 sentire spesso anche in radio. Per la serie della PBS \"American Experience\", ha narrato \"The Kennedys\" e altri programmi.\nVita privata.\nKeach \u00e8 nato con la labiopalatoschisi, comunemente nota come labbro leporino, in seguito a cui ha subito numerose operazioni fin da bambino. Attualmente \u00e8 il presidente onorario della Cleft Palate Foundation (Fondazione Palatoschisi) e si batte per la copertura assicurativa di tali operazioni.\nNel 1984 viene arrestato a Londra per possesso di cocaina, subendo una condanna di 9 mesi scontata nel carcere di Reading. Il direttore di questo penitenziario (con cui Keach ebbe a che fare) sar\u00e0 preso come ispirazione per il personaggio di Henry Pope di \"Prison Break\".\nSi \u00e8 sposato quattro volte: prima nel 1964 con Kathryn Baker; poi dal 1975 al 1979 con Marilyn Aiken e dal 1981 al 1986 con l'attrice Jill Donahue; dal 1986 \u00e8 sposato con la designer Malgosia Tomassi da cui ha avuto due figli: Shannon e Karolina.\nNei primi anni settanta ha avuto una relazione con la cantante Judy Collins.\nNel marzo del 2009 \u00e8 stato colpito da un lieve ictus, da cui si \u00e8 ripreso pienamente in pochi mesi.\nDoppiatori italiani.\nNelle versioni in italiano dei suoi film, Stacy Keach \u00e8 stato doppiato da:\nDa doppiatore \u00e8 sostituito da:"}
{"id": "1904111", "revid": "1186766", "url": "https://it.wikipedia.org/wiki?curid=1904111", "title": "Pisa (disambigua)", "text": ""}
{"id": "1904116", "revid": "1442080", "url": "https://it.wikipedia.org/wiki?curid=1904116", "title": "Eleonora di W\u00fcrttemberg", "text": "Venne destinata, nell'ambito della politica matrimoniale intrapresa dal padre, a sposare un nobile tedesco e venne cos\u00ec data in sposa nel 1569 a Gioacchino Ernesto, principe di Anhalt, gi\u00e0 vedovo di Agnese di Barby, da cui aveva avuto sei figli.\nEleonora diede al marito altri otto figli:\nSua figlia Agnese venne data in sposa a Augusto I di Sassonia e successivamente a Giovanni III di Holstein-Sonderburg; Dorotea Maria spos\u00f2 invece Giovanni III di Sassonia-Weimar; Anna Sofia Carlo G\u00fcnther di Schwarzburg-Rudolstadt.\nPer quanto riguarda i suoi figli maschi, Augusto diede vita al ramo Anhalt-Pl\u00f6tzkau; Rodolfo a quello di Anhalt-Zerbst; Ludovico a quello di Anhalt-K\u00f6then.\nRimasta vedova il 6 dicembre 1586, si rispos\u00f2 nel 1589 con\nGiorgio I, langravio d'Assia-Darmstadt dal 1567 al 1596, divenendone la seconda moglie. Dalla prima, Maddalena di Lippe, erano nati dodici figli. Eleonora diede alla luce un solo figlio:\nRimase vedova anche del secondo marito il 7 febbraio 1596 e, ormai quarantaquattrenne, non si rispos\u00f2 pi\u00f9."}
{"id": "1904118", "revid": "89688", "url": "https://it.wikipedia.org/wiki?curid=1904118", "title": "Katekyo Hitman Reborn!", "text": ""}
{"id": "1904119", "revid": "89688", "url": "https://it.wikipedia.org/wiki?curid=1904119", "title": "Tutor Hitman Reborn", "text": ""}
{"id": "1904120", "revid": "599013", "url": "https://it.wikipedia.org/wiki?curid=1904120", "title": "Mathieu Berson", "text": ""}
{"id": "1904123", "revid": "89688", "url": "https://it.wikipedia.org/wiki?curid=1904123", "title": "Katekyo Hitman Reborn", "text": ""}
{"id": "1904124", "revid": "1305772", "url": "https://it.wikipedia.org/wiki?curid=1904124", "title": "Baby Love", "text": ""}
{"id": "1904126", "revid": "1305772", "url": "https://it.wikipedia.org/wiki?curid=1904126", "title": "Nadia Ponti", "text": "Biografia.\nL'attivit\u00e0 politico-militare.\nMilitante attiva della colonna torinese delle Brigate Rosse, Nadia Ponti, il 20 aprile 1977 a Torino, partecipa insieme a Cristoforo Piancone e Dante Di Blasi al tentato omicidio dell'avvocato e funzionario Dante Notaristefano, all'epoca dei fatti consigliere comunale della Democrazia Cristiana.\nIl 13 luglio 1977, a Torino, assieme ad altri tre brigatisti partecipa alla \"gambizzazione\" di Maurizio Puddu, consigliere provinciale della Democrazia Cristiana. L'anno seguente il 10 marzo 1978, a Torino, con altri tre terroristi Patrizio Peci, Cristoforo Piancone (all'epoca suo fidanzato ) e Vincenzo Acella partecipa all'assassinio del maresciallo Rosario Berardi della Pubblica Sicurezza.. A sparare sono Piancone e Acella, mentre Peci e la Ponti svolgono i compiti di appoggio e copertura .\nL'11 aprile 1978, sempre a Torino, partecip\u00f2 all'uccisione dell'agente di custodia Lorenzo Cotugno, sorpreso mentre usciva da un ascensore. L'agente tent\u00f2 di reagire e bench\u00e9 ferito riusc\u00ec a sparare ai brigatisti, ferendo Cristoforo Piancone e la stessa Nadia Ponti, prima di essere ucciso con un colpo alla nuca da Vincenzo Acella che intervenne, non visto, alle spalle dell'agente. Piancone fu lasciato davanti all'ospedale e venne arrestato, mentre Nadia Ponti venne condotta da un suo familiare infermiere che la cur\u00f2 senza denunciarla. Il 12 maggio 1980 a Venezia prese parte all'assassinio di Alfredo Albanese, vice questore della polizia di Stato.\nArrestata il 22 dicembre 1980, assieme a Vincenzo Guagliardo, Nadia Ponti fu processata nei processi Moro e condannata alla pena dell'ergastolo.\nLa semilibert\u00e0.\nDal 2003 gode della semilibert\u00e0, mentre nel 2008 le \u00e8 stata respinta la richiesta di usufruire della libert\u00e0 condizionale. \nNon si \u00e8 mai pentita e, in una lettera aperta, cos\u00ec spiega la scelta della lotta armata:\nCon il marito Vincenzo Guagliardo, ex brigatista e uno degli uccisori del sindacalista Guido Rossa, lavora di giorno in una cooperativa di libri per non vedenti a Melegnano, mentre la sera rientra nel carcere milanese di Opera."}
{"id": "1904127", "revid": "439868", "url": "https://it.wikipedia.org/wiki?curid=1904127", "title": "Piazza del Municipio (Ferrara)", "text": "Piazza del Municipio \u00e8 un'importante piazza di Ferrara situata in pieno centro storico.\nStoria e descrizione.\nUn tempo l'attuale piazza accoglieva il cortile ducale del Palazzo Municipale che fu la prima dimora degli Este e successivamente, quando la famiglia ducale si trasfer\u00ec nel Castello Estense, il palazzo fu pi\u00f9 volte rimaneggiato e modificato fino all'attuale uso destinato alle sedi del Comune.\nLa piazza \u00e8 famosa per l'imponente scalone d'onore di marmo bianco, costruito nel 1481 su disegno di Pietro Benvenuto degli Ordini, caratterizzata da una copertura a volta con cupola centrale e arcate in stile rinascimentale mentre la balaustra marmorea presenta elementi gotici medioevali.\nSulla piazza si affaccia anche l'entrata della Sala Estense, oggi adibita a teatro mentre un tempo rappresentava la facciata della cappella di Santa Maria di Corte.\nSi pu\u00f2 accedere alla piazza municipale attraverso l'entrata principale posta esattamente di fronte al protiro del duomo chiamata \"Volto del Cavallo\" costituito da un portico adornato da un lato da una grossa colonna sulle cui sommit\u00e0 \u00e8 collocata la statua in bronzo di Borso d'Este in trono e sull'altro lato da un elegante arco su colonne con la statua di Niccol\u00f2 III d'Este a cavallo. L'altra entrata \u00e8 posta sul lato opposto della piazza, dove inizia la via Garibaldi, chiamata \"Volto della Colombina\". Infine, l'ultima entrata \u00e8 posta sul lato pi\u00f9 antico del palazzo che si affaccia sulla via Cortevecchia chiamata \"Volto del Cavalletto\".\nPiazza del Municipio viene scelta spesso come sede di manifestazioni come le prove degli sbandieratori durante i giorni che precedono il Palio di Ferrara, il mercato contadino con prodotti tipici freschi e trasformati della provincia di Ferrara oppure sede di Festival."}
{"id": "1904128", "revid": "1504506", "url": "https://it.wikipedia.org/wiki?curid=1904128", "title": "Lamperto di Milano", "text": "Biografia.\nLamperto proveniva dalla stessa famiglia milanese di due suoi predecessori sulla cattedra episcopale milanese: Andrea da Cantiano e Garimperto, suo padre, che lo volle al suo fianco nell'amministrazione dell'arcidiocesi.\nSeguendo le linee politiche del prozio Andrea da Cantiano, Lamperto, una volta ordinato arcivescovo di Milano il 5 ottobre del 921, si schier\u00f2 dalla parte di Rodolfo II di Borgogna, contro Berengario del Friuli.\nPochi anni pi\u00f9 tardi, mentre Rodolfo si trovava in Borgogna, l'Italia settentrionale veniva attaccata dagli Ungari, che devastarono la Lombardia e incendiarono Pavia; nel 925, la vedova del marchese Adalberto I di Ivrea (che aveva eletto re d'Italia Rodolfo II), Ermengarda si un\u00ec al proprio fratello Guido di Toscana e all'arcivescovo di Milano, Lamperto, rimasto scontento della politica di Rodolfo II.\nLamperto si pose a capo dei signori italiani ribelli a Rodolfo, impedendogli di riconquistare il Regno d'Italia, ed in accordo con la nobilt\u00e0 che appoggiava Berengario offrirono il trono ad Ugo di Provenza, che l'accett\u00f2 e dopo essere sbarcato nei pressi di Pisa: il 9 luglio 926 Ugo fu incoronato a Pavia, dopo che Rodolfo aveva lasciato definitivamente l'Italia\nIl 19 giugno 931 Lamperto mor\u00ec a Milano. Fu sepolto nella cattedrale jemale di Santa Maria Maggiore."}
{"id": "1904133", "revid": "793215", "url": "https://it.wikipedia.org/wiki?curid=1904133", "title": "Elduino di Milano", "text": "Biografia.\nElduino era un monaco benedettino, che fu eletto abate di Lobbes nell'873, rimanendo in carica fino all'880. Fu candidato alla sede vescovile di Liegi, sostenuto da Gilberto di Lotaringia, figura di spicco dell'aristocrazia lotaringia, che intratteneva cordiali rapporti con il re di Germania, Enrico I di Sassonia. Forte di questo appoggio Ilduino, nel 920, fu eletto vescovo di Liegi dall'arcivescovo Ermanno di Colonia.\nMa questa elezione improvvisa, appena nota alle autorit\u00e0 ecclesiastiche, fu disconosciuta ed Elduino fu subito scomunicato dal re Carlo III di Francia, sostenuto da papa Giovanni X, che nomin\u00f2 al suo posto Richerio.\nFu eletto vescovo di Verona nel 928.\nElduino era imparentato con Ugo di Borgogna, il quale aveva fatto pressione perch\u00e9 sulla sede archiepiscopale di Milano sedesse un suo uomo di fiducia, interessato alla sua causa. Fu trasferito alla sede di Milano nel 932.\nPer questa sua provenienza, fu sempre protetto e favorito e l'arcidiocesi milanese e la stessa citt\u00e0 di Milano, durante il suo episcopato, goderono di un periodo di pace e prosperit\u00e0.\nElduino mor\u00ec il 23 luglio 936. Fu sepolto nella basilica di Santa Maria Maggiore."}
{"id": "1904136", "revid": "287204", "url": "https://it.wikipedia.org/wiki?curid=1904136", "title": "Societas Raffaello Sanzio", "text": ""}
{"id": "1904137", "revid": "4252", "url": "https://it.wikipedia.org/wiki?curid=1904137", "title": "C.e. r.", "text": ""}
{"id": "1904138", "revid": "1573940", "url": "https://it.wikipedia.org/wiki?curid=1904138", "title": "ISport International", "text": "iSport International \u00e8 stata una squadra motoristica britannica impegnata nei campionati di GP2 Series e GP2 Asia Series. Essa fu fondata nel 2005.\nIl team.\nIl team \u00e8 stato composto da diversi ex membri della \"Petrobras Junior F3000\" che acquis\u00ec Bruno Junqueira per la vittoria del campionato di Formula 3000 nel 2000. La sede si trova a Carleton Rode vicino Norwich, in Inghilterra.\nJonathan Williams, figlio del fondatore del Team Williams Sir Frank \u00e8 stato uno dei consiglieri per la scuderia.\nStoria.\nLa stagione inaugurale della GP2, nel 2005, vide la iSport fare il tempo pi\u00f9 veloce per l'assegnazione dei numeri ai piloti, dando cos\u00ec ai piloti Scott Speed e Can Artam i numeri 1 e 2 per quell'annata. Mentre la squadra era regolarmente veloce nelle corse, non furono in grado di vincere una gara. La scuderia termin\u00f2 la stagione al quarto posto.\nNel 2006, Speed lascio la squadra per debuttare in Formula 1 con la Toro Rosso, e la iSport lo rimpiazz\u00f2 con Ernesto Viso e Tristan Gommendy, che sar\u00e0 rimpiazzato da Timo Glock a met\u00e0 stagione. Viso port\u00f2 le prime due vittorie al team inglese e Glock biss\u00f2 l'impresa del compagno, facendo s\u00ec che il team conquistasse il terzo posto finale in classifica.\nTimo Glock rimase in squadra per la 2007 e fu affiancato da Andreas Zuber. Timo Glock vinse il campionato all'ultima corsa della stagione a Valencia dopo una lunga battaglia durata per tutta la stagione con Lucas Di Grassi. La squadra, cos\u00ec, vinse il campionato costruttori di quell'anno.\nCon Glock che si \u00e8 spostato in Formula 1 correndo per il team Toyota e Zuber che ha lasciato la scuderia per unirsi alla Piquet Sports, per il 2008 la iSport ha uno schieramento di piloti tutto nuovo composto dal brasiliano Bruno Senna (nipote del 3 volte campione del mondo di F1 Ayrton) e l'indiano Karun Chandhok. Senna arriva 2\u00ba alle spalle di Giorgio Pantano, mentre l'indiano Chandhok finisce 10\u00ba.\nEntrambi i piloti prendono parte anche alla GP2 Asia Series con lo stesso Team. Nel 2009 invece i piloti sono Giedo van der Garde e Diego Nunes.\nNella stagione 2010 la coppia di piloti \u00e8 formata da Davide Valsecchi e Oliver Turvey, la stessa che ha corso la GP2 Asia.\nNel 2011 corre prima in GP2 Asia con piloti Marcus Ericsson e Sam Bird: a fine stagione sono rispettivamente sesto e dodicesimo con 9 e 2 punti.\nNella Mainseries i piloti sono ancora Bird ed Ericsson: l'inglese \u00e8 sesto (45pt), lo svedese \u00e8 decimo con 25 punti.\nPer la stagione 2012 \u00e8 stato confermato il pilota Marcus Ericsson, al quale viene affiancato Jolyon Palmer.\nEricsson vince la gara 1 di Spa-Francorchamps, mentre Palmer la gara 2 di Montecarlo; la squadra chiude al sesto posto con 202 punti.\nNel 2013 il team rinuncia a partecipare alla GP2 Series: la struttura viene acquisita e sostituita dal team Russian Time.\nRisultati.\nLegenda:\nP.P. = Posizione Piloti in classifica.\nP.S. = Posizione Scuderia in classifica."}
{"id": "1904141", "revid": "125671072", "url": "https://it.wikipedia.org/wiki?curid=1904141", "title": "John Sloman", "text": "Biografia.\nInizia a cantare fin dall'adolescenza, e dopo aver suonato in alcune band (in cui tra l'altro conosce il concittadino Pino Palladino), si unisce ai Lone Star, e nel 1977 incide un album. Successivamente, nel 1980, \u00e8 chiamato negli Uriah Heep per sostituire John Lawton. Con questa band incide il solo \"Conquest\".\nNel 1983 \u00e8 nella band di Gary Moore con la quale incide un live, che sar\u00e0 pubblicato nel 1986, ma purtroppo la sua voce risente dell'infezione di un virus. Collabora in seguito con artisti come Eddie Clarke, e si dedica anche alla carriera solista."}
{"id": "1904148", "revid": "2730", "url": "https://it.wikipedia.org/wiki?curid=1904148", "title": "Glossario dei termini marinareschi (A-B)", "text": "Il glossario \u00e8 utile per la comprensione del linguaggio della storia della navigazione, degli sport velici e della marineria in generale."}
{"id": "1904157", "revid": "2056951", "url": "https://it.wikipedia.org/wiki?curid=1904157", "title": "Glossario dei termini marinareschi (C-I)", "text": "Il glossario \u00e8 utile per la comprensione del linguaggio della storia della navigazione, degli sport velici e della marineria in generale.\nC.\nla parte pi\u00f9 bassa del dritto del timone o del dritto di poppa, quasi tallone dello scafo, dove si innesta l'ultima femminella del timone.\nF.\ncollocate in coppia ai lati del bompresso servivano a a condurre le numerose manovre che dal bompresso vanno a dar volta al frontale di caposesto."}
{"id": "1904159", "revid": "1310927", "url": "https://it.wikipedia.org/wiki?curid=1904159", "title": "Kevin Hern\u00e1ndez", "text": ""}
{"id": "1904160", "revid": "468393", "url": "https://it.wikipedia.org/wiki?curid=1904160", "title": "Arderico", "text": "Biografia.\nSecondo una tradizione durata almeno fino al XIX secolo, veniva presentato come membro della famiglia aristocratica milanese dei Cotta.\nVenne eletto arcivescovo di Milano ormai anziano, su pressione di Ugo di Provenza, che lo aveva dapprima fatto inserire nel clero ambrosiano, rispettando la consuetudine secondo la quale il vescovo dovesse essere scelto tra i sacerdoti locali.\nDivenuto arcivescovo, Arderico fece costruire la cappella di San Lino nella Basilica di San Nazaro, (dove verr\u00e0 sepolto alla propria morte) e la cappella di Sant'Andrea, ancora oggi presente e denominata sant'Andrea al Muro Rotto, presso via Rastrelli, presso le mura di Narsete.\nNel 944 Ugo di Provenza tent\u00f2 di far entrare nel clero milanese (con l'intento di farlo eleggere vescovo) il proprio figlio illegittimo Teobaldo, ma vista l'opposizione di Arderico che intendeva difendere il proprio posto, Ugo fece organizzare una rivolta in cui morirono 90 milanesi, ma il vescovo rimase illeso. Fallito nel proprio intento, Ugo si risolse a ricredersi, risarcendo la Chiesa milanese con la donazione dell'abbazia di Nonantola e un crocifisso in oro per il ciborio della basilica di Santa Maria Jemale.\nArderico mor\u00ec a Milano il 15 ottobre 948. Fu sepolto nella cappella di San Lino (da lui stesso voluta) nella basilica di San Nazaro in Brolo."}
{"id": "1904162", "revid": "287204", "url": "https://it.wikipedia.org/wiki?curid=1904162", "title": "Provincia di Saman\u00e0", "text": ""}
{"id": "1904163", "revid": "767487", "url": "https://it.wikipedia.org/wiki?curid=1904163", "title": "Gothic (film)", "text": "Gothic \u00e8 un film del 1986 diretto da Ken Russell.\nTrama.\nNel giugno del 1816, nella Villa Diodati sul lago di Ginevra, Lord Byron, Percy Bysshe Shelley, le rispettive amanti Claire Clairmont e Mary Shelley ed il dottor John Polidori, medico e segretario personale di Byron, dopo una seduta spiritica durante una notte tempestosa, si sfidano a inventare storie di fantasmi e di incubi fantastici.\nNe nasce una nottata convulsa nella quale si intrecciano la passione per il mistero e il fantastico dei due celebri scrittori romantici, con gli incubi, le perversioni, e le spaventose fantasie dei partecipanti, in un continuo gioco fra realt\u00e0 e immaginazione."}
{"id": "1904164", "revid": "15756", "url": "https://it.wikipedia.org/wiki?curid=1904164", "title": "Glossario dei termini marinareschi (J-R)", "text": "Il glossario \u00e8 utile per la comprensione del linguaggio della storia della navigazione, degli sport velici e della marineria in generale."}
{"id": "1904165", "revid": "17911384", "url": "https://it.wikipedia.org/wiki?curid=1904165", "title": "Penisola di Saman\u00e1", "text": ""}
{"id": "1904166", "revid": "17911391", "url": "https://it.wikipedia.org/wiki?curid=1904166", "title": "Penisola di Saman\u00e0", "text": ""}
{"id": "1904171", "revid": "121056174", "url": "https://it.wikipedia.org/wiki?curid=1904171", "title": "Glossario dei termini marinareschi (S-Z)", "text": "Il glossario \u00e8 utile per la comprensione del linguaggio della storia della navigazione, degli sport velici e della marineria in generale.\nS.\nil mantelletto poteva essere anche a due ante aprentisi in senso orizzontale e, nei vascelli pi\u00f9 tardi, anche verticale. nella seconda met\u00e0 del 700 in alcuni casi le batterie di coperta e dei casseri erano prive di mantelletti.\nDurante le regate, spesso lo strallo si pu\u00f2 regolare per ottenere una curvatura dell'albero che sia ideale per le condizioni di navigazione."}
{"id": "1904176", "revid": "767487", "url": "https://it.wikipedia.org/wiki?curid=1904176", "title": "Aubrey O'Day", "text": "A seguito di una discordia con il mentore del gruppo, P. Diddy, la O'Day \u00e8 stata cacciata dal gruppo nel 2008, insieme all'amica e collega D. Woods. Il gruppo, orfano di uno dei membri originali, durante il pre-show degli MTV Video Music Awards 2013, ha annunciato la sua l'uscita del nuovo singolo, chiamato \"Rage\". Ha posato per riviste come Blender e Playboy, ha recitato a Broadway nel musical Hairspray, e fatto apparizioni in alcuni reality show televisivi. Nel 2011, ha firmato un contratto discografico da solista con la Universal Republic, SRC, e ha pubblicato il suo album di debutto \"Between Two Evils\" nel 2013.\nNel 2013 O'Day prende parte alla riunione delle Danity Kane. Il gruppo si scioglie nuovamente nell'agosto del 2014. Poco dopo lo scioglimento del gruppo O'Day insieme a Shannon Bex d\u00e0 vita al duo dance-pop Dumblonde; le due cantanti confermano la nascita del duo durante gli \"iHeart Radio Music Awards 2015\". Il 25 settembre 2015 il duo pubblica il suo primo album dal titolo \"Dumblonde\".\nNell'estate 2018 Aubrey O'Day, Shannon Bex e Dawn Richard annunciano una nuova reunion delle Danity Kane e che il gruppo andr\u00e0 in tourne\u00e9 per promuovere il loro nuovo album delle Dumblonde, il nuovo lavoro di Richard e nonch\u00e9 le canzoni delle Danity Kane.\nBiografia.\nO'Day ha iniziato ad esibirsi all'et\u00e0 di cinque anni. \"Ho vissuto sul palcoscenico, e anche a sei anni, dormivo dietro i sedili del teatro\", ha dichiarato in un'intervista. Secondo la madre, quando O'Day aveva quattro anni, era a una performance de Lo Schiaccianoci ha iniziato a piangere. Sua madre le ha chiesto che cosa c'era che non abdava e O'Day rispose: \"Sono triste che io sono qui seduta e non sul palco.\" O'Day ricorda quel momento come il momento in cui ha \"ufficialmente\" realizzato il suo amore per l'intrattenimento.\nO'Day ha recitato come protagonista in diversi musical, tra cui Dorothy ne Il Mago di Oz, Carmen in Fame, Sandy in Grease, Liesl in The Sound of Music, Tzeitel in Fiddler on the Roof (Il Violinista sul tetto), e Mimi in Rent. Inoltre ha recitato in Annie. Nell'infanzia di O'Day le auduzioni e i casting avevano un ruolo di maggior peso rispetto alla scuola. The Notorious B.I.G. e Sean \"Puffy\" Combs erano le sue influenze musicali da bambina.\nO'Day ha frequentato \"La Quinta High School\" presso la citt\u00e0 di La Quinta, presso la contea di Riverside in California. Si \u00e8 laureata in scienze politiche presso l'Universit\u00e0 della California, Irvine, ed era un membro della confraternita delle \"Alpha Chi Omega\".\nCarriera.\n2004 \u2013 2008: \"Making the Band 3\" e le Danity Kane.\nO'Day \u00e8 stata scoperta nel 2004 nel reality show di MTV Making the Band 3, creato da Sean \"Diddy\" Combs, ed \u00e8 emersa come stella dello show. Durante la seconda stagione di Making the Band 3, mentre il reality era ancora in corso, la rivista Blender contatt\u00f2 la O'Day per posare per il loro numero di settembre 2005. La rivista l'ha descritta come la concorrente \"che ha mantenuto la calma e la determinazione che ha battuto quasi 10.000 ragazze per avere la possibilit\u00e0 di cantare in un gruppo femminile creato da P. Diddy. O'Day espresse preoccupazioni circa la gara per la creazione del. \"Sono stata pi\u00f9 volte nella situazione di essere eliminata della competizione,\" ha dichiarato. \"E 'difficile stare in piedi in una stanza e sapere che il tuo sogno \u00e8 tutto nelle sue mani [di Combs]\". L'ex manager dei Backstreet Boys e degli 'N Sync Johnny Wright, che \u00e8 stato uno dei giudici dello show, ha dichiarato fin dalla prima audizione della O'Day a Los Angeles che lei era \"una stella\".\nO'Day fu scelta insieme a Shannon Bex, Aundrea Fimbres, Dawn Richard, e Wanita \"D. Woods\" Woodgette a far parte del gruppo delle Danity Kane. Il loro album di debutto pubblicato il 22 agosto 2006 negli Stati Uniti d'America ha venduto pi\u00f9 di 90.000 copie nel primo giorno di uscita, e pi\u00f9 di 234.000 nella prima settimana di uscita. E alla fine debutt\u00f2 al numero uno della \"Billboard 200\" degli Stati Uniti, battendo Christina Aguilera e gli OutKast. Inoltre, tra il febbraio 2007 e il maggio 2007, le Danity Kane parteciparono, insieme con le Pussycat Dolls, come band di apertura al \"Back to Basics Tour\" di Christina Aguilera.\nLa fama sempre maggiore della O'Day e il suo aspetto fisico attiravano sempre pi\u00f9 riviste, il che aiut\u00f2 ad ampliare la sua carriera al di l\u00e0 del gruppo. In aggiunta ad altri progetti musicali, la O'Day ha posato per diversi copertine \"sexy\" di alcune riviste. Nell'episodio di \"Making the Band\", andato in onda il 28 agosto 2008 Sean Combs le disse che non gli piaceva questa immagine troppo \"sexy\" che si era creata al di fuori del gruppo e inoltre dichiar\u00f2 che era \"la peggior ballerina\" delle Danity Kane. Le disse inoltre che non era pi\u00f9 la ragazza che aveva scelto per far parte della band e che non era pi\u00f9 una delle migliori. Combs senza mezzi termini ha accusato la O'Day di cercare di espandere la sua fama a spese di tutto il gruppo, e che le piaceva mostrare il seno e avere capelli lunghi e gonfi, riferendosi a un incidente in cui aveva strofinato la scollatura sul braccio di un presentatore televisivo. Furioso, Combs le chiese perch\u00e9 doveva tenerla nel gruppo.\nDurante l'episodio del 7 ottobre 2008 del reality show, Combs disse che non faceva pi\u00f9 parte del gruppo delle Danity Kane. Ma un annuncio ufficiale della Bad Boy Records non vi fu. Quando, durante un'intervista al Boston Herald, fu chiesto alla O'Day se facesse ancora parte del gruppo, lei rispose: \"Non posso parlare di ci\u00f2, mi dispiace\".\nIndiscrezioni dissero che era soltanto una trovata pubblicitaria e che in realt\u00e0 Combs non voleva licenziare la O'Day, visto anche il fatto che quando parlava della sua carriera, la O'Day si definiva come \"un membro di un gruppo femminile\" e \"ufficialmente facente parte del gruppo delle Danity Kane\". Ad ogni modo nell'episodio di \"Making the band\" del 14 ottobre 2008, fu confermato il licenziamento della O'Day dal gruppo, cos\u00ec come quello della sua amica e collega D. Woods. Nell'episodio finale della serie Combs dichiar\u00f2 di averla cacciata in quanto non era pi\u00f9 la stessa persona che aveva scritturato e che la fama l'aveva cambiata. La replica della O'Day fu: \"Sar\u00f2 odiata fino all'ultimo giorno della mia vita per essere una persona vera ed essere amata per essere qualcuno che non sono in realt\u00e0\". Durante un'intervista fatta nel backstage dell'episodio finale di \"Making tha band\", la O'Day ha dichiarato: \"Stasera \u00e8 la fine di un capitolo della mia vita, ma non la fine del libro. Far\u00f2 il possibile per lasciare l'impronta in questo mondo, le Danity Kane e Combs mi hanno dato l'opportunit\u00e0 di riuscire ad arrivare al cuore delle persone. Penso che il modo in cui riuscivamo ad ispirare le persone era qualcosa che non riuscir\u00f2 mai a raggiungere di nuovo nella mia vita..\"\nMTV News ha misurato le reazioni dei fan circa il licenziamento di O'Day e Woods. I fan hanno lasciato lunghi e appassionati commenti sul sito di MTV dichiarando il loro malcontento riguardo a questa situazione. La nuova stagione di \"Making the Band\" aveva lo scopo di trovare le sostitute per il gruppo. Invece ha mostrato l'ufficiale scioglimento delle Danity Kane, dovuta anche al declinamento da parte di Shannon Bex dell'offerta di partecipare alla nuova serie del reality show. La O'Day dichiar\u00f2 che non le era stato chiesto di tornare a far parte del gruppo e che se glielo avessero chiesto lei sarebbe ritornata. Sean Combs ha recesso il contratto tra la O'Day e la Bad Boy Records il 16 aprile 2009 in un episodio del reality. Nell'episodio finale la O'Day ha dichiarato che non avrebbe mai dimenticato di aver fatto parte del gruppo mentre Combs dichiar\u00f2 che se avesse dovuto scegliere di nuovo la formazione delle Danity Kane avrebbe scelto le cinque ragazze, compresa la O'Day.\n2008 \u2013 2012: La carriera da solista e il ritorno ai reality show televisivi.\nNel 2008 la O'Day ha recitato nel ruolo di Amber Von Tussle nel musical di Broadway Hairspray, l'anno successivo ha preso parte al film comico \"American High School\" insieme a Nikki Ziering, and is currently reading scripts for consideration in starring in feature films. e sta valutando altri ruoli in alcuni film. Inoltre ha iniziato la sua carriera da solista, entrando in studio di registrazione affiancata da Shanell Woodgette e dal produttore Vaushaun \"Maestro\" Brooks per registrare il remix della canzone \"Party All the Time\" del cantante iraniano Sharam. Inoltre dal settembre al dicembre 2009 ha fatto parte del cast del musical di Jerry Mitchell \"Peepshow\" recitando nel ruolo della \"Peep Diva\" presso il Planet Hollywood Resort and Casino di Las Vegas, Nevada. Nello stesso anno ha anche collaborato con Donnie Wahlberg al singolo \"I Got It\".\nNell'episodio finale di \"Making the Band\" la O'Day dichiar\u00f2 che avrebbe avuto il suo reality show televisivo che sarebbe stato registrato nella primavera del 2010. Il reality show, chiamato \"All About Aubrey\", and\u00f2 in onda il 7 marzo 2011 sul canale \"Oxygen\".\nLa O'Day prese anche parte al reality show di Donald Trump \"The Celebrity Apprentice 5\", la quale venne definita \"narcisista, egocentrica, cattiva e viziata\" da parte dei media e degli spettatori dello show, e definita \"trasparente\" dai giudici del reality. A causa di una forte lite con Arsenio Hall la O'Day stava pensando di lasciare lo show, alla fine rimase nel reality fino a quando non venne eliminata, arrivando fino al terzo posto.\nNel frattempo la O'Day aveva lanciato due diversi singoli, che non rientrarono nell'album di debutto:\n2012 \u2013 2014: \"Between Two Evils\", il ritorno con le Danity Kane e il secondo scioglimento.\nNel 2012 la O'Day annunci\u00f2 che avrebbe registrato il suo EP di debutto da solista, chiamato \"Between Two Evils\", e che sarebbe stato pubblicato nel 2013. Il 31 dicembre 2012 durante un concerto ha eseguito tre canzoni tratta dal suo EP di debutto: \"Love Me When You Leave\", \"Let Me Lay\" e \"Before I Drown\". \"Between Two Evils\" \u00e8 stato pubblicato il 13 agosto 2013.\nNel maggio 2013 Shannon Bex, Aundrea Fimbres, Aubrey O'Day e Dawn Richard iniziarono a parlare di una possibile riunione e da allora vennero pubblicate foto del gruppo in studio di registrazione. Il quinto membro della band Wanita \"D. Wood\" non prender\u00e0 parte alla \"reunion\".\nDurante il pre-show degli MTV Video Music Awards 2013, il 25 agosto 2013, i quattro membri rimanenti del gruppo hanno annunciato la riunione e che il nuovo album, chiamato \"Rage\", uscir\u00e0 presto.\nIl 15 maggio 2014 \u00e8 stato pubblicato, tramite il sito SoundCloud, il primo singolo del terzo album del gruppo intitolato \"Lemonade\". Il singolo \u00e8 stato prodotto da \"The Stereotypes\" e vede la collaborazione col il rapper Tyga. Il 29 maggio viene invece pubblicato un \"lyrics video\" del singolo, tramite YouTube, dove tre bambine impersonano le tre ragazze.\nIl gruppo si scioglie nuovamente nell'agosto del 2014 a seguito di una forte lite tra Dawn Richard e Aubrey O'Day. L'annuncio viene dato ufficialmente da O'Day e Bex l'8 agosto 2014.\nIl 24 settembre 2014 O'Day e Bex annunciano che il terzo album del gruppo, intitolato \"DK3\", verr\u00e0 comunque rilasciato. Lo stesso giorno viene pubblicato il secondo e ultimo singolo tratto dall'ultimo \"Rhythm of Love\"\nIl terzo e ultimo album del gruppo viene pubblicato il 27 ottobre 2014.\n2014 - 2016: Il debutto delle Dumblonde e \"Dumblonde\".\nPoco dopo lo scioglimento del gruppo e la pubblicazione del terzo album, iniziarono a girare in rete e sui vari social network foto delle due ragazze in studio di registrazione. Le due cantanti confermano la nascita del duo durante gli \"iHeart Radio Music Awards 2015\".\nIl gruppo fa il suo debutto ufficiale con la pubblicazione del primo singolo estratto dal loro primo album. Il singolo, dal titolo \"White Lightning\", viene pubblicato il 17 luglio 2015. Lo stesso giorno viene pubblicato sul canale YouTube del duo il video ufficiale del singolo.\nIl 25 settembre 2015 il gruppo pubblica il suo primo album dal titolo \"Dumblonde\". L\u2019album debutta alla posizione numero 129 della \"Billboard 200\" vendendo, negli Stati Uniti, oltre cinque mila copie nella prima settimana.\n2016 \u2013 2019: \"Remember Me\", Grande Fratello Vip, la seconda reunion delle Danity Kane e \"Bianca\".\nIl 15 gennaio 2016 il duo pubblica un nuovo singolo dal titolo \u2018\u2019Remember Me\u2019\u2019. Nell'agosto 2016 O'Day prende parte alla 18\u00aa edizione del Grande Fratello Vip inglese, posizionandosi al 5\u00ba posto.\nIl duo lavora sul secondo album e il 4 luglio 2018 pubblica il singolo \"White Hot Lies\".\nDopo la pubblicazione del singolo il Bex e O'Day annunciano che prenderanno parte ad una nuova reunion delle Danity Kane e insieme a Dawn Richard andranno in tourne\u00e9 per promuovere il loro nuovo album, il nuovo lavoro di Richard e nonch\u00e9 le canzoni delle Danity Kane. Il tour inizia il 28 settembre 2018 a Stamford e termina il 2 marzo 2019 a Seattle.\nAl termine della tourne\u00e9 con le Danity Kane, le Dumblonde pubblicano, il 4 marzo 2019, il loro secondo album dal intitolato \"Bianca\". Nel gennaio 2019 O'Day annuncia che il gruppo sta lavorando a nuovo materiale; quello stesso anno il trio pubblicata il singolo \"Neon Lights\".\n2020: Il futuro delle Daniy Kane e delle Dumblonde.\nO'Day continua il lavoro all'interno delle Danity Kane, infatti all'inizio del 2020 il gruppo pubblica l'EP, dal titolo \"Strawberry Milk\", contenente due singoli:\"Fly\" e \"Boy Down\" L'EP rilasciato sotto il nome del gruppo \u00e8 stato anche promosso come \"Aubrey X Dawn\". I fans hanno notato la mancanza di Shannon Bex da questi ultimi progetti e durante una diretta su Instagram O'Day ha dichiarato che \"Bex \u00e8 focalizzata sulla costruzione della sua azienda \"Vooks\"\", aggiungendo che \"le Danity Kane sono molto pi\u00f9 che cinque ragazze, possono essere una, due, cinque ragazze. Sono una voce per le donne e che al momento siamo in due e chiss\u00e0 cosa ci attende in futuro. Le cose possono cambiare, le cose si possono muovere in direzioni diverse. Tutti sono sempre ben accetti a tornare\". Il 19 marzo 2020 O'Day e Richard pubblicano un nuovo singolo, dal titolo \"New Kings\". Mentre resta incerto il futuro delle Dumblonde.\nAltre attivit\u00e0.\nNel 2007 ha sfilato per la casa di moda \"Heatherette\" durante la Settimana della moda Mercedes-Benz. Ha collaborato alla canzone del cantante R&amp;B Cupid scritta e prodotta da D. Harold; Mischke, and T. Thomas, intitolata \"\"Do Yo Dance\", per il nuovo album del cantante \"Time for a Change\".\nNel 2008 la O'Day \u00e8 entrata nella classifica delle 100 donne pi\u00f9 belle del mondo secondo \"Maxim\" posizionandosi alla posizione numero 86, inoltre \u00e8 entrata anche nella classifica delle 100 donne di pi\u00f9 secondo Blender. Nel gennaio 2008 divenne la testimonial per il brand \"Famous Stars and Straps\". Nell'agosto dello stesso anno comparve nel video musicale di \"Pretty Please\" della cantante Estelle. Lanci\u00f2 anche la sua linea di moda, \"Heart on My Sleeve\" composta da magliette e accessori acquistabili solamente online She posed topless for men's magazine \"Complex\", their November 2008 issue.. Ha posato senza veli per il numero di novembre 2008 per la rivista \"Complex\".\nSempre nel 2008 la O'Day fece un'apparizione nel reality show \"50 Cent: The Money and the Power\". Successivamente apparve sulla copertina di \"Playboy\". Inoltre comparve sulle copertine di \"Jadore\", \"Image\", \"Palm Springs Life\", \"King, Right On!\", \"Dub\" e \"Envy\". Inoltre \u00e8 apparsa sulle riviste \"GQ\", \"In Touch Weekly\" e Us Weekly. \u00c8 stata il giudice ospite dell'ottava puntata della quinta stagione del reality show \"RuPaul's Drag Race\".\nVita privata e la filantropia.\nDopo essere diplomata a \"La Quinta High School\" e aver deciso di iscriversi all'Universit\u00e0 della California, la O'Day pass\u00f2 un semestre lavorando presso organizzazioni no profit e lavorando in vari paesi aiutando rifugiati, orfani e soprattutto bambini con l'AIDS. \u00c8 stata volontaria per la \"The Pink Project\" (un libro fotografico a favore della \"RAINN\" e la \"Los Angeles Breast Cancer Alliance\") e ha aiutato le vittime dell'Uragano Katrina. La O'Day ha anche creato la sua organizzazione, chiamata F*A*N (Fighting Aids Now). Lo scopo della sua associazione \u00e8 di dare terapie e aiuto ai bambini in ospedale.\nDurante la competizione per entrare a far parte delle Danity Kane la O'Day stringe amicizia con Aundrea Fimbres. La loro amicizia divent\u00f2 pi\u00f9 forte quando parteciparono insieme alla serie successiva di \"Making the Band\" e molte persone che seguivano lo show volevano che le due facessero parte della band. Le due si definirono migliori amiche durante la seconda serie di \"Making the Band\". La O'Day si fece tatuare il codice a barre del primo album delle Danity Kane sulla parte posteriore del collo. Ma l'amicizia tra le due, comunque, inizi\u00f2 a vacillare e le due si allontanarono sempre pi\u00f9. Nel 2010 la O'Day ha dichiarato che rimarranno sempre amiche.\nDurante la puntata del \"The Wendy Williams Show\" del 12 agosto 2008 dichiar\u00f2 che stava frequentando DJ Cassidy, sment\u00ec le voci circa suoi interventi di chirurgia e che avesse frequentato Sean Combs. Inoltre disse che D. Woods era la sua miglior amica e che era molto amica della pornostar Jenna Jameson. Nel settembre, durante un'intervista a \"Complex\" dichiar\u00f2 che le piaceva guardare film porno come passatempo e che la sua pornostar preferita era la Jameson.\nNell'agosto 2008 durante un'intervista a \"Broadway.com\" la O'Day dichiar\u00f2 che non sopportava \"le persone che vogliono per forza indicare la tua sessualit\u00e0\". Il 15 dicembre 2008, Fox News riport\u00f2 che, secondo un suo amico. la O'Day era stata ad un party con la sua ragazza. Quando si diffusero le indiscrezioni circa la sua omossessualit\u00e0, la O'Day non sment\u00ec n\u00e9 conferm\u00f2 queste voci. Nel 2009 durante un'intervista in cui le chiesero se fosse bisessuale, la O'Day rispose: \"In genere non mi piace essere etichettata... Voglio trovare qualcuno che mi appassioni, e non voglio limitarmi a un segmento della popolazione\".\nDurante la campagna elettorale per le elezioni presidenziali statunitensi del 2008 la O'Day support\u00f2 Barack Obama. Inoltre supporta i diritti gay."}
{"id": "1904188", "revid": "287204", "url": "https://it.wikipedia.org/wiki?curid=1904188", "title": "Jeremy Brockie", "text": "Carriera.\nNazionale.\n\u00c8 stato titolare nella squadra selezionata per le Giochi Olimpici di Pechino del 2008 e ha segnato la prima rete del torneo per la sua squadra nella partita d'esordio contro la rappresentativa cinese."}
{"id": "1904193", "revid": "1372005", "url": "https://it.wikipedia.org/wiki?curid=1904193", "title": "Manasse d'Arles", "text": "Biografia.\nManasse, originario della Francia, venne nominato vescovo di Trento, di Mantova e di Verona nel 935 dallo zio Ugo di Provenza, re d'Italia, e quindi arcivescovo di Milano da Lotario, suo cugino. Manasse era infatti figlio di Teutperga, sorella di Ugo di Provenza, mentre suo padre era Guarinus de Troyes, Conte di Troyes e Sens, che era morto in battaglia combattendo contro i Normanni nel 925.\nEletto arcivescovo di Milano nel 948, mantenne anche il titolo di arcivescovo di Arles (che ricopriva dal 920) sino alla morte.\nLotario concesse a Manasse anche il diritto di coniare monete per la propria arcidiocesi, diritto che poi pass\u00f2 al Comune di Milano quando questo venne istituito in epoche successive.\nManasse non fu molto presente sul territorio milanese e la sua elezione ebbe pi\u00f9 che altro il valore politico di rafforzare il potere di Ugo di Provenza in Italia e su Milano. La sua nomina, infatti, aveva suscitato un'opposizione notevole da parte del clero e del popolo milanese che voleva invece un vescovo milanese e che elesse Adelmano nel 948.\nFu invece assai presente nelle altre aree assegnategli, in particolare a Trento.\nNel 945, Manasse cambi\u00f2 partito (ai danni dello zio) schierandosi dalla parte del futuro imperatore Ottone I, che sosteneva Berengario d'Ivrea contro re Ugo, e permettendogli il passaggio in Italia attraverso il Brennero.\nPerse il controllo del vescovato di Trento nel 951, quando la Marca di Verona venne aggregata al Ducato di Baviera da Ottone I.\nMor\u00ec probabilmente nel 959 ad Arles."}
{"id": "1904196", "revid": "298055", "url": "https://it.wikipedia.org/wiki?curid=1904196", "title": "Dimmi che mi ami", "text": "Dimmi che mi ami \u00e8 un EP di Loredana Bert\u00e8, pubblicato nel 2002 dalla B&amp;G.\nIl disco.\nNel 2002 la Bert\u00e8 torna al Festival di Sanremo e la sua nuova casa discografica pubblica un EP a prezzo speciale, contenente il brano in gara al Festival, anche in versione strumentale, unitamente a tre inediti registrati nel 2000 che facevano parte del video \"Loredasia\", girato insieme ad Asia Argento e distribuito solamente via Internet. Questi tre brani verranno successivamente reinseriti in \"Babybert\u00e8\".\n \"Dimmi che mi ami\" riscosse un buon successo commerciale, giungendo al 7\u00ba posto in classifica dei singoli."}
{"id": "1904198", "revid": "287204", "url": "https://it.wikipedia.org/wiki?curid=1904198", "title": "Gran Premio di Las Vegas 1981", "text": "Il Gran Premio di Las Vegas 1981 \u00e8 stata la quindicesima, e ultima, prova della stagione 1981 del Campionato mondiale di Formula 1. Si \u00e8 corsa sabato 17 ottobre 1981 sul Circuito del Caesars Palace di Las Vegas. La gara \u00e8 stata vinta dall'australiano Alan Jones su Williams-Ford Cosworth; per il vincitore si tratt\u00f2 del dodicesimo ed ultimo successo in carriera. Ha preceduto sul traguardo il francese Alain Prost su Renault e l'italiano Bruno Giacomelli su Alfa Romeo. Per quest'ultimo pilota fu anche il solo podio nel mondiale.\nGrazie ai risultati di questo gran premio Nelson Piquet si aggiudic\u00f2 per la prima volta il Campionato mondiale piloti di Formula 1.\nIl gran premio \u00e8 stato premiato col Race Promoters' Trophy quale gara meglio organizzata nella stagione.\nVigilia.\nSviluppi futuri.\nDopo una visita alla Parmalat, suo sponsor, Niki Lauda annunci\u00f2 il 30 settembre il suo ritorno alle corse per la stagione . L'austriaco, campione del mondo nel e nel con la Scuderia Ferrari, che aveva annunciato il suo ritiro esattamente due anni prima, non svel\u00f2 con quale team avrebbe ripreso le competizioni, anche se era probabile un suo approdo alla McLaren. Il primo effetto di questo annuncio fu la firma dell'accordo tra la FOCA e gli organizzatori del Gran Premio d'Austria, fino a quel momento in dubbio, per il mantenimento della gara in calendario almeno fino al 1988.\nL'8 ottobre la Commissione Esecutiva della FISA pubblic\u00f2 una bozza del calendario mondiale per il 1982. La stagione si sarebbe aperta il 23 gennaio col Gran Premio del Sudafrica, e si sarebbe chiusa il 16 ottobre con una gara a Las Vegas, per un totale di 16 gare. Veniva inserito in calendario un gran premio da correre sulle strade di Detroit, veniva escluso il Gran Premio di Spagna, mentre quello d'Olanda era ancora incerto; veniva reintrodotto il Gran Premio di Svizzera, da tenersi sul Circuito di Digione, in Francia. Le due riserve erano il Gran Premio d'Australia e quello d'Austria. La gara di Detroit era comunque in dubbio per divergenze fra gli organizzatori e la FOCA.\nLa Fittipaldi Automotive ottenne l'appoggio finanziario della \"Caloi\", azienda brasiliana produttrice di moto e biciclette, che dette al team l'opportunit\u00e0 di proseguire l'impegno in Formula 1 anche per il 1982. La \"Caloi\" chiese anche a Emerson Fittipaldi di tornare a competere nel mondiale. L'ex campione del mondo di F1 nel 1976, James Hunt, rifiut\u00f2 la proposta della Brabham di diventarne pilota per la stagione successiva. Durante il fine settimana di Las Vegas venne annunciato il passaggio di Eddie Cheever dalla Tyrrell alla Ligier, per prendere il posto di Patrick Tambay.\nLa gara di Las Vegas fu anche l'occasione per riunire la Commissione Tecnica della Formula 1 per fissare i regolamenti che avrebbe dovuto vigere nel campionato fino al 1985. Le decisioni finali vennero rinviate al 28 ottobre.\nAnalisi per il campionato piloti.\nPrima dell'ultima gara della stagione ancora tre piloti potevano aggiudicarsi il titolo mondiale. La classifica era guidata dall'argentino Carlos Reutemann con 49 punti, seguito da Nelson Piquet a un punto, e da Jacques Laffite, fermo a 43.\nA livello di piazzamenti Reutemann aveva ottenuto 2 vittorie e tre secondi posti, Piquet aveva tre successi e un secondo posto, mentre Laffite si era imposto in due occasioni e aveva ottenuto due secondi posti. Il campionato prevedeva che potessero valere solo i migliori undici risultati, ma nessun dei tre piloti si trovava nella condizione di dover scartare qualche risultato.\nJacques Laffite avrebbe vinto il mondiale se:\nNelson Piquet si sarebbe aggiudicato il titolo se:\nCon tutte le altre possibili combinazioni di risultati Carlos Reutemann si sarebbe aggiudicato il titolo.\nIl campionato costruttori venne vinto dalla Williams-Ford Cosworth, con una gara d'anticipo, grazie ai risultati nel gran premio precedente, disputato in Canada.\nAspetti tecnici.\nIl Circuito del Caesars Palace, lungo 3,650\u00a0km, ospit\u00f2 per la prima volta una gara valida per il mondiale di Formula 1; fu il 46\u00ba tracciato diverso nella storia del mondiale, il sesto negli Stati Uniti d'America. Con una sinuosa forma a pettine, che prevedeva 14 curve, non presentava nessun dislivello altimetrico ed era disegnato, di fatto, nel parcheggio dell'albergo da cui traeva il nome. Quasi l'interezza della pista era circondata da alti muri i cemento, posti per ragioni di sicurezza. Gli unici due brevi rettilinei erano posti tra la curva 13 e la 14, e nella zona dei box. Si correva in senso antiorario. Il tracciato venne ufficialmente inaugurato nella mattina del 14 ottobre.\nAspetti sportivi.\nLa tenuta di una gara su un tracciato da allestire a Las Vegas era gi\u00e0 prevista dal calendario per la stagione 1980: avrebbe dovuto concludere la stagione, il 2 novembre. Tale evento venne per\u00f2 successivamente cancellato. Delle tre gare da tenersi negli Stati Uniti d'America quella maggiormente in dubbio era, inizialmente, quella programmata a Watkins Glen, tanto che si era prospettato un anticipo al 19 ottobre della gara di Las Vegas.\nNell'aprile 1980 la FISA aveva diramato un primo calendario per il campionato 1981 con 15 prove, riconfermando tutte le gare previste per il 1980, tranne la tappa a Las Vegas, che non era stata disputata.\nIl 7 maggio 1981 la federazione internazionale depenn\u00f2 definitivamente dal calendario mondiale il Gran Premio degli Stati Uniti d'America-Est, che si sarebbe dovuto disputare il 4 ottobre al Watkins Glen International. La cancellazione fu dovuta al mancato versamento degli organizzatori di quanto pattuito alle scuderie per l'edizione del 1980, circa 800.000 dollari. La Formula 1 non \u00e8 mai pi\u00f9 tornata su quel tracciato statunitense. Al fine di sostituire la gara saltata da disputarsi al Glen, la Commissione della Formula 1 propose di tenere, il 17 ottobre, una gara a Las Vegas, su un tracciato da costruire nei pressi dell'Hotel Caesars Palace. Ad agosto la proposta ottenne il via libera di FIA e FOCA. Gli organizzatori di Las Vegas sborsarono 8 milioni di dollari per ottenere l'organizzazione della corsa. Il tracciato venne pesantemente criticato dai piloti. Mario Andretti, pilota dell'Alfa Romeo, lo defin\u00ec una \"pista per i go-kart\", e ne stigmatizz\u00f2 la poca sicurezza per gli spettatori. Il tracciato venne ispezionato da Gilles Villeneuve e Nelson Piquet, poco dopo la gara tenuta in Canada. Al fine di consentire ai piloti una miglior conoscenza del nuovo tracciato venne concessa loro una sessione di prove libere al mercoled\u00ec. Il pi\u00f9 veloce fu Alan Jones, che chiuse in 1'22\"10, alla media di 160,037\u00a0km/h. Il giudizio dei piloti non fu del tutto negativo anche se proprio Jones ammise che questo circuito presentava gli stessi pericoli di un tracciato cittadino e che era assurdo utilizzare piste simili, contornate da muri di cemento. Secondo Didier Pironi, pilota della Scuderia Ferrari, l'altitudine di Las Vegas, 600 metri sul livello del mare, avrebbe favorito le vetture a motore sovralimentato, pur in presenza di un tracciato tortuoso.\nNelle prove libere del venerd\u00ec il pi\u00f9 veloce fu Nelson Piquet, in 1'18\"37, che precedette Gilles Villeneuve di 76 centesimi. Dietro al ferrarista chiusero, molto vicine, le due Williams. Durante queste prove le Arrows vennero trovate non conformi al regolamento tecnico in quanto montavano delle doppie minigomme in materiale flessibile, non consentito. Piquet soffriva di nausee e malesseri, cosa che gli capitava quando affrontava circuiti cittadini. Il brasiliano era comunque sotto controllo medico.\nLa gara, prevista con partenza alle 12:45, venne posticipata alle 13:30 per esigenze televisive. Intanto, il 6 ottobre, a Parigi, Jean-Marie Balestre era stato riconfermato a capo della Federazione Internazionale Sport Automobilistico. Su 50 Paesi votanti il francese, presidente uscente, aveva ottenuto 33 voti, contro i 17 dell'unico sfidante, il britannico Basil Tye.\nQualifiche.\nResoconto.\nIl pi\u00f9 veloce nella prima giornata di prove fu Carlos Reutemann; finirono distanzati gli altri due antagonisti per la conquista del titolo: Nelson Piquet fu quinto e Jacques Laffite solo dodicesimo. Il tempo era particolarmente freddo e la pioggia minacci\u00f2 il circuito. Ci\u00f2 penalizz\u00f2 il pilota brasiliano che, attendendo l'arrivo della pioggia, aveva concentrato nei primi minuti della sessione il suo sforzo. Col passare del tempo per\u00f2 la pista si era gommata, e ci\u00f2 aveva permesso a molti piloti di sopravanzarlo. Terzo chiuse Alain Prost, mentre quarto fu Gilles Villeneuve. Le due Osella scontarono dei problemi al raffreddamento dell'olio, tanto che Beppe Gabbiani non pot\u00e9 completare nemmeno un giro.\nNella seconda giornata Carlos Reutemann si conferm\u00f2, conquistando la sesta, e ultima, \"pole position\" nel mondiale di Formula 1. Si miglior\u00f2 Nelson Piquet che scal\u00f2 quarto (Gilles Villeneuve fu invece terzo), mentre Jacques Laffite rimase dodicesimo. Per la prima volta si qualific\u00f2 Derek Warwick.\nRisultati.\nI risultati delle qualifiche furono i seguenti:\nGara.\nResoconto.\nLa partenza di Carlos Reutemann fu disastrosa: venne subito passato da Alan Jones e da Gilles Villeneuve: il canadese attacc\u00f2, senza successo l'australiano alla prima curva. Nel corso del primo giro Reutemann si fece passare anche da Alain Prost e da Bruno Giacomelli, scivolando al quinto posto. Dietro vi era John Watson, che precedeva gli altri due contendenti al titolo, Jacques Laffite e Nelson Piquet. L'argentino della Williams era in gravi difficolt\u00e0, tanto che venne passato al giro 2 anche da Watson. Al terzo giro Prost sorpass\u00f2 Villeneuve in seconda posizione, mentre Reutemann perse un'altra piazza, passato da Laffite. Il francese era il solo tra i tre pretendenti al titolo a ritrovarsi nella zona dei punti, anche se in una posizione ancora non sufficiente per l'iride.\nIl recupero del pilota della Ligier prosegu\u00ec il giro successivo, quando pass\u00f2 Watson, ponendosi quinto. Ora, dietro a Jones e Prost si erano formati due trenini: il primo composto da Villenueve, Giacomelli, Laffite e Watson, il secondo guidato da Reutemann, che precedeva Piquet e Andretti. Al giro 18, dopo alcuni tentativi infruttuosi, Nelson Piquet prese una posizione a Carlos Reutemann: essendo per\u00f2 fuori dalla zona dei punti questo sorpasso non era sufficiente per consegnargli il titolo. Un giro dopo anche Mario Andretti scavalc\u00f2 Reutemann. Al ventiduesimo giro la classifica mondiale mut\u00f2: Piquet pass\u00f2 Watson e, entrando in zona punti, era ora, virtualmente, campione del mondo. Un giro dopo Laffite si trov\u00f2 a guadagnare due posizioni; prima pass\u00f2 Bruno Giacomelli, poi si trov\u00f2 terzo grazie al ritiro di Gilles Villeneuve.\nIl canadese fu poi squalificato, al termine della gara, per la scorretta posizione di partenza. Nel medesimo giro Andretti pass\u00f2 Piquet: Ora la classifica vedeva sempre primo Jones, seguito da Prost, Laffite, Giacomelli, Andretti, Piquet, Watson e Reutemann. La classifica del mondiale vedeva Piquet e Reutemann appaiati a 49 punti, con Laffite a sole due lunghezze. Piquet avrebbe ottenuto il titolo per il pi\u00f9 alto numero di vittorie. Al giro 27 Bruno Giacomelli and\u00f2 in testacoda, dopo che, due giri prima, Andretti aveva tentato, senza successo di passarlo. Il bresciano dell'Alfa Romeo rientr\u00f2 in pista decimo.\nDue giri dopo Watson si ferm\u00f2 ai box per il cambio degli pneumatici; rientr\u00f2 in pista decimo, cos\u00ec Reutemann rientr\u00f2 nella zona dei punti, ma Piquet continuava a guidare la temporanea classifica per il mondiale piloti. Un giro dopo fu il turno dell'abbandono di Mario Andretti mentre era 4\u00b0. Al trentaduesimo giro Nigel Mansell pass\u00f2 quinto, superando Reutemann. L'argentino riguadagn\u00f2 una posizione il giro seguente, quando Prost effettu\u00f2 il suo cambio gomme, rientrando sesto, proprio dietro a Reutemann; Laffite era ora secondo. Prost, con gomme nuove, recuper\u00f2 presto competitivit\u00e0 passando, in poche tornate, sia Reutemann che Mansell, ponendosi quarto.\nAl giro 46 Prost pass\u00f2 anche Piquet, mentre Giacomelli, in recupero, prese una posizione a Reutemann. Due giri e Alain Prost si riprese la seconda posizione, scavalcando anche Laffite. Ora Piquet, nella classifica virtuale del mondiale piloti avrebbe avuto 51 punti, contro i 49 di Reutemann e i 47 di Laffite: quest'ultimo, in crisi di gomme, si fece passare da Piquet poco dopo. La classifica della gara vedeva sempre primo Jones (che aveva doppiato il compagno di team Reutemann), poi Prost, Piquet, Laffite, Mansell, Giacomelli e Reutemann. Laffite, passato anche da Mansell e Giacomelli, al giro 52 and\u00f2 al cambio gomme. Usc\u00ec dai box ottavo, dando addio alle speranze di titolo. Reutemann rientr\u00f2 nuovamente in zona punti, sesto.\nNigel Mansell pass\u00f2, sempre nello stesso giro 52, anche Piquet, per la terza posizione. Dietro rinvenne forte Giacomelli che pass\u00f2 sia Piquet che Mansell, agganciando cos\u00ec il terzo posto. Watson pass\u00f2 Reutemann, che cos\u00ec usc\u00ec ancora dai primi sei; intanto Piquet soffriva per il caldo della giornata, era esausto ed il suo rallentamento permise a Watson e Laffite di minacciarlo. Per vincere il titolo il brasiliano doveva giungere almeno sesto, vista la lontananza di Reutemann dalla zona punti e l'impossibilit\u00e0 per Laffite di chiudere primo o secondo.\nLe posizioni restarono per\u00f2 congelate con Alan Jones che vinse per la dodicesima (e ultima) volta in carriera, davanti ad Alain Prost, Bruno Giacomelli (che conquist\u00f2 il suo unico podio nel mondiale e il primo per un'Alfa dal Gran Premio di Spagna 1951), poi Nigel Mansell. Quinto era Nelson Piquet, che aveva resistito agli assalti di Laffite e Watson, e che vinse il suo primo mondiale piloti. La Brabham ottenne per la terza volta il titolo piloti dopo le vittorie di Jack Brabham nel 1966 e di Denny Hulme nel 1967. Laffite conquist\u00f2 comunque, all'ultima curva, il sesto posto.\nNel luglio 2021 Mariana Reutemann ha rilasciato un'intervista subito dopo la morte del padre Carlos e sostiene che lui le avrebbe confidato che nella notte dopo le qualifiche e prima della gara qualcuno a sua insaputa avrebbe stravolto l'assetto della sua macchina, peggiorandola sensibilmente e di fatto impedendogli di lottare per il titolo.\nRisultati.\nI risultati del gran premio furono i seguenti:\nDecisioni della giuria.\nLa giuria estromise dalla classifica finale Gilles Villeneuve, comunque ritiratosi nel corso del ventitreesimo giro. Il canadese part\u00ec con la vettura troppo spostata verso il centro della pista. La decisione venne contestata per\u00f2 dalla Ferrari, sia per il termine \"squalifica\" utilizzato dai commissari, in luogo del corretto \"esclusione\" (per squalifica si sarebbe inteso il ritiro della licenza) sia per non aver ascoltato le ragioni del pilota al termine del gran premio."}
{"id": "1904199", "revid": "767487", "url": "https://it.wikipedia.org/wiki?curid=1904199", "title": "Franz Seraph von Stadion", "text": "Fece parte, nel 1848, del governo austriaco con la carica di Ministro dell'interno."}
{"id": "1904202", "revid": "144796", "url": "https://it.wikipedia.org/wiki?curid=1904202", "title": "Adelmano di Milano", "text": "Biografia.\nDi famiglia milanese (forse quella dei Menclozzi), Adelmano venne eletto nel 948 in opposizione al vescovo Manasse d'Arles, imposto da Ugo di Provenza; per questo motivo la sua reggenza venne considerata scismatica dall'Imperatore, ma tacitamente consentita dal Pontefice.\nQuando la situazione si fece intollerabile e minacci\u00f2 di minare i rapporti tra papato ed impero, il Papa in persona invi\u00f2 a Milano Valperto de' Medici a sostituire il vescovo Adelmano, il quale si dimise in quello stesso 953.\nAdelmano morir\u00e0 a Milano nel dicembre del 956. Fu sepolto nella chiesa di San Giorgio al Pozzo bianco, secondo una leggenda da lui fatta erigere e poi rimasta in giuspatronato alla sua famiglia. All'esterno della chiesa venne eretto un monumento in suo onore, recuperando una scultura acefala di epoca tardoromana, ed agganciandovi una testa col suo ritratto. La scultura, oggi nota come Uomo di pietra, \u00e8 ancora presenta a Milano, in Corso Vittorio Emanuele II."}
{"id": "1904220", "revid": "838137", "url": "https://it.wikipedia.org/wiki?curid=1904220", "title": "Dilatone", "text": "Il dilatone \u00e8 un'ipotetica particella elementare, la cui esistenza \u00e8 prevista dalla teoria di Kaluza-Klein e dalla teoria delle stringhe.\nTeoria di Kaluza-Klein.\nIn fisica teorica, il termine dilatone originariamente era riferito ad un campo scalare, come il termine \"fotone\" \u00e8 riferito in un certo senso al campo elettromagnetico. Il dilatone, conosciuto anche come Radione o come graviscalare, \u00e8 il campo scalare che appare nella teoria di Kaluza-Klein, esso \u00e8 la componente\ndel tensore metrico dove \"5\" \u00e8 la direzione addizionale circolare ed obbedisce all'equazione di onda non omogenea, che generalizza l'equazione di Klein-Gordon, con un campo elettromagnetico estremamente forte come sorgente:\nTeoria delle stringhe.\nNella teoria delle stringhe, inoltre, un dilatone \u00e8 una particella di un campo scalare formula_3; un campo scalare (seguendo l'equazione di Klein-Gordon) che \u00e8 sempre associato con la gravit\u00e0. Infatti, sia il gravitone, ovvero il mediatore della gravit\u00e0, sia il dilatone, sia un'altra particella associata ad un campo tensoriale a due indici completamente antisimmetrico detto campo di Kalb-Ramond compaiono come eccitazioni delle stringhe bosoniche chiuse, ovvero quelle stringhe (appartenenti all'originaria teoria bosonica) che non hanno estremit\u00e0 libere. Sebbene la teoria delle stringhe incorpora naturalmente la teoria di Kaluza-Klein, le teorie delle stringhe perturbative, come ad esempio la teoria delle strighe tipo I, la teoria delle stringhe tipo II e delle stringhe eterotiche, contengono gi\u00e0 il dilatone nel numero massimo delle 10 dimensioni. (D'altra parte la M-teoria in 11 dimensioni non contiene il dilatone nel suo spettro a meno che non sia compattificata.)\nL'esponenziale del suo valore di aspettazione del vuoto determina la costante di accoppiamento formula_4\nInoltre la costante di abbinamento \u00e8 una variabile dinamica nella teoria delle stringhe, tranne nel caso della teoria quantistica dei campi dove \u00e8 una costante. Finch\u00e9 come supersimmetria \u00e8 intatta, come nei campi scalari essa pu\u00f2 prendere valori arbitrari (sono i moduli), comunque nella rottura della supersimmetria di solito creano un'energia potenziale per il campo scalare e il campo scalare localizza un minimo nelle vicinanze la cui posizione deve essere calcolata all'inizio nella teoria delle stringhe.\nIl superpartner del dilatone \u00e8 chiamato dilatino e il dilatone si combina con l'assione per formare un campo scalare complesso."}
{"id": "1904223", "revid": "125132643", "url": "https://it.wikipedia.org/wiki?curid=1904223", "title": "Lega Pro Prima Divisione 2008-2009", "text": "La Lega Pro Prima Divisione 2008-2009 \u00e8 stato il 31\u00ba campionato di calcio italiano di categoria.\nIl Campionato si \u00e8 disputato tra il 31 agosto 2008 e il 17 maggio 2009. Si \u00e8 concluso con la vittoria del nel girone A e del nel girone B.\nStagione.\nAl torneo prendono parte 36 squadre, divise in due gironi da 18; tra esse, figurano le due retrocesse al termine della Serie B 2007-08, ovvero il e il . Al termine della regular season sono retrocesse anche l', che \u00e8 stato ripescato in Serie B per il fallimento del , e lo anch'esso fallito e iscritto in Serie D. Le sei neopromosse al termine della Serie C2 2007-08 sono , e , tramite i play-off salgono , e . Riammesse in Lega Pro Prima Divisione per i fallimenti di e la , il , la e la . La \u00e8 stata autorizzata dalla Lega Pro a disputare le gare casalinghe il sabato e non la domenica (escluse le ultime quattro giornate) su esplicita richiesta per ogni gara casalinga.\nGirone A.\nUn forte e coriaceo riacciuffa i cadetti dopo solo un anno dalla retrocessione, sorpassando una sorprendente dopo un lungo testa a testa durato tutta la stagione. I romagnoli conquistano la promozione nelle ultime giornate di campionato, mentre i bustocchi dovettero alzare bandiera bianca.\nAi play-off arriva la promozione del dopo 11 anni d'assenza: i biancoscudati in semifinale sconfissero il al Benelli e si trovarono una Pro Patria, rimaneggiata dopo aver perso la promozione diretta, che sogna di poter tornare in cadetteria dopo ben 43 anni e che in semifinale sconfisse la in una gara a senso unico: l'andata all'Euganeo fin\u00ec con uno scialbo 0-0, il ritorno a Busto Arsizio in uno \"Speroni\" tutto esaurito fin\u00ec con la vittoria dei veneti per 2-1 con doppietta di Di Nardo.\nRetrocessione diretta nella nuova Lega Pro Seconda Divisione per il , che non riesce ad agganciare il per un posto nei play-out; gli stessi lagunari, insieme al , si salvarono rispettivamente contro e .\nClassifica finale.\nLegenda:\nRegolamento:\nNote:\nStatistiche.\nSquadra.\nRecord stagionali.\nSquadre\nPartite\nGirone B.\nStorica promozione in Serie B per i salentini del allenato dal \"Principe\" Giuseppe Giannini che, dopo un lungo testa a testa con il , ottiene la promozione il 17 maggio battendo in casa il per 3-2; ai play-off vittoria del che ritorna in B dopo 2 anni, eliminando in semifinale l' e battendo i giallorossi campani per 1-0.\nRetrocesse direttamente il , mentre dopo i play-out scesero in Lega Pro Seconda Divisione , che viene sconfitto al ritorno contro il per 1-0 dopo aver vinto l'andata per 2-1, e la , sconfitta dal nonostante la vittoria nella gara d'andata, rendendo vano l'arrivo in panchina di Moreno Torricelli e la rimonta finale i 19 punti raccolti nelle ultime 12 giornate. Il Potenza verr\u00e0 ripescato in Lega Pro Prima Divisione a completamento degli organici, mentre i toscani toccarono il declino con la ripartenza in Eccellenza a seguito della mancata iscrizione da parte dei proprietari.\nClassifica finale.\nLegenda:\nRegolamento:\nNote:\nSpareggi.\nPlay-off.\nTabellone\nStatistiche.\nSquadra.\nPrimati stagionali.\nSquadre\nPatite"}
{"id": "1904227", "revid": "599013", "url": "https://it.wikipedia.org/wiki?curid=1904227", "title": "Chiesa di San Pietro (Savona)", "text": "La chiesa di San Pietro si trova in via Untoria, in una parte del sopravvissuto centro storico medievale di Savona nei pressi dell'antica Porta Bellaria.\nStoria.\nI Padri Carmelitani Scalzi che dal 1628 si trovavano a Savona, nel 1677, grazie ad un lascito di 15.000 scudi di moneta romana da parte di mons. Francesco Raimondo (protonotaro apostolico e chierico della reverenda Camera pontificia), terminarono di costruire una chiesa in via Untoria dedicata alla\nMadonna del carmelo, attigua al loro convento. Nel 1802 vi fu trasferito il titolo parrocchiale della chiesa di San Pietro Vicina al porto a seguito della sua demolizione (le sue strutture sono oggi visibili alla fine di via Pia all'incrocio con via Sansoni prima dell'Archivolto G. Savonese). Questa antica chiesa di San Pietro dal 1543 al 1556 suppl\u00ec la cattedrale (distrutta dai genovesi con l'antica citt\u00e0 sul Priam\u00e0r). Dal 1684 l'attuale chiesa di San Pietro fu eretta in Arcipretura.\nStruttura e opere d'arte.\nL'edificio \u00e8 lungo 30 metri e largo 16 a navata unica in stile barocco, abside con coro ligneo e quattro altari laterali; fu progettato dall'architetto savonese Battista Testa e realizzata dal perito della Serenissima Repubblica di Genova dal 1644. Caratteristica peculiare della chiesa \u00e8 l'assenza di una cupola sormontante l'altare. Ci\u00f2 fu dovuto ad una precisa imposizione da parte dell'autorit\u00e0 militare genovese, allo scopo di poter avere, dall'interno della vicina fortezza del Priamar, una vista senza intralcio dell'abitato cittadino. L'interno si presenta riccamente affrescato e dorato per opera di Gerolamo Brusco, di Domenico Buscaglia e di Pietro Delucchi. Vi sono conservate tele di Domenico Parodi, Agostino Ratti e Domenico Piola. L'organo, utilizzato anche per concerti, fu costruito dai Fratelli Agati nel 1857 e restaurato nel 1973 dalla ditta Corno di Bernate di Arcore (Mi).\nL'affresco del catino, che rappresenta la predicazione di San Pietro, e quello sopra il presbiterio, che raffigura la Consegna delle Chiavi, sono del savonese Lazzaro De Maestri. Nell'abside troviamo un quadro della Vergine del Carmelo opera di Domenico Piola (1627-1703). La prima cappella a destra \u00e8 dedicata a Sant'Andrea Avellino e presenta un quadro, opera di Gerolamo Brusco (1742-1820). La seconda cappella a destra \u00e8\ndedicata a Santa Teresa d'Avila e contiene una tela sull'Estasi (Trasverberazione), opera del genovese Domenico Parodi (1630-1702). La prima cappella a sinistra \u00e8 dedicata a San Giovanni della Croce, riformatore del Carmelo, vi si conserva una tela del savonese Agostino Ratti (1699-1775). La seconda cappella a sinistra \u00e8 dedicata a Sant'Anna; vi si trova un quadro raffigurante la Sacra Famiglia, opera dello stesso A. Ratti, il cui bozzetto \u00e8 possibile ammirare presso la Pinacoteca Civica di Savona. Nel presbiterio, \u00e8 stato realizzato nel 1989 un altare in\nmarmo sorretto da colonne in plexiglas, opera dell'architetto Giovanni Grossi-Bianchi di Genova.\nGli stucchi sulla movimentata facciata esterna furono realizzati nella seconda met\u00e0 del XIX secolo da Stefano Brilla."}
{"id": "1904230", "revid": "2014155", "url": "https://it.wikipedia.org/wiki?curid=1904230", "title": "Sofia di W\u00fcrttemberg (1563-1590)", "text": "Nata a Stoccarda era la pi\u00f9 giovane dei dodici figli nati dal matrimonio di Cristoforo, duca del W\u00fcrttemberg con Anna Maria di Brandeburgo-Ansbach\nVenne dal padre destinata a sposare Federico Guglielmo I di Sassonia-Weimar, duca di Sassonia-Weimar dal 1573. Le nozze vennero celebrate a Weimar il 5 maggio 1583. Il matrimonio sanciva l'alleanza tra il W\u00fcrttemberg e la Sassonia-Weimar.\nSofia diede alla luce sei figli:\nSofia mor\u00ec il 21 luglio 1590 dando alla luce un bambino morto subito dopo la nascita. I figli maschi morirono tutti nella prima infanzia, ci\u00f2 spinse Federico Guglielmo a contrarre subito un secondo matrimonio per assicurare la successione: si spos\u00f2 cos\u00ec il 9 settembre 1590 con Anna Maria del Palatinato-Neuburg da cui ebbe altri sei figli e soprattutto l'erede maschio Federico Guglielmo."}
{"id": "1904238", "revid": "1573940", "url": "https://it.wikipedia.org/wiki?curid=1904238", "title": "Sapajus nigritus", "text": "Il cebo nero (Sapajus nigritus )) \u00e8 un primate platirrino della famiglia dei Cebidi.\nDescrizione.\nRispetto all'affine e piuttosto simile \"Sapajus apella\", il pelo presenta tonalit\u00e0 pi\u00f9 scure (da cui il nome): al posto di registrare un progressivo inscurimento della tinta del pelo dal dorso verso le estremit\u00e0 (mani, coda, testa), pare piuttosto che gli animali portino uno scialle bruno scuro sulle spalle, mentre il posteriore, le braccia, la testa, la coda ed il basso ventre sono color cioccolata scuro.\nBiologia.\nSi tratta di animali diurni, arboricoli e sociali: vivono in gruppi di una decina d'individui, capitanati da un maschio dominante, il quale ha priorit\u00e0 riguardo all'accesso alle fonti di cibo (al quale possono accedere mentre il maschio dominante mangia anche i cuccioli e le sue femmine dilette) ed all'accoppiamento con le femmine in estro, che tuttavia spesso si accoppiano promiscuamente (a volte anche sotto costrizione) a sua insaputa anche coi maschi subordinati. Si nutrono principalmente di frutta, ma si tratta di scimmie estremamente opportuniste e qualora la frutta non sia sufficiente optano per insetti, uova ed occasionalmente anche piccoli vertebrati; mentre la frutta pu\u00f2 venir divisa fra vari membri del gruppo, l'esemplare che riesce a catturare un animale tende a non dividere mai il bottino.\nDistribuzione e habitat.\nVive in Brasile sud-orientale ed Argentina settentrionale.\nTassonomia.\nSono note tre sottospecie:"}
{"id": "1904257", "revid": "281944", "url": "https://it.wikipedia.org/wiki?curid=1904257", "title": "Valperto (arcivescovo di Milano)", "text": "Biografia.\nSecondo una tradizione durata almeno fino al XIX secolo, veniva presentato come membro della famiglia aristocratica milanese dei Medici (che non aveva alcun legame di parentela con l'omonima famiglia fiorentina).\nDivenne arcivescovo di Milano nel 953 e tra i suoi primi atti si ricorda un fatto privato, quello di aver deposto i resti dei suoi genitori all'interno di un'apposita urna ricavata in un antico capitello romano oggi conservato al Museo Archeologico di Milano.\nSchieratosi dapprima con Berengario II, dopo la vittoria di Ottone I nel 961, Valperto pass\u00f2 tra le schiere di quest'ultimo, il quale per\u00f2 venne dopo non molto tempo sconfitto e, con la morte del fratello Liutolfo, lasci\u00f2 libero campo d'azione a Berengario. Quest'ultimo, intenzionato a vendicarsi dei propri oppositori, si scagli\u00f2 contro Valperto che fu costretto alla fuga in Germania, lasciando che il re d'Italia Berengario riponesse sulla cattedra milanese Manasse d'Arles, che per\u00f2 rimase nella propria sede francese rifiutandosi di fare ritorno a Milano.\nRitornato in sede a Milano, Valperto consacr\u00f2 re d'Italia Ottone I, imponendogli la corona nella basilica di Sant'Ambrogio, sulla tomba di Lotario, di cui aveva sposato la vedova. Nel gennaio dell'anno successivo, poi, sar\u00e0 lo stesso Valperto ad accompagnare Ottone I da papa Giovanni XII per l'incoronazione imperiale.\nIl cronista Landolfo Seniore, nella sua \"Historia Mediolanensis\", parla della cessione a Valperto di \u00ab\"Multa oppida regalia\"\u00bb da parte di Ottone I, probabilmente nella zona del Lago Maggiore (un figlio di Berengario si era asserragliato nel \"castrum\" di Valtravaglia che pochi anni dopo, al tempo di Arnolfo II da Arsago, troviamo in possesso dell'arcivescovo milanese insieme con Arona, Angera, Brebbia, oltre a Lecco). \u00c8 l'inizio della potenza temporale degli arcivescovi di Milano, potenza che crescer\u00e0 ulteriormente con il successore di Valperto, Arnolfo II (970-974)."}
{"id": "1904258", "revid": "380654", "url": "https://it.wikipedia.org/wiki?curid=1904258", "title": "Nathan Juran", "text": "Biografia.\nNathan Juran entr\u00f2 nel cinema nel 1937 come direttore artistico e vinse un Oscar per il film \"Com'era verde la mia valle\" nel 1942. Negli anni cinquanta diresse film come \"Attack of the 50 Foot Woman\" (1958), in occasione del quale si firm\u00f2 come \"Nathan Hertz\", e \"Il 7\u00ba viaggio di Sinbad\" (1958). Nei primi anni sessanta soggiorn\u00f2 in Europa, dove diresse diversi film di avventura e western. Nel 1999 ricevette il premio alla carriera dall'Academy of Science Fiction, Fantasy &amp; Horror Films.\nVita privata.\nSi \u00e8 sposato con Catherine Juran, da cui ha avuto un figlio."}
{"id": "1904263", "revid": "2077613", "url": "https://it.wikipedia.org/wiki?curid=1904263", "title": "Banca Ifis", "text": "Il gruppo Banca Ifis S.p.A. (contrazione di Istituto di Finanziamento e Sconto) \u00e8 un istituto bancario italiano attivo principalmente nei servizi e soluzioni di credito alle imprese e acquisizione/gestione di portafogli di crediti deteriorati.\nFondata nel 1983 da Sebastien Egon F\u00fcrstenberg, figlio di Clara Agnelli, Banca Ifis \u00e8 quotata dal 2003 alla Borsa di Milano nel segmento FTSE Italia STAR.\nStoria.\nLe origini.\nL'Istituto di Finanziamento e Sconto (I.Fi.S.) nacque nel 1983 a Genova, al tempo citt\u00e0 di residenza del fondatore e presidente Sebastien Egon F\u00fcrstenberg, come intermediario finanziario per svolgere prevalentemente attivit\u00e0 di acquisto di crediti di impresa e di erogazione finanziamenti nella forma del factoring. \nDalla sua fondazione fino al 1986 I.Fi.S. \u00e8 stata la societ\u00e0 captive del gruppo Americanino, contribuendo a finanziare i fornitori dell\u2019azienda e a smobilizzare i crediti dei clienti.\n2002-2004: la quotazione in Borsa.\nNel 2002 l'istituto fu autorizzato all\u2019esercizio dell\u2019attivit\u00e0 bancaria, cambiando ragione sociale da Ifis a Banca Ifis SpA. Sempre nello stesso anno ader\u00ec a Factor Chain International per operare a livello globale dopo l'apertura dei presidi aperti in Romania e Polonia.\nNel 2003 Banca Ifis fu ammessa al Mercato Telematico Azionario (MTA) e nel 2004 entr\u00f2 nel segmento STAR.\n2008-2013: crescita e diversificazione.\nLa strategia della banca si basa sull\u2019aumento della quota di mercato attraverso lo sviluppo del core business storico: il supporto finanziario e gestionale alle Piccole e Medie Imprese (PMI), italiane e internazionali. Nel 2008 Banca Ifis \u00e8 entrata nel segmento retail, con il lancio del conto deposito online Rendimax. Nel 2013 ha ampliato la propria offerta con il conto corrente online Contomax.\nNel 2011, con l'acquisizione di Toscana Finanza, Banca Ifis ha aperto anche all\u2019acquisto e gestione di crediti deteriorati.\n2016-2020: la stagione delle acquisizioni.\nNel 2016 Banca Ifis ha acquisito per 119 milioni Ge Capital Interbanca (con un miliardo di patrimonio) entrando cos\u00ec nei business del leasing, lending a medio termine e finanza strutturata; la Banca d'Italia ha riconosciuto l\u2019operazione il 29 novembre dello stesso anno.\nNel 2018 ha continuato lo sviluppo nell'ambito dei crediti deteriorati, scorporando la relativa area operativa nella controllata Ifis Npl S.p.A. (NPL sta per \"Non Performing Loans\"). Nel 2018 la banca \u00e8 entrata nel settore del credito alle farmacie rilevando il 70% di Credifarma S.p.A., societ\u00e0 compartecipata da Federfarma. Nello stesso anno ha acquisito Cap.Ital.Fin. S.p.A., intermediario finanziario specializzato nei prestiti personali con cessione del quinto.\nNel gennaio 2019 Banca Ifis ha acquistato per 58,5 milioni FBS S.p.A., altra societ\u00e0 operante nel settore dei crediti deteriorati., poi confluita in Ifis Npl. \nNel 2019 \u00e8 nata la Direzione Centrale Affari, sotto la quale sono concentrate tutte le aree di business rivolte al sostegno alle imprese. A ottobre 2019 Banca Ifis ha completato l\u2019acquisto del 10% del capitale sociale rimanente della societ\u00e0 controllata FBS S.p.A. e ne \u00e8 diventata azionista unico.\nNel mese di aprile 2020 la divisione NPL \u00e8 stata riorganizzata: FBS S.p.A. e FBS Real Estate S.p.A. hanno cambiato nome in Ifis Npl Servicing S.p.A. e Ifis Real Estate S.p.A.\nIl 27 novembre 2020, grazie all\u2019acquisizione del 70,77% del capitale di Farbanca S.p.A. il Gruppo ha rafforzato il presidio commerciale nel settore delle farmacie, raggiungendo oltre 4.700 farmacie clienti e una quota di mercato del 26%, grazie alla combinazione di Credifarma e di Farbanca.\n2021: riorganizzazione dell'area Npl.\nIl 1\u00ba gennaio 2021 all\u2019interno dell\u2019area Npl \u00e8 stata completata la riorganizzazione societaria con la realizzazione di una filiera verticale volta a garantire la separazione e l\u2019indipendenza tra le attivit\u00e0 di acquisto dei crediti e quelle di recupero.\nAd aprile 2021 Frederik Geertman \u00e8 diventato il nuovo Amministratore Delegato del Gruppo.\nAttivit\u00e0.\nBanca Ifis \u00e8 attiva nei servizi finanziari per le imprese e nell\u2019acquisizione e gestione di crediti deteriorati, anche per conto terzi. Si occupa anche di consulenza finanziaria per operazioni di fusione e acquisizione, finanziamenti a medio e lungo termine e gestisce l\u2019anticipo fatture verso la pubblica amministrazione. \u00c8 presente anche nel comparto della finanza per le farmacie, tramite le societ\u00e0 Credifarma e Farbanca.\n\u00c8 il quinto operatore italiano nel factoring in termini di turnover, con una quota di mercato del 4,9%. Detiene inoltre una quota di mercato dell\u20191,6% nel leasing e del 34,4% nel leasing auto elettrico (di cui \u00e8 leader di mercato).\nNel segmento NPL, Banca Ifis \u00e8 il sesto operatore nazionale in termini di masse gestite con 23,6 miliardi di euro di asset under management.\nStruttura del gruppo.\nCorporate e Commercial Banking.\nLa Direzione Centrale Affari presiede tutta l\u2019Area Corporate e Commercial Banking, a cui fanno capo le attivit\u00e0 di factoring, leasing finanziario, advisory per operazioni di fusioni e acquisizioni e finanziamenti a medio e lungo termine, finalizzati a investimenti industriali e acquisto di crediti fiscali. \nGrazie ad alcune societ\u00e0 specializzate, Banca Ifis \u00e8 inoltre attiva: \nLa Banca \u00e8 anche attiva nel credito al consumo con Capitalfin, societ\u00e0 specializzata nella cessione del quinto.\nNPL.\nLa Divisione NPL \u00e8 costituita da tre Societ\u00e0. \nSedi del gruppo.\nBanca Ifis.\nLa sede legale e la direzione generale si trovano a Mestre, nel comune di Venezia. Banca Ifis \u00e8 presente su tutto il territorio italiano con sedi a Milano, Roma, Mondov\u00ec e Bologna e con 26 uffici commerciali che offrono servizi finanziari a supporto delle imprese. Gli uffici commerciali sono situati a: Udine, Padova, Treviso, Vicenza, Verona, Brescia, Bergamo, Milano, Gallarate, Torino, Genova, Bologna, Pisa, Firenze, Ancona, Perugia, Roma, Pescara, Napoli, Avellino, Salerno, Bari, Palermo, Catania, Cagliari.\nIfis Npl Investing.\nLa sede legale \u00e8 situata a Mestre, in provincia di Venezia, mentre la sede operativa \u00e8 a Firenze.\nIfis Npl Servicing.\nLa sede legale \u00e8 situata a Mestre. Sedi operative sono presenti a Firenze, Ravenna e Bari.\nIfis Real Estate.\nLa sede legale \u00e8 situata a Milano, Ravenna ospita una filiale.\nCapitalfin.\nLa sede legale e operativa \u00e8 situata a Napoli, con filiali a Palermo, Catania e Milano.\nCredifarma.\nLa sede di Credifarma si trova a Roma.\nFarbanca.\nLa sede di Farbanca si trova a Bologna\nEstero.\nIfis Finance Sp. Z o.o., societ\u00e0 polacca controllata dal gruppo Banca Ifis, ha la propria sede legale e operativa a Varsavia. Il gruppo \u00e8 presente anche in Romania, con la societ\u00e0 Ifis Finance I.F.N. S.A la cui sede legale e operativa \u00e8 a Bucarest.\nGovernance.\nModello di governance.\nNel rispetto delle Disposizioni di Vigilanza, il Modello di Governance di Banca Ifis \u00e8 allineato alle indicazioni del Codice di Autodisciplina delle Societ\u00e0 Quotate, alle raccomandazioni formulate dalla Consob e alle best practice. Banca Ifis adotta il Modello di Governance Tradizionale, prevedendo che: \nConsiglio di amministrazione.\nDa aprile 2021 il CDA di Banca Ifis \u00e8 cos\u00ec composto:\nAzionariato.\nGli azionisti di Banca Ifis che possiedono, direttamente o indirettamente, strumenti finanziari rappresentativi del capitale con diritto di voto di Banca Ifis, in misura superiore al 3%, risultano evidenziati nella tabella seguente (dati aggiornati al 3 dicembre 2021):\nPremi e riconoscimenti.\nAlcuni dei riconoscimenti ricevuti da Banca Ifis negli ultimi anni."}
{"id": "1904268", "revid": "729019", "url": "https://it.wikipedia.org/wiki?curid=1904268", "title": "Stazione di San Frediano a Settimo", "text": "La stazione di San Frediano a Settimo \u00e8 una fermata ferroviaria ubicata sulla Ferrovia Leopolda, a servizio della frazione di San Frediano a Settimo; \u00e8 una delle tre stazioni del comune di Cascina.\nStrutture e impianti.\nLa gestione degli impianti \u00e8 affidata a Rete Ferroviaria Italiana.\nLa linea si compone di due binari: il binario 1 viene generalmente utilizzato dai treni in direzione Firenze, il 2 dai treni in direzione Pisa.\nIl preesistente passaggio a livello \u00e8 sostituito da un sottopasso ciclopedonale munito anche di rampe che permette altres\u00ec l'accesso ai binari 2 e 3.\nMovimento.\nLa stazione \u00e8 servita \u00e8 servita dalle relazioni regionali Trenitalia svolte nell'ambito del contratto di servizio stipulato con la Regione Toscana denominate \"Memorario\".\nServizi.\nRFI classifica l'impianto nella \"Bronze\".\nInterscambi.\nIn passato la localit\u00e0 era servita dalla tranvia Pisa-Pontedera."}
{"id": "1904272", "revid": "1573940", "url": "https://it.wikipedia.org/wiki?curid=1904272", "title": "Sapajus robustus", "text": "Il cebo dal ciuffo (Sapajus robustus ()) \u00e8 una specie del genere \"Sapajus\".\nDistribuzione e habitat.\nLa specie \u00e8 endemica delle aree di foresta atlantica del Brasile sud-orientale.\nDescrizione.\nIl pelo \u00e8 bruno-grigiastro sulle spalle e sulle braccia, bruno-rossiccio sul quarto posteriore e sulle cosce, bruno scuro con riflessi color ruggine su testa, avambracci e coda, la cui attaccatura \u00e8 bruna. Sulla testa \u00e8 presente un caratteristico ciuffo \"alla Elvis\" che si proietta diagonalmente verso l'alto in avanti sulla fronte.\nTassonomia.\nUn tempo ritenuta una sottospecie di \"Cebus apella\" (\"C. apella robustus\"), attualmente \u00e8 ancora in corso una diatriba fra gli zoologi, in quanto una scuola di pensiero dissociativa ne considera opportuna la promozione a specie a s\u00e9 stante (\"Sapajus robustus\"), mentre la scuola associativa ritiene pi\u00f9 giusto il mantenimento dello \"status quo\", ossia di lasciare la popolazione come sottospecie di \"S. nigritus\"."}
{"id": "1904277", "revid": "1876278", "url": "https://it.wikipedia.org/wiki?curid=1904277", "title": "Campocecina", "text": "Campocecina (o Campo Cecina) \u00e8 una localit\u00e0 montana italiana, nelle Alpi Apuane settentrionali, che si trova in comune di Carrara, nella provincia di Massa-Carrara, Toscana.\nGeografia.\nSi tratta di un'area che non ha confini e limiti ben precisi, ma orientativamente comprende la zona delimitata a sud dalla strada che unisce il piazzale dell'Uccelliera alla Foce di Pianza, ad est dal monte Borla, a nord dalla valle de I Pozzi e a ovest dal piazzale dell'Acquasparta.\nSpesso per\u00f2, in senso stretto, con l'espressione Campocecina si intende la vasta piana centrale con i suoi prati ed i suoi boschi.\nI boschi sono costituiti prevalentemente da faggete e da pinete a pino nero, quest'ultimo frutto di un'opera di rimboschimento avviata a partire dagli anni '50.\nCome raggiungerla.\nCampocecina \u00e8 raggiungibile in auto da Carrara seguendo la SS446dir. in direzione di Gragnana, Castelpoggio e Fosdinovo.\nDopo l'abitato di Castelpoggio si trova un primo bivio (prendere a destra) con le indicazioni stradali per Campocecina.\nArrivati al piazzale dell'Uccelliera si prende la strada che sale sulla sinistra e dopo poche curve si arriva all'Acquasparta.\nCampocecina \u00e8 raggiungibile anche da Fosdinovo (seguendo sempre la SS446dir. in direzione Carrara) voltando a sinistra al terzo bivio (ci sono le indicazioni per Campocecina) e da Castelnuovo Magra (salendo al centro storico del paese, proseguendo per il borgo di Vallecchia, per la localit\u00e0 Giorgione fino ad allacciarsi alla SS446dir. in cui girare a destra per proseguire fino al secondo bivio e qui andare a sinistra verso Campocecina).\nCampocecina \u00e8 raggiungibile anche a piedi tramite escursionismo sui sentieri CAI anche da Castelpoggio, da Gragnana e da Torano.\nAltre informazioni.\nDa Campocecina si diramano numerosi sentieri per l'escursionismo sulle Alpi Apuane. Le principali ascensioni, che vedono come punto di partenza Campocecina, riguardano il monte Borla (vetta a quota 1469 metri s.l.m.) raggiungibile in circa 20 minuti di cammino ed il monte Sagro (vetta a quota 1749 metri s.l.m.) raggiungibile in circa 2h da Campocecina ed 1h20' da Foce di Pianza.\nNell'ampio piazzale dell'Uccelliera, a 1190 metri di quota, (dove \u00e8 presente il pronto soccorso Cave) \u00e8 presente un belvedere da cui \u00e8 possibile vedere gli imponenti bacini marmiferi che sovrastano Carrara nonch\u00e9 la citt\u00e0 stessa, la riviera Apuana con il porto commerciale di Marina di Carrara e tutta la riviera della Versilia. Da diversi anni, a causa dell'elevato impatto paesaggistico ed ambientale in un territorio ricco di biodiversit\u00e0 e geodiversit\u00e0 come quello delle Alpi Apuane, la filiera del marmo \u00e8 oggetto di un'aspra battaglia ambientalista per la chiusura delle cave. \nAl centro del piazzale dell'Acquasparta invece, a 1275 metri di quota, 800 m2 sono destinati al parco della shoah che ospita le sculture in marmo di 12 artisti che parteciparono alla quattordicesima edizione del Simposio internazionale di scultura, svoltasi nell'estate 2001. \nL'area di Acquasparta \u00e8 stata oggetto di un intervento di recupero ambientale, grazie a fondi comunitari, con la realizzazione di un parcheggio e la delimitazione del sito del parco della shoah nel corso del 2003-2005.\nTali interventi hanno permesso un parziale recupero ambientale dell'area, riorganizzando il sistema dei parcheggi e della sentieristica. A Campocecina \u00e8 presente una fonte di acqua fresca permanente.\nIncidente aereo di Campo Cecina.\nFu l'incidente aereo nel quale morirono, il 2 febbraio 1992 a Campo Cecina, i piloti Alessandro Marcucci e Silvio Lorenzini a bordo di un velivolo anti-incendio. Alcune ipotesi investigative affermano che all'interno del cruscotto dell'aereo fosse presente una bomba e quindi l'aereo non fosse caduto a causa di una manovra azzardata, come invece archiviato nella prima inchiesta. Da Marzo 2013 riapre il caso con l'accusa di omicidio contro ignoti, grazie alle pressioni di associazioni antimafia. Un elemento che fa propendere per l'ipotesi dolosa \u00e8 che Alessandro Marcucci era un ex pilota dell'aeronautica militare coinvolto come testimone nell'inchiesta per la strage di Ustica."}
{"id": "1904283", "revid": "439868", "url": "https://it.wikipedia.org/wiki?curid=1904283", "title": "Piazza Trento e Trieste", "text": "In pieno centro storico, piazza Trento e Trieste, l'antica \"piazza delle Erbe\" (per il mercato che vi si teneva), \u00e8 la principale piazza di Ferrara. \nStoria.\nLa piazza medievale sorse insieme alla cattedrale e da allora assunse il valore di centro cittadino, attorno al quale si affacciavano le principali sedi del potere politico, economico e religioso.\nDescrizione.\nLa piazza, di forma rettangolare, aperta sul lato che d\u00e0 verso corso Martiri della Libert\u00e0, \u00e8 percorsa al suo interno da un marciapiede lungo 120 metri e largo 12 detto \"listone\".\nAttorno ad essa ancora si possono ammirare numerosi palazzi antichi, di cui alcuni si presentano nel loro aspetto originario, mentre altri sono stati sottoposti a rifacimenti nel corso del tempo, come nel caso del palazzo di San Crispino, il palazzo della Ragione o la Torre della Vittoria.\nSul lato settentrionale si trova la cattedrale, sulla fiancata della quale, nel registro inferiore, corre la \"loggia dei Merciai\", che, da sempre dedicata alle botteghe dei mercanti, conserva tutt'oggi la sua funzione, ospitando moderni negozi e attivit\u00e0 commerciali.\nSul lato est si affaccia l'antica sede della corporazione dei calzolai, palazzo di San Crispino.\nSul lato sud, oltre ad edifici privati, si incontrano il teatro Nuovo, un tempo utilizzato anche come cinema, il museo della cattedrale con la ex chiesa di San Romano, e l'edificio che ha sostituito il palazzo della Ragione con la galleria Matteotti. La \"loggia dei Notai\", eretta da Giovan Battista Aleotti, sorgeva dove poi \u00e8 stata eretta la torre dell'orologio e, dalla parte opposta della piazza, sul lato ovest lungo corso Martiri della Libert\u00e0, si trovano la Torre della Vittoria e il Palazzo Municipale.\nNumerose sono le strade che portano alla piazza, corso Martiri della Libert\u00e0, via Cortevecchia, via San Romano, via Mazzini, via Canonica e via Contrari. Sulla piazza si alza anche il campanile della cattedrale, opera incompiuta attribuita a Leon Battista Alberti. \nLa piazza \u00e8 stata oggetto, nel tempo, di numerosi interventi, come ad esempio la nuova illuminazione pubblica ed il rifacimento di alcune parti dell'acciottolato in porfido."}
{"id": "1904284", "revid": "158286", "url": "https://it.wikipedia.org/wiki?curid=1904284", "title": "Phineas and Ferb", "text": ""}
{"id": "1904297", "revid": "104458", "url": "https://it.wikipedia.org/wiki?curid=1904297", "title": "Sergio Bergamelli", "text": "Biografia.\nSergio Bergamelli, originario di Trescore Balneario, proviene da una famiglia di grandi tradizioni nello sci alpino: \u00e8 fratello di Norman, Giancarlo e Thomas, a loro volta sciatori alpini.\nStagioni 1988-1992.\nBergamelli esord\u00ec in campo internazionale ai Mondiali juniores di Madonna di Campiglio 1988, dove vinse la medaglia d'argento nel supergigante. L'anno dopo nella rassegna iridata giovanile di Aleyska 1989 conquist\u00f2 la medaglia d'oro nello slalom speciale e quella di bronzo nello slalom gigante.\nIn Coppa del Mondo ottenne il primo risultato di rilievo il 23 novembre 1991 a Park City in slalom gigante (11\u00ba) e ottenne l'unica vittoria di carriera, nonch\u00e9 unico podio, il 4 gennaio 1992 a Kranjska Gora nella medesima specialit\u00e0, giungendo davanti allo svizzero Hans Pieren di 2,22 secondi e al compagno di squadra Alberto Tomba; nella stessa stagione partecip\u00f2 ai XVI Giochi olimpici invernali di , sua prima presenza olimpica, classificandosi 17\u00ba nello slalom gigante.\nStagioni 1993-2001.\nAi XVII Giochi olimpici invernali di , sua ultima presenza olimpica, si piazz\u00f2 16\u00ba nello slalom gigante; nelle successive stagioni non ottenne pi\u00f9 risultati di massimo livello e altern\u00f2 le partecipazioni alla Coppa del Mondo con quelle alla Coppa Europa (dove conquist\u00f2 l'ultima vittoria il 13 febbraio 1999 a Sella Nevea in slalom speciale e l'ultimo podio il 16 febbraio successivo a Ravascletto in slalom gigante, 3\u00ba) e in altri circuiti minori.\nAi Mondiali di Sankt Anton am Arlberg 2001, sua unica partecipazione iridata, fu 17\u00ba nello slalom gigante; termin\u00f2 l'attivit\u00e0 agonistica al termine di quella stessa stagione e la sua ultima gara in carriera fu lo slalom speciale di Coppa del Mondo disputato a Shigak\u014dgen il 18 febbraio, che non complet\u00f2.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nGS = slalom gigante\nCoppa Europa.\nCoppa Europa - vittorie.\nLegenda:\nSL = slalom speciale"}
{"id": "1904298", "revid": "110157", "url": "https://it.wikipedia.org/wiki?curid=1904298", "title": "Nice (azienda)", "text": "La Nice S.p.A. \u00e8 un'azienda italiana fondata nel 1993 e operante nel settore della domotica, Smart Home e Home Security.\nDal 2006 al 2019 \u00e8 stata quotata alla Borsa di Milano negli indici FTSE Italia Small Cap e FTSE Italia STAR.\nStoria.\nL'azienda nasce nel 1993 con tre soci (Lauro Buoro, Michele Falchetta e Oscar Marchetto) per realizzare trasmettitori elettronici per l'automazione dei cancelli e delle porte dei garage. Nel 1995 apre la prima filiale in Francia.\nNei primi anni 2000 acquisisce una societ\u00e0 produttrice di sistemi di automazione per tende e tapparelle. Crea il marchio \"Mhouse,\" per la grande distribuzione organizzata e il mercato del fai-da-te. Tra il 2001 e il 2005, dopo che nel 2000 Michele Falchetta ha lasciato dedicando ad un'altra attivit\u00e0, apre nuove filiali commerciali in Polonia, Spagna, Cina, Belgio, Regno Unito, Romania, Germania e USA. Nel 2001 vince la XIX edizione Compasso d\u2019Oro nella categoria \"Design per l'ambiente\".\nIl 19 maggio 2006 Nice si quota in Borsa Italiana nel segmento Star. Tra il 2006 ed il 2007 continua la crescita internazionale con l'apertura di nuove filiali in Turchia, Australia, Portogallo e Sudafrica.\nIl 26 maggio 2007 Nice inaugura la sede centrale a Oderzo, in provincia di Treviso. Nel 2008 entra in nuovi segmenti di mercato; tramite l'acquisizione di Silentron S.p.A. viene lanciata la linea NiceHome System per sistemi d'allarme wireless. Sempre nello stesso anno rileva la societ\u00e0 americana Apollo Gate Operators Inc., specializzata nella progettazione, produzione e commercializzazione di sistemi di automazione per cancelli alimentati ad energia solare.\nNel 2010 Nice acquisisce la maggioranza del capitale di FontanaArte S.p.A., azienda fondata dall'architetto italiano Gio Ponti nel 1932. Con questa acquisizione, Nice fa l'ingresso nel settore complementare dei sistemi d'illuminazione. La rivender\u00e0 poi sei anni pi\u00f9 tardi, nell'agosto 2016, per 15 milioni di euro a Italian Creation Group (ICG), la holding creata nel 2013 da Giovanni Perissinotto e Stefano Carli con l'obiettivo di dare vita ad un gruppo industriale del design.\nNel giugno 2011 rileva il Gruppo Peccinin in Brasile, attivo dal 1985 nel settore dell'automazione Gate in ambito residenziale e commerciale nell'area sudamericana. Nello stesso mese acquisisce KINGgates, azienda attiva nel settore dell'automazione che produce cancelli e porte da garage. E a settembre cresce in Germania acquisendo il gruppo Elero, azienda che produce automazioni per protezioni solari.\nNel 2013 Oscar Marchetto lascia l'azienda portando con s\u00e9 il controllo di Venezia srl, societ\u00e0 a cui fanno capo alcune attivit\u00e0 secondarie. Tra queste Somec, specializzata nella progettazione e realizzazione di facciate in vetro d'acciaio per grattacieli per poi diversificarsi in vetrate per navi da crociera. Azionista di maggioranza di Nice \u00e8 Buoro.\nNel 2015 altra acquisizione: una societ\u00e0 sudafricana, E.T.Systems, specializzata in automazione dei cancelli. Nel 2016 acquisisce per 26,8 milioni Hy-Security Gate, sede a Seattle e leader nel Nord America per la progettazione e produzione di automazione per cancelli ad uso industriale e commerciale. Nel 2017 chiude uno stabilimento in Cina riportando la produzione a Oderzo.\nNell'aprile 2018 rileva per 18,7 milioni di dollari il 75% dell'azienda americana della Silicon Valley, Abode Systems, attiva nella Home security. Nello stesso anno rileva altre aziende: FIBARO, azienda multinazionale nel settore dello Smart Home, V2 specializzata in sistemi per l'automazione della casa e applicazioni industriali, e Acm di Roma, leader mondiale nell'automazione di serrande, tapparelle e tende da sole. Nell'intero 2018 sono investiti nelle cinque acquisizioni 123 milioni di euro.\nNel dicembre 2018 l'azienda effettua l'OPA obbligatoria per il delisting dalla Borsa, attuata il 2 aprile 2019.\nNel gennaio 2019 rileva per 8 milioni di dollari canadesi l'azienda di Montreal, Micanan, produttrice di sistemi per l'automazione delle porte da garage per applicazioni commerciali e industriali.\nTra i suoi clienti: Apple, Tesla, SpaceX, la Fed e la marina militare Usa.\nDati economici.\nNel 2018 il gruppo Nice ha registrato un fatturato consolidato di 368,2 milioni di Euro con un aumento del 13,3%. L\u2019utile netto \u00e8 pari a 20,0 milioni di Euro e il Margine Operativo Lordo \u00e8 di 50,8 milioni di Euro. Il 91% dei ricavi \u00e8 ottenuto dalle vendite in oltre 100 paesi esteri. "}
{"id": "1904300", "revid": "213654", "url": "https://it.wikipedia.org/wiki?curid=1904300", "title": "Batteria di razzi nebelwerfer", "text": ""}
{"id": "1904301", "revid": "1501558", "url": "https://it.wikipedia.org/wiki?curid=1904301", "title": "Clan Ch\u014dsokabe", "text": "Il , fu un potente clan di samurai del Giappone medievale durante l'epoca Sengoku e domin\u00f2 principalmente nell'isola di Shikoku.\nStoria.\nLa tradizione li riteneva discendenti dell'imperatore cinese Qin Shi Huang, ma la famiglia si afferm\u00f2 nel secolo XII ottenendo il rango di Jit\u014d (vice amministratori) della provincia di Tosa.\nDopo esser stati vassalli dei clan Hosokawa e Miyoshi, divennero, durante la prima parte del Periodo Sengoku, vassalli del clan Ichij\u014d, che era stanziato nella provincia di Tosa, nella parte sud-occidentale dell'isola di Shikoku. Gi\u00e0 dai primi momenti del periodo Sengoku, infatti, Ch\u014dsokabe Kanetsugu mor\u00ec contro il clan Motoyama, e suo figlio Kunichika fu quindi allevato dall'aristocratico Ichij\u014d Husaie. In seguito, mentre si avvicinava alla morte, Kunichika si vendic\u00f2 contro il clan Motoyama e li distrusse con l'aiuto degli Ichij\u014d nel 1560. I figli di Kunichika, incluso Motochika, suo erede e futuro daimy\u014d del clan, sarebbero presto destinati ad unificare tutta Shikoku.\nL'ascesa del clan si deve infatti a Motochika in persona, che riusc\u00ec ad imporsi su tutta l'isola di Shikoku nel 1584 sconfiggendo i suoi rivali. I primi a cadere furono gli stessi Ichij\u014d, rovesciati nel 1574. Motochika si impose in seguito in tutto il resto di Tosa dopo la battaglia di Watarigawa nel 1575, per poi distruggere i K\u014dno e Sogo. Il suo potere su tutta Shikoku si impose definitivamente nel 1583.\nPurtroppo, la fortuna dei Ch\u014dsokabe si rivel\u00f2 invero assai effimera: nel 1585, Toyotomi Hideyoshi inizi\u00f2 una campagna per conquistare tutta Shikoku, formata da un totale di 100'000 uomini guidati dai suoi seguaci Ukita Hideie, Kobayakawa Takakage, Kikkawa Motonaga, Toyotomi Hidenaga e Toyotomi Hidetsugu. In un anno, i Ch\u014dsokabe furono facilmente sconfitti, e Motochika, costretto alla resa, rinunci\u00f2 alle province di Awa, Sanuki e Iyo, potendo governare solo su Tosa. Motochika e suo figlio Nobuchika parteciparono all'invasione della vicina isola di Ky\u016bsh\u016b, durante la quale Nobuchika perse la vita. Nel 1590, Motochika guid\u00f2 una flotta navale nell'assedio di Odawara, e partecip\u00f2 anche alle invasioni in Corea insieme a Hideyoshi in persona nel 1592.\nDopo la morte di Motochika nel 1599, all'et\u00e0 di sessantun anni, gli successe il figlio Morichika, che guid\u00f2 le forze del suo clan in supporto a Toyotomi, ora guidato da Ishida Mitsunari, nella battaglia di Sekigahara (1600). La battaglia si risolse in una vittoria della coalizione guidata da Tokugawa Ieyasu, a seguito della quale i Ch\u014dsokabe persero anche il loro dominio di Tosa, ma l'assedio di Osaka nel 1615 fu il colpo di grazia definitivo per il clan, in quanto, dopo la battaglia, Morichika e i suoi figli furono giustiziati; in tal modo, il clan cess\u00f2 di esistere come forza militare.\nShir\u014d S\u014dkabe, missionario del XIX secolo, fu discendente del clan Chosokabe."}
{"id": "1904303", "revid": "599013", "url": "https://it.wikipedia.org/wiki?curid=1904303", "title": "Lukiv", "text": ""}
{"id": "1904307", "revid": "1573940", "url": "https://it.wikipedia.org/wiki?curid=1904307", "title": "Sapajus flavius", "text": "Il cebo dorato o cappuccina bionda (Sapajus flavius ) \u00e8 un primate platirrino della famiglia dei Cebidi.\nDistribuzione e habitat.\nVive nelle aree costiere del Brasile nord-orientale (stati di Pernambuco, Alagoas, Para\u00edba). "}
{"id": "1904308", "revid": "30300", "url": "https://it.wikipedia.org/wiki?curid=1904308", "title": "Fornace Mancini", "text": ""}
{"id": "1904318", "revid": "1543377", "url": "https://it.wikipedia.org/wiki?curid=1904318", "title": "Purandara Dasa", "text": "Il suo contributo innovativo alla musica \u00e8 considerato incommensurabile, ed \u00e8 venerato come il \"Karnataka Sangeeta Pitamaha\" (Padre della Musica Carnatica). Simili alle composizioni di Kanaka Dasa, Purandara Dasa affrontata nella sua musica le questioni sociali in aggiunta agli aspetti devozionali. Kanaka fu studioso della musica carnatica appena fondata da Purandara Daasa."}
{"id": "1904321", "revid": "124809922", "url": "https://it.wikipedia.org/wiki?curid=1904321", "title": "Gloria Foster", "text": "Biografia.\nNata a Chicago, Illinois, prima di apparire sul grande schermo, la Foster fece una lunga carriera teatrale, vincendo due Obie Awards, per le sue interpretazioni in \"In White America\" e in \"A Raisin in the Sun\". Fu inoltre un'interprete televisiva ed apparve in serie come \"Le spie\" e in due episodi di \"Law &amp; Order - I due volti della giustizia\". In entrambi gli episodi di \"Law &amp; Order\" interpret\u00f2 il ruolo della vedova di Malcolm X, Betty Shabazz. Il primo episodio raccontava l'assassinio di Malcolm X, mentre il secondo si focalizzava sui tentativi di vendetta di Betty Shabazz contro quelli che si pensava fossero i responsabili dell'omicidio.\nNegli ultimi anni della sua carriera, recit\u00f2 nei primi due film della trilogia di \"Matrix\", \"Matrix\" (1999) e \"Matrix Reloaded\" (2003), quest'ultimo uscito postumo, nei quali interpret\u00f2 il ruolo dell'Oracolo. \nSposata con l'attore Clarence Williams III, mor\u00ec il 29 settembre 2001 a New York per le conseguenze del diabete, durante le riprese di \"Matrix Reloaded\". A seguito della sua morte, il suo personaggio nel film \"Matrix Revolutions\" (2003) venne interpretato da Mary Alice.\n\u00c8 sepolta presso il Cypress Hills Cemetery nel quartiere di Brooklyn.\n\u00c8 stata inoltre membro della sorellanza Delta Sigma Theta."}
{"id": "1904323", "revid": "228587", "url": "https://it.wikipedia.org/wiki?curid=1904323", "title": "Super Bowl XLI", "text": "Il Super Bowl XLI \u00e8 stata la 41\u00aa edizione del SuperBowl. Si \u00e8 giocato il 4 febbraio 2007 al Dolphin Stadium di Miami, in Florida tra i campioni dell'American Football Conference (AFC), gli Indianapolis Colts e quelli della National Football Conference (NFC), i Chicago Bears, per decidere i campioni della National Football League (NFL) della stagione . I Colts vinsero con un punteggio di 29-17.\nQuesta partita vide la presenza di due squadre che mancavano dalla finalissima da moltissimi anni. I Colts, che avevano terminato la stagione regolare con un record di 12-4, erano alla loro prima apparizione nel Super Bowl dal Super Bowl V nella stagione in cui la squadra era ancora a Baltimora; si spost\u00f2 a Indianapolis nel 1984. Invece i Bears, che avevano guidato la NFC con un record di 13-3, erano alla loro prima apparizione dal Super Bowl XX nella stagione . Inoltre, Lovie Smith dei Bears e Tony Dungy dei Colts furono i primi capi-allenatore afroamericani a raggiungere il Super Bowl.\nNel primo Super Bowl disputato in condizioni piovose, the Colts rimontarono uno svantaggio di 14\u20136 nel primo quarto infliggendo ai Bears un parziale di 23\u20133 negli ultimi tre quarti. Chicago stabil\u00ec il record del Super Bowl per la marcatura pi\u00f9 veloce quando il kick returner Devin Hester ritorn\u00f2 il kickoff di apertura per 92 yard in touchdown. I Colts per\u00f2 forzarono 5 palloni persi degli avversari, incluso l'intercetto del cornerback Kelvin Hayden ritornanto per 56 yard in touchdown e il kicker di Indianapolis Adam Vinatieri segn\u00f2 tre field goal. Il quarterback dei Colts Peyton Manning fu premiato come MVP del Super Bowl, completando 25 passaggi su 38 per 247 yard e un touchdown, con un intercetto e un passer rating di 81.8. Questo fu il primo titolo vinto da Manning dopo nove anni di carriera in cui era stato uno dei quarterback pi\u00f9 dominanti della lega."}
{"id": "1904324", "revid": "1124164", "url": "https://it.wikipedia.org/wiki?curid=1904324", "title": "Paolo da Caylina il Giovane", "text": "Biografia.\nPaolo Caylina, detto \"il giovane\" per distinguerlo dal padre, pittore anch'esso, nasce a Brescia intorno al 1485. Nel 1503-1504 \u00e8 procuratore a Milano e Pavia dell'illustre zio Vincenzo Foppa, di cui poi sar\u00e0 erede ed esecutore testamentario.\nLa sua attivit\u00e0 iniziale si svolge a Ferrara per la committenza estense, dove \u00e8 documentato tra 1506 e 1507. Il suo catalogo e la cronologia delle sue opere \u00e8 problematica per la mancanza di appigli documentari certi, ma si pu\u00f2 ricostruire in base soprattutto ai suoi cambiamenti stilistici. Quindi le prime opere sono ricche di rimandi a Foppa e Bergognone e Vincenzo Civerchio. Capitolo notevole della sua produzione \u00e8 il \"polittico della Deposizione\" nella chiesa di Sant'Angela Merici.\nNel 1527 \u00e8 impegnato in quella che \u00e8 tra le sue opere pi\u00f9 notevoli, gli affreschi del coro delle monache del monastero di Santa Giulia, eseguiti in collaborazione con il conterraneo Floriano Ferramola a Brescia. Terminata l'opera nel 1527, dopo la morte del Ferramola, riceve l'incarico di decorare la cappella della Vergine nella sottostante chiesa di San Salvatore, per la quale esegue il ciclo con le \"Storie della Vergine e dell'infanzia di Cristo\".\nLa produzione successiva \u00e8 aggiornata sui grandissimi contemporanei Moretto, Girolamo Romanino e Callisto Piazza, tra questi lavori da annoverare gli affreschi di san Salvatore e san Giovanni Evangelista a Brescia e le ante d'organo con \"la fustigazione\" e il \"Martirio dei santi Nazaro e Celso\" in San Nazaro e Celso a Brescia e le \"Storie della Passione\" nella Pinacoteca Tosio Martinengo.\nTra 1530 e 1532 si collocano gli affreschi di san Giovanni di Edolo in Valcamonica e il suo soggiorno in Valtellina.\nLe opere valtellinesi, di cui bisogna ricordare gli affreschi nella chiesa di Sant'Antonio al Combo di Bormio e il polittico di San Giorgio a Grosio con le \"Storie di santa Caterina da Siena\", sono le ultime degne di nota della produzione dell'artista, che diventer\u00e0 ripetitiva e priva di pregnanza narrativa e vigore espressivo. La sua eredit\u00e0 in Valtellina sar\u00e0 raccolta soprattutto dal pittore locale Cipriano Valorsa e dai suoi comprimari.\nOpere.\nAltre sue opere sono:"}
{"id": "1904325", "revid": "188323", "url": "https://it.wikipedia.org/wiki?curid=1904325", "title": "Idroservosterzo", "text": ""}
{"id": "1904326", "revid": "123846606", "url": "https://it.wikipedia.org/wiki?curid=1904326", "title": "Domenico Doardo", "text": "\u00c8 laureato in Economia e Commercio presso l'Universit\u00e0 di Bologna.\nCarriera.\nGiocatore.\nClub.\nCresciuto nelle giovanili di Colognola, Vicenza e Torino, ha giocato alcune partite in Serie A con ed Verona ma sviluppando la maggior parte della sua carriera tra Serie B e C con le maglie di , , e .\nNelle ultime stagioni ha militato in formazioni di Serie C, ricoprendo il ruolo di secondo portiere e non scendendo praticamente mai in campo. Il suo ultimo impegno calcistico \u00e8 stato al Benevento, durato solo pochi mesi, fino alla rescissione consensuale nel dicembre 2008. \nNazionale.\nNel 1995 ha fatto parte della Nazionale Under-21 di Cesare Maldini, totalizzando 7 presenze e subendo 4 reti.\nAllenatore.\nNell'estate 2011 entra nello staff tecnico di Paolo Di Canio, nuovo allenatore dello Swindon Town, come preparatore dei portieri. Il 21 aprile 2012 la sua squadra raggiunge la matematica promozione in League One con due turni d'anticipo. Il 18 febbraio 2013, lascia l'incarico a seguito delle dimissioni di Di Canio.\nIl 31 marzo 2013 entra nello staff tecnico di Di Canio al Sunderland sempre come allenatore dei portieri, lasciandolo il 22 settembre, con l'esonero del tecnico romano.\nNella stagione sportiva 2018/2019 lavora come preparatore dei portieri nell' , squadra militante in Serie C, dove a fine stagione ottiene la salvezza.\nNell'ottobre 2019 entra a far parte dello staff di Noureddine Zekri, nuovo allenatore del , club partecipante alla massima divisione del campionato saudita.\nDalla stagione 2021/2022 \u00e8 l'allenatore dei portieri dell' , squadra qatariota allenata dal tecnico italiano Andrea Stramaccioni."}
{"id": "1904335", "revid": "110157", "url": "https://it.wikipedia.org/wiki?curid=1904335", "title": "Acegas - Aps", "text": "AcegasAps \u00e8 la precedente denominazione sociale della societ\u00e0 per azioni italiana AcegasApsAmga.\nFu quotata a Borsa Italiana dal 2001 (quando ancora era Acegas) fino al 2013, anno in cui fu delistata a seguito di OPA obbligatoria da parte di Hera.\nStoria.\nLe origini della societ\u00e0 risalgono al 1864 quando nasce la municipalizzata che eroga il primo servizio di pubblica utilit\u00e0 a Trieste: il gas illuminante. A Padova nel 1891 si fonda il servizio idrico comunale, mentre a Trieste la fondazione dell'acquedotto pubblico moderno \u00e8 del 1910. L'allora impero austro-ungarico inaugur\u00f2 nel 1913 a Trieste uno dei primi inceneritori di rifiuti d'Italia, gi\u00e0 allora votato alla produzione di energia elettrica. Nel 1923 nasce ACEG, nel 1929 si costruisce l'acquedotto di Randaccio, nel 1934 ACEGAT che nel 1997 diventa ACEGAS SpA.\nLa societ\u00e0 \u00e8 nata nel 2003 dall'aggregazione tra Acegas di Trieste e APS - Azienda Padova Servizi, due societ\u00e0 con pi\u00f9 di un secolo di esperienza nella gestione dei servizi di pubblica utilit\u00e0, molto radicate nei territori di riferimento e caratterizzate da un importante patrimonio di conoscenze tecnico-operative.\nDal 1\u00ba gennaio 2013 diventa efficace l'atto di fusione per incorporazione di AcegasAps Holding srl nel Gruppo Hera. In seguito all'aggregazione di Acegas-Aps il\u00a0Gruppo Hera diventa il 1\u00b0 operatore italiano per la quantit\u00e0 di rifiuti trattati; il 2\u00b0 per volume di acqua venduta; il 3\u00b0 nella distribuzione del gas; il\u00a05\u00b0 nella vendita di energia elettrica a clienti finali; il\u00a07\u00b0 nella vendita di gas naturale a clienti finali.\nIl 1\u00ba luglio 2014 Acegas-Aps S.p.A. diventa AcegasApsAmga, a seguito dell'atto di fusione con Amga di Udine. La nuova compagine rafforza presenza territoriale e competenze come azienda multiservizi italiana che opera in Friuli-Venezia Giulia, in Veneto e nei Balcani.\nDati Economici e Finanziari.\nAcegas-Aps chiude il 2012 con \u20ac 626.3 milioni di ricavi, un utile netto di Gruppo di \u20ac 25,5 milioni. Il patrimonio netto \u00e8 di 384,2 milioni, il capitale investito \u00e8 di 848,6 milioni, la posizione finanziaria netta ammonta a \u20ac -464,4 milioni. I dipendenti erano circa 1800."}
{"id": "1904336", "revid": "1573940", "url": "https://it.wikipedia.org/wiki?curid=1904336", "title": "Sapajus xanthosternos", "text": "Il cebo dal ventre dorato o cebo testabruna (Sapajus xanthosternos ()) \u00e8 un primate Platirrino della famiglia dei Cebidi.\nDescrizione.\nIl pelo pu\u00f2 variare di tonalit\u00e0 di colore anche considerevolmente da individuo ad individuo, nonch\u00e9 a seconda del sesso e dell'et\u00e0 dell'animale preso in considerazione: generalmente la testa \u00e8 di colore bruno scuro, cos\u00ec come i fianchi, gli avambracci e la coda, mentre il corpo \u00e8 bruno-grigiastro, con una caratteristica colorazione di petto, ventre e braccia anteriori che pu\u00f2 andare dal giallo zolfo al rossiccio.. Le parti nude (faccia, mani) sono bruno chiaro: sulla testa non sono presenti ciuffi, in quanto i peli setolosi caratteristici dei cebi del gruppo \"apella\" sono s\u00ec presenti, ma orientati all'indietro, verso la nuca, a mo' di riporto.\nDistribuzione e habitat.\nIl suo areale \u00e8 attualmente ristretto alla foresta atlantica della parte sud-orientale dello stato brasiliano di Bahia, ma si pensa che in periodi storici la specie abitasse tutta l'area del Brasile orientale delimitata ad ovest dal Rio S\u00e3o Francisco.\nConservazione.\n\u00c8 una delle scimmie platirrine pi\u00f9 gravemente minacciate, con una popolazione totale stimata in circa 300 individui. La \"IUCN Red List\" classifica \"Sapajus xanthosternos\" come specie in pericolo critico di estinzione (\"Critically Endangered\")."}
{"id": "1904337", "revid": "599013", "url": "https://it.wikipedia.org/wiki?curid=1904337", "title": "Emanuele Brioschi", "text": "Carriera.\nHa esordito in Serie A con il nella stagione 1994-1995. Nella massima serie ha giocato anche con (1998-2000) e Bologna (2000-2002) per un totale di 107 partite e 3 reti, tutte segnate con la maglia del Bologna.\nHa giocato anche in Serie B con il dove per\u00f2 nella stagione 2002-2003 \u00e8 retrocesso in Serie C1. Tra i cadetti ha militato anche con Bari e Venezia, mentre nel 2007-2008 ha indossato la maglia della Cremonese con cui ha perso ai play-off la promozione in Serie B.\nDal luglio 2008 ha militato nel in Seconda Divisione dove al termine del campionato ha ottenuto con la sua squadra la qualificazione ai play-off e la successiva promozione in Prima Divisione.\nIl 23 dicembre 2009 ha annunciato il suo ritiro..\nDopo il ritiro gestisce un bar in Pizza Bausan a Milano."}
{"id": "1904338", "revid": "125959809", "url": "https://it.wikipedia.org/wiki?curid=1904338", "title": "Baldinini", "text": "Baldinini \u00e8 un'impresa calzaturiera italiana specializzata nella produzione delle scarpe artigianali di lusso e si trova nel distretto produttivo calzaturiero del Rubicone (in provincia di Forl\u00ec-Cesena). Nel 2010 l'azienda ha raggiunto i cent'anni di attivit\u00e0.\nStoria.\nFondazione.\nFu fondata nel 1910 da Giuseppe Pollini e dal nonno paterno di Gimmi Baldinini, che avviarono l'attivit\u00e0 calzaturiera dapprima \"itinerante\" - il carretto del ciabattino - e in seguito si stanziarono a San Mauro Pascoli con l'apertura della bottega artigianale. Il laboratorio artigianale riusc\u00ec in seguito ad affermarsi sul mercato nazionale. Giovannina Pollini trasmise infatti al figlio Gimmi la passione per l'artigianalit\u00e0, assicurando al marchio di famiglia una continuit\u00e0. Negli anni settanta, Gimmi Baldinini scelse di abbandonare gli studi di clarinetto al conservatorio, per entrare a fa parte dell'azienda.\nL'impresa, che inizialmente realizzava esclusivamente scarpe su misura prodotte interamente a mano, con l'entrata di Gimmi Baldinini espande il suo mercato anche a livello internazionale raggiungendo la Russia.\nIl 1974 per Baldinini fu \"l'anno del sabot\", per il livello di produzione che registr\u00f2 questo modello di scarpe firmate dall'azienda. Vennero realizzate 500 paia di sabot al giorno, interamente fatte a mano. Il sabot, conosciuto come clog, fu il primo successo internazionale dell'azienda. Alla fine degli anni Settanta al marchio si aggiunge inoltre la linea di accessori e la linea uomo.\nAnni 2000.\nNel 2001 il gruppo MBFG attraverso la holding Antichi Pellettieri acquisisce il 50% della societ\u00e0, aprendo all'azienda nuove opportunit\u00e0.\nNel 2007 entra anche nel mondo del \"fashion jewels\" e firma con Facco Corporation, altra azienda del gruppo, un contratto per la produzione e distribuzione di gioielli firmati Baldinini.\nNel 2009, in occasione del 120\u00ba anniversario della Torre Eiffel, Baldinini realizza un sandalo femminile che segue il design dell'architettura parigina, con una gabbia dorata per plateau e un vertiginoso tacco a guglia, rivestito in velluto di seta nero.\nNel 2015 Baldinini e Mafrat firmano insieme una linea dedicata all'abbigliamento per bambini dai 3 ai 16 anni con la supervisione di Brand Connection S.r.l., denominata \"Baldinini Young\".\nNel 2016 Baldinini firma un contratto con la maison Visconti di Firenze per la realizzazione di una collezione di penne firmate Baldinini.\nQuartier generale.\nLa sede del calzaturificio si trova a San Mauro Pascoli, in Romagna, distretto noto per la tradizione artigianale propria nel settore delle calzature. La costruzione ha conservato la fisionomia originale e complessa di un enorme laboratorio fino al 2009, anno in cui Baldinini ne ha deciso un ammodernamento integrando nuove strutture. La sede si sviluppa su una superficie di circa 22.500 metri quadrati e comprende la direzione centrale e strategica, tutte le attivit\u00e0 connesse alla progettazione, alla realizzazione e al controllo del prodotto, quindi la sezione di design, i laboratori di modellistica, i magazzini per le materie prime e delle merci, oltre alle aree espositive e commerciali. \u00c8 incorporato nella sede anche l'outlet aziendale che ricopre 1.500 metri quadrati all'interno della struttura.\nArchivio aziendale.\nL'archivio aziendale \u00e8 costituito da circa 3000 paia di scarpe. In collaborazione con l'Universit\u00e0 di Bologna, Gimmi Baldinini ha in progetto di trasformare il proprio patrimonio aziendale in museo d'impresa.\nTestimonial.\nBaldinini ha da sempre annoverato fra i propri clienti personaggi pubblici e celebrit\u00e0. Fra di essi, Lady Diana con le sue d\u00e9collet\u00e9 rosse con profili neri e fiocco in gros grain dei primi anni novanta, Vladimir Putin con le classiche stringate maschili, d\u00e9collet\u00e9es bon ton firmate Baldinini per Maria Teresa di Lussemburgo, il chirurgo Christiaan Barnard, Claudia Schiffer, Elettra Rossellini Wiedemann, Valeria Campbel, le veline Giorgia Palmas e Elena Barolo. Dal 2015 Baldinini \u00e8 sponsor della nazionale di calcio della Russia."}
{"id": "1904345", "revid": "158286", "url": "https://it.wikipedia.org/wiki?curid=1904345", "title": "Sacro Bosco", "text": ""}
{"id": "1904346", "revid": "124672526", "url": "https://it.wikipedia.org/wiki?curid=1904346", "title": "BB84", "text": "Il BB84 \u00e8 un protocollo crittografico quantistico di distribuzione delle chiavi per un sistema di crittografia sviluppato da Charles H. Bennett e Gilles Brassard nel 1984. Il protocollo fa uso di due caratteristiche fondamentali della meccanica quantistica: stati non ortogonali tra di loro, il teorema di no-cloning e il fatto che la misura possa disturbare lo stato. \u00c8 stato il primo metodo di crittografia quantistica mai inventato ed \u00e8 utilizzabile come metodo per comunicare in modo privato una chiave segreta tra due utenti per poi utilizzare un protocollo del tipo \"cifrario di Vernam\" per la crittazione.\nDescrizione.\nAlice, con lo scopo di mandare una chiave privata a Bob, estrae casualmente due stringhe \"a\" e \"b\" di n bit ciascuna. La prima stringa sar\u00e0 il messaggio da mandare a Bob, mentre la seconda rappresenta la base in cui codificare ciascun bit della prima stringa. Alice, una volta codificata la prima stringa, avr\u00e0 lo stato\ndove formula_2 e formula_3 sono rispettivamente gli formula_4-esimi bit di formula_5 e formula_6. formula_7 rappresenta lo stato che si ottiene dalla codifica del bit formula_2 nella base data dal bit formula_3. Se formula_10 Alice user\u00e0 la base di Hadamard, mentre se formula_11 user\u00e0 la base computazionale. Tutti i possibili casi sono i seguenti:\nI qubit sono ora in basi non mutuamente ortogonali, quindi \u00e8 impossibile distinguerle tutte con certezza senza conoscere formula_6.\nAlice manda formula_17 in un canale quantistico pubblico a Bob. Bob riceve uno stato formula_18, dove formula_19 rappresenta l'effetto del rumore nel canale e la presenza di un terzo intercettatore, chiamato Eve. Dopo che Bob ha ricevuto la stringa di qubit, tutte e tre le parti (Alice, Bob ed Eve) hanno i propri stati. Comunque, poich\u00e9 solo Alice conosce formula_6, \u00e8 virtualmente impossibile sia per Bob che per Eve distinguere gli stati dei qubit. Inoltre, dopo che Bob ha ricevuto i qubit, sappiamo che \u00e8 impossibile che Eve sia in possesso di una copia perfetta dei qubit mandati a Bob per il teorema di non clonazione, a meno che non abbia fatto una misura. La sua misura, per\u00f2, rischia di disturbare il particolare qubit con probabilit\u00e0 \u00bd se lei sceglie la base sbagliata.\nBob procede nella generazione di una stringa di bit casuali formula_21 della stessa lunghezza di formula_6, e quindi misura la stringa che ha ricevuto da Alice,formula_23. A questo punto Alice e Bob annunciano pubblicamente (cio\u00e8 su un canale pubblico che pu\u00f2 essere ascoltato da tutti ma modificato da nessuno) le loro stringhe rispettivamente di misura e di codifica. Sia Alice che Bob, allora, scartano i qubit in formula_5 e formula_23 dove formula_6 e formula_21 non corrispondono.\nPer tenere conto del rumore e dell'eventuale presenza di Eve, Alice e Bob pubblicano la met\u00e0 dei formula_28 bit corrispondenti alla stessa base e verificano se pi\u00f9 di una certa percentuale di questi corrisponde. Se la verifica \u00e8 soddisfatta allora Alice e Bob procedono con le tecniche della correzione degli errori e dell'amplificazione privata per creare un certo numero di chiavi segrete condivise. In caso contrario significa che Eve ha alterato l'informazione, quindi devono fermare il protocollo e ricominciare dall'inizio la comunicazione in un canale pi\u00f9 sicuro."}
{"id": "1904354", "revid": "287204", "url": "https://it.wikipedia.org/wiki?curid=1904354", "title": "Cizeta V16T", "text": "La Cizeta-Moroder V16T, questo il nome reale completo della vettura, oggi conosciuta erroneamente anche solo come Cizeta V16T, \u00e8 un'automobile sportiva prodotta dalla casa automobilistica italiana Cizeta dal 1991 al 1995 e di cui viene stimato ne siano stati realizzati complessivamente una decina di esemplari prima della chiusura dell'azienda originaria. \nSuccessivamente nel 1999 e nel 2003 altri due esemplari sono stati assemblati su commessa a causa di una sufficiente rimanenza di componenti dei modelli originariamente pianificati per la produzione.\nIl progetto part\u00ec dalla joint venture dell'ingegnere Claudio Zampolli assieme al compositore Giorgio Moroder e il pluripremiato designer Marcello Gandini, ben noto per le sue collaborazioni con Bertone, con Giorgetto Giugiaro, Leonardo Fioravanti e per avere sempre portato all'innovazione e ad un design fortemente caratterizzato le Lamborghini, e anche con questo modello anticip\u00f2 di fatto le linee della Lamborghini Diablo.\nSviluppo.\nLa vettura \u00e8 una coup\u00e9 sportiva biposto con l'aerodinamica creata da Marcello Gandini, considerata da Gandini stesso il vero prototipo della Lamborghini Diablo, anch'essa di sua progettazione.\nNel 1991 l'auto venne ufficialmente presentata al pubblico grazie alla partnership finanziaria tra l'imprenditore modenese Claudio Zampolli (il quale battezz\u00f2 il marchio con le sue iniziali) e il compositore altoatesino Giorgio Moroder. Quest'ultimo si occup\u00f2 anche di produrre un brano musicale appositamente composto per la presentazione ufficiale, ma successivamente abbandon\u00f2 l'accordo poco dopo il lancio della vettura.\nLa prima Cizeta, il prototipo bianco perlato che sar\u00e0 poi presentato all'hotel Century Plaza di Beverly Hills nel Dicembre 1988, fu materialmente realizzata da 3 persone, specialiste in auto sportive, come Giancarlo Guerra, Ernesto Barbolini e Luca Schiavi.\nLa produzione del modello parte nel 1991 ma a causa del prezzo troppo elevato e dei costi di produzione eccessivi (essendo una realizzazione artigianale) la vettura non ottiene il successo sperato e nel 1994 la Cizeta dichiara bancarotta e l\u2019ultimo esemplare (ormai quasi totalmente assemblato) viene terminato nel 1995. Successivamente nel 1999 e nel 2003 vengono prodotti altri due esemplari di cui uno in versione Spyder commissionato da un collezionista giapponese e ribattezzato Cizeta Fenice TTJ Spyder ed esposto al Concorso Italiano in Monterey, California; dopo il fallimento del 1994 nello stabilimento vi erano ancora componenti sufficienti per poter produrre queste ultime due vetture.\nTecnica.\nLa Cizeta V16T montava un motore V16 aspirato da 5.995\u00a0cm\u00b3, con 4 valvole per cilindro (64v), che produceva una potenza di 540 CV e 542 Nm, grazie alla quale la vettura accelerava da 0 a 100\u00a0km/h in 4 secondi, con velocit\u00e0 massima di 328\u00a0km/h."}
{"id": "1904359", "revid": "1534511", "url": "https://it.wikipedia.org/wiki?curid=1904359", "title": "Codice Hamming(7,4)", "text": "Il codice Hamming(7,4) \u00e8 un codice di Hamming che codifica 4 bit di dati in 7 bit, aggiungendo 3 bit di parit\u00e0.\nOggi, per codice Hamming ci si riferisce a uno specifico codice (7,4) creato da Richard W. Hamming nel 1950 mentre lavorava come teorico ai laboratori Bell Telephone negli anni 40. Hamming invent\u00f2 il codice nel 1950 per consentire una correzione degli errori durante le trasmissioni e ridurre il rapporto risorse computazionali / tempo sprecato.\nIl codice di Hamming aggiunge tre bit di controllo addizionali ad ogni quattro bit di messaggio. L'algoritmo di Hamming (7,4) pu\u00f2 correggere ogni errore di singolo bit, oppure rivelare tutti gli errori di singolo bit e gli errori su due bit, ma senza poterli correggere. Questo significa che in situazioni in cui il canale di trasmissione in cui gli errori non sono in burst (gruppi vicini), il codice Hamming (7,4) \u00e8 efficace (poich\u00e9 il canale deve essere molto disturbato per avere un rumore che cambi 2 bit su 7).\nIn altre parole, la distanza di Hamming tra le parole trasmesse e ricevute non deve essere maggiore di uno per essere correggibile.\nScopo.\nLo scopo del codice di Hamming \u00e8 di creare un insieme di bit di parit\u00e0 che si intersechino in modo tale che un errore su un singolo bit di dati \"o\" su un singolo bit di parit\u00e0 possa essere rivelato \"e\" corretto.\nQuesta tabella descrive quali bit di parit\u00e0 coprono quali bit trasmessi nel messaggio codificato.\nPer esempio formula_1 protegge i bit 2, 3, 6, e 7.\n\u00c8 anche illustrato da quale bit di parit\u00e0 \u00e8 coperto un bit trasmesso. Per esempio formula_2 \u00e8 protetto da formula_3 e formula_1 ma non formula_5. Questa tabella \u00e8 molto simile alla matrice di controllo di parit\u00e0 (formula_6) nella prossima sezione.\nInoltre, se le colonne dei bit di parit\u00e0 sono rimosse nella tabella sopra\nse si considerano solo le righe 1, 2 e 4 della matrice generatrice del codice (formula_7) sotto \u00e8 ancora evidente la somiglianza.\nQuindi, proteggendo opportunamente i bit, tutti gli errori con distanza di Hamming 1 possono essere rivelati e corretti, che \u00e8 lo scopo del codice di Hamming.\nMatrici di Hamming.\nI codici di Hamming possono essere calcolati in termini di algebra lineare attraverso matrici poich\u00e9 i codici di Hamming sono codici lineari.\nPer i codici di Hamming vengono definite due matrici di Hamming: la matrice generatrice del codice formula_7 e la matrice di controllo di parit\u00e0 formula_6:\ne\nCome menzionato prima le righe 1, 2, e 4 della matrice formula_7 sono familiari in quanto mappano i bit di dati nei loro bit di parit\u00e0:\nLe righe rimanenti (3, 5, 6, 7) mappano i dati nelle loro posizioni nel messaggio codificato e altro non sono che la matrice identit\u00e0.\nIn realt\u00e0, queste quattro righe sono linearmente indipendenti e formano la matrice identit\u00e0 (per costruzione).\nAnche altre tre righe di formula_6 sono familiari.\nQueste righe sono usate per calcolare il vettore sindrome alla ricezione e se il vettore sindrome \u00e8 il vettore nullo (tutti zero) allora la parola ricevuta \u00e8 senza errori; se invece \u00e8 diversa da zero allora il suo valore indica quale bit \u00e8 stato invertito.\nI 4 bit di dati \u2014 ordinati in un vettore formula_26 \u2014 sono moltiplicati da formula_7 (i.e., formula_28) ed \u00e8 preso il modulo 2.\nI quattro bit originali di dati sono quindi convertiti in 7 bit (da qui il nome \"Hamming(7,4)\") con l'aggiunta di 3 bit di parit\u00e0.\nLa prima tabella sopra mostra la corrispondenza tra ogni bit di dati e di parit\u00e0 e le loro posizioni finali, ma questo pu\u00f2 essere rappresentato con un diagramma di Venn.\nIl primo diagramma mostra tre cerchi (uno per ogni bit di parit\u00e0) che racchiudono i bit di dati e la protezione di ogni bit di parit\u00e0.\nIl secondo diagramma (qui a destra) \u00e8 identico, ma \u00e8 segnata la posizione dei bit.\nPer il resto dell'articolo si useranno i bit di esempio:\nCodifica.\nSi supponga che si vogliano trasmettere questi dati su un canale rumoroso. Supponiamo che la probabilit\u00e0 che un bit 0 cambi in 1 sia la stessa che un bit 1 cambi in 0 (rumore simmetrico).\nPrendiamo il prodotto di G e p e ne facciamo il modulo 2, per determinare il messaggio da trasmettere x:\nQuindi trasmetteremo codice_1 prodotto dal messaggio originale codice_2.\nNel diagramma a destra, i 7 bit della parola codificata sono inseriti nelle loro rispettive posizioni; dall'osservazione \u00e8 chiaro che la parit\u00e0 dei cerchi rosso, verde e blu \u00e8 pari:\nSe durante la trasmissione un bit viene invertito allora la parit\u00e0 di 2 dei 3 cerchi sar\u00e0 scorretta e il bit errato pu\u00f2 essere determinato (anche se si tratta di un bit di parit\u00e0) usando il fatto che la parit\u00e0 di tutti i tre i cerchi deve essere pari.\nControllo di parit\u00e0.\nSe non avvengono errori durante la trasmissione, la parola codificata ricevuta formula_31 \u00e8 identica a quella trasmessa formula_32:\nIl ricevitore moltiplica formula_34 e formula_31 per ottenere il vettore sindrome formula_36, che indica se \u00e8 avvenuto un errore, e nel caso lo sia per quale bit. Facendo questa moltiplicazione per il nostro esempio e prendendo il modulo 2:\nPoich\u00e9 la sindrome formula_38 \u00e8 il vettore nullo, il ricevitore pu\u00f2 concludere che non sono avvenuti errori. Questa affermazione \u00e8 basata sull'osservazione che quando un vettore di dati \u00e8 moltiplicato per formula_7, avviene un cambiamento della base che porta il messaggio codificato ad appartenere al kernel di formula_6. Se non avviene niente durante la trasmissione, allora formula_41 rimarr\u00e0 nel kernel di formula_6 e la moltiplicazione dar\u00e0 il vettore nullo.\nCorrezione degli errori.\nSupponiamo invece che sia avvenuto un errore su un \"singolo\" bit . Matematicamente, si pu\u00f2 scrivere\nmodulo 2, dove formula_44 \u00e8 il \"i\"-esimo vettore unitario, cio\u00e8 un vettore nullo con un 1 nella posizione \"i\"-esima, contando da 1.\nQuindi l'espressione precedente significa che \u00e8 avvenuto un singolo errore nella posizione \"i\".\nSe moltiplichiamo questo vettore per formula_34:\nPoich\u00e9 formula_32 \u00e8 il dato trasmesso, esso \u00e8 senza errore, e quindi il risultato del prodotto di formula_34 e formula_32 \u00e8 zero. Quindi\nIl prodotto di formula_34 con l\"'i\"-esimo vettore della base estrae la colonna \"i\"-esimi di formula_34.\nPer esempio, supponiamo di aver introdotto un errore sul bit numero 5\nIl diagramma a destra mostra come il bit sbagliato (mostrato in blu) causa una parit\u00e0 sbagliata (mostrata in rosso) nei cerchi rosso e verde.\nIl bit sbagliato pu\u00f2 essere riconosciuto calcolando la parit\u00e0 dei cerchi rosso, verde e blue.\nSe viene trovato una parit\u00e0 sbagliata allora il bit che si sovrappone ai cerchi dell'unico bit di parit\u00e0 sbagliato \u00e8 il bit con l'errore.\nNell'esempio, i cerchi rosso e verde hanno parit\u00e0 sbagliata, quindi il bit corrispondente all'intersezione del cerchio rosso e verde, ma non blu, indica il bit sbagliato.\nOra,\nche corrisponde alla quinta colonna di formula_6.\nInoltre, grazie alla costruzione dell'algoritmo la sindrome 101, che corrisponde al valore 5, indica la posizione dove si \u00e8 verificato l'errore.\nQuindi l'errore pu\u00f2 essere corretto (negando il valore del bit):\nQuesto valore ricevuto adesso \u00e8 uguale a quello trasmesso formula_58.\nDecodifica.\nUna volta che dal vettore ricevuto \u00e8 stato eliminato l'eventuale errore il messaggio ricevuto va decodificato nei 4 bit originali.\nSi definisce la matrice formula_59:\nIl valore ricevuto formula_61 \u00e8\ne usando l'esempio sopra\nErrori multipli.\nNon \u00e8 difficile mostrare che solo gli errori di singolo bit possono essere corretti usando questo schema. Alternativamente, il codice pu\u00f2 essere usato per rivelare un errore singolo o doppio, semplicemente notando che il prodotto di H \u00e8 non nullo quando questi errori avvengono.\nNel diagramma a destra i bit 4 e 5 sono invertiti.\nQuesto provoca un solo errore di parit\u00e0 nel cerchio verde, ma l'errore non \u00e8 correggibile.\nInoltre, il codice Hamming (7,4) non pu\u00f2 distinguere tra errori di singolo bit ed errori su due bit.\nTutti i codici.\nPoich\u00e9 la sorgente \u00e8 formata da solo 4 bit ci sono solo 24 = 16 possibili parole trasmissibili.\nSi pu\u00f2 includere anche un ottavo bit per un controllo di parit\u00e0 extra che consente in aggiunta di rivelare gli errori doppi, ma non di correggerli. (I bit di dati sono in blu; i bit di parit\u00e0 sono in rosso; il bit extra di parit\u00e0 in verde.)"}
{"id": "1904360", "revid": "1965277", "url": "https://it.wikipedia.org/wiki?curid=1904360", "title": "Georg August Goldfuss", "text": "Goldfuss studi\u00f2 all'universit\u00e0 di Norimberga, dove si laure\u00f2 come Doctor of Philosophy nel 1804 ed ottenne una cattedra alla facolt\u00e0 di zoologia nel 1818.\nIn seguito, venne assunto come professore di zoologia e mineralogia all'universit\u00e0 di Bonn. Aiutato dal conte Georg zu M\u00fcnster diede vita al lavoro \"Petrefacta Germaniae\" (1826\u20131844), nel quale si prefiggeva di illustrare gli invertebrati fossili presenti in Germania: tuttavia, Goldfuss lasci\u00f2 il lavoro incompleto, limitandosi a raffigurare Spugne, Coralli, Crinoidi, Echinodermi e parte dei Molluschi.\nMassone, fu membro della loggia \"Libanon zu den drei Cedern\" di Erlangen."}
{"id": "1904362", "revid": "767487", "url": "https://it.wikipedia.org/wiki?curid=1904362", "title": "Lucio Veturio Filone", "text": "Biografia.\nAppartenne alla \"gens Veturia\" che contribu\u00ec a fare uscire da un lungo periodo di decadenza politica che durava sin dalla sconfitta di Caudio patita da Tiberio Veturio Calvino.\nAscese al consolato come console suffetto nel 220 a.C. insieme a Gaio Lutazio Catulo per sostituire i consoli eletti Marco Valerio Levino e Quinto Mucio Scevola.\nIn seguito venne eletto dittatore per la convocazione dei comizi consolari. Alla fine dell'estate del 210 a.C. ottenne la censura insieme Publio Licinio Crasso Divite, ma mor\u00ec senza aver partecipato all'elezione del senato, e non pot\u00e9 compiere alcun atto pubblico.\nIn seguito un unico rappresentante della \"gens Veturia\" ottenne il consolato (Lucio Veturio Filone nel 206 a.C.), e quindi la \"gens\" ripiomb\u00f2 nell'oblio."}
{"id": "1904367", "revid": "287204", "url": "https://it.wikipedia.org/wiki?curid=1904367", "title": "Matteo Mosterts", "text": "Gioca come Centrale nella BluVolley Verona.\nNell'estate 2008 viene aggregato alla nazionale seniores.\nDopo Loreto e poi Verona in a2 ora \u00e8 con la stessa Verona in a1. Nel maggio 2009 lascia la pallavolo a causa di un infortunio per il quale si sottopone a intervento chirurgico nel Settembre del 2010.\nUna volta conseguita la laurea in Scienze della Comunicazione a Verona ha vinto una borsa di studio per conseguire un Master in Business e New Media alla Boston University presso la quale si laurea nel Luglio del 2012."}
{"id": "1904368", "revid": "913245", "url": "https://it.wikipedia.org/wiki?curid=1904368", "title": "Chrysop\u012bg\u012b Devetz\u012b", "text": "Biografia.\nHa ottenuto il risultato pi\u00f9 prestigioso gareggiando in casa, alle Olimpiadi di Atene 2004. \u00c8 infatti riuscita a vincere la medaglia d'argento nel salto triplo con un salto di 15.25 m. Durante le semifinali aveva realizzato un'impressionante prestazione che, se ripetuta in finale, le avrebbe valsa l'oro: 15,32 m (record nazionale, miglior salto triplo di Atene 2004, seconda misura assoluta alle Olimpiadi), misura che l'ha portata per quattro anni al terzo posto tra le migliori saltatrici di triplo di sempre alle spalle della detentrice del record Inesa Kravec' (15,50) e di Tat'jana Lebedeva (15,35).\nPrecedentemente aveva ottenuto il primo podio di importanza internazionale ai mondiali indoor di Budapest (medaglia di bronzo nel salto triplo con 14,73 m).\nNel 2006 \u00e8 diventata vicecampionessa europea agli europei di G\u00f6teborg (15,05) e nel 2007 ha conseguito il bronzo ai mondiali di Osaka alle spalle di Yargelis Savigne e Tat'jana Lebedeva con un salto di 15,04.\nAi mondiali indoor di Valencia 2008 si \u00e8 classificata seconda (15,00 m, record nazionale al coperto), superata solamente all'ultimo salto dalla cubana Savigne. Il 17 agosto 2008, ai Giochi Olimpici di Pechino ottiene il bronzo con un salto di 15,23 m alle spalle di Fran\u00e7oise Mbango Etone (15,39) e Tat'jana Lebedeva (15,32)"}
{"id": "1904369", "revid": "767487", "url": "https://it.wikipedia.org/wiki?curid=1904369", "title": "Renato Bartolini", "text": "Biografia.\nNel 1969 inizia la sua carriera come chitarrista del gruppo \"The Blue Soul\" con Claudio Prosperini alla chitarra solista, Marco Vannozzi al basso, Massimo Desideri alla batteria. Il gruppo, sostanzialmente una cover band, inizia una serie di concerti nei principali locali della capitale: \"Totem Club\" (via Tiburtina) e \"Pop Club\" (Monterotondo) e accompagna l'amico Giancarlo Nisi, poi primo cantante dei Milk and Coffee, in varie serate e veglioni. Poi il gruppo cambia nome in \"Light Chrysalis\". La formazione ora \u00e8 composta: da Claudio Prosperini alla chitarra solista, Marco Vannozzi al basso, e alla batteria arriva Mario Distaso futuro percussionista del Teatro dell'Opera di Roma. Il gruppo rimarr\u00e0 attivo sin verso la fine del 1973.\nNel 1974, di ritorno da Londra, fonda, insieme a Claudio Prosperini, Marco Valentini, Rodolfo Lamorgese e Maurizio Lamorgese il gruppo \"Stradaperta\"."}
{"id": "1904370", "revid": "76963", "url": "https://it.wikipedia.org/wiki?curid=1904370", "title": "Billy Kay", "text": "Biografia.\nFiglio di Brandon e Linn Kay (quest'ultima attrice di Broadway), Kay ha intrapreso la carriera d'attore in giovanissima et\u00e0, debuttando a soli tre anni nel film \"Tre scapoli e un beb\u00e8\" del 1987.\nDopo aver preso parte, al film \"Se cucini ti sposo\" (2000), l'anno seguente ha recitato nel film \"L.I.E.\" insieme al coetaneo Paul Dano, e nel 2002 \u00e8 stato nel cast del film \"Halloween - La resurrezione\".\nKay ha partecipato anche a varie serie televisive, tra cui \"Il tocco di un angelo\" (2003) e \"Streghe\" (2005).\nIl suo lavoro ha riscosso positivi apprezzamenti dal pubblico e dalla critica: ha conseguito una vittoria e 4 nomination agli \"awards\". Tra essi nel 2002, per gli Independent Spirit Awards, Kay \u00e8 stato nominato come miglior attore non protagonista."}
{"id": "1904376", "revid": "110157", "url": "https://it.wikipedia.org/wiki?curid=1904376", "title": "H\u00e9lder Lima de Queiroz", "text": "Si laure\u00f2 nel 2000 alla Saint Andrews University (Scozia), con una tesi in Biologia Evolutiva e Comportamentale al titolo \"Storia naturale e conservazione del pirarucu, Arapaima gigas, nella v\u00e1rzea amazzonica: giganti rossi in acque fangose\", con la biologa delle popolazioni Anne Magurran.\n\u00c8 membro della facolt\u00e0 di zoologia del Museu Paraense Em\u00edlio Goeldi di Bel\u00e9m, oltre che direttore dell'\"Instituto de Desenvolvimento Sustent\u00e1vel Mamirau\u00e1\" nello Stato dell'Amazonas.\nQueiroz ha scoperto e descritto scientificamente nel 1992 una nuova specie di scimmia (\"Cebus kaapori\" ): un'altra specie (\"Cebus queirozi\" ) \u00e8 stata a lui intitolata.\nAttualmente, lo studioso \u00e8 al lavoro sulle abitudini di caccia, l'etnozoologia, la conservazione del pesce e l'educazione ambientale delle comunit\u00e0 di \"indios\" amazzoniche."}
{"id": "1904381", "revid": "287204", "url": "https://it.wikipedia.org/wiki?curid=1904381", "title": "Ambikapur", "text": "Ambikapur \u00e8 una suddivisione dell'India, classificata come \"census town\", di 65.999 abitanti, capoluogo del distretto di Surguja e della divisione di Surguja, nello stato federato del Chhattisgarh. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 23\u00b0 7' 0 N e 83\u00b0 12' 0 E e ha un'altitudine di 602 .\nSociet\u00e0.\nEvoluzione demografica.\nAl censimento del 2001 la popolazione di Ambikapur assommava a 65.999 persone, delle quali 34.723 maschi e 31.276 femmine. I bambini di et\u00e0 inferiore o uguale ai sei anni assommavano a 8.601, dei quali 4.656 maschi e 3.945 femmine. Infine, coloro che erano in grado di saper almeno leggere e scrivere erano 49.967, dei quali 28.034 maschi e 21.933 femmine."}
{"id": "1904387", "revid": "508036", "url": "https://it.wikipedia.org/wiki?curid=1904387", "title": "Opere di Michelangelo", "text": "La tabella seguente \u00e8 una lista delle opere di pittura, scultura e architettura eseguite dall'artista del Rinascimento italiano, Michelangelo Buonarroti. All'interno della tabella sono presenti anche opere perdute; Michelangelo lasci\u00f2 anche numerosi disegni e alcune stampe.\nDipinti e disegni.\nDell'opera grafica sono segnalati solo alcuni disegni, su un centinaio di fogli autografi o almeno attribuibili a Michelangelo."}
{"id": "1904388", "revid": "2519", "url": "https://it.wikipedia.org/wiki?curid=1904388", "title": "Distretto di Bunkpurugu-Yunyoo", "text": "Il distretto di Bunkpurugu-Yunyoo (ufficialmente Bunkpurugu-Yunyoo District, in inglese) era un distretto della regione Settentrionale del Ghana.\nNel 2018 \u00e8 stato soppresso, il territorio \u00e8 stato suddiviso nei distretti di Bunkpurugu-Nyankpanduri (capoluogo: Bunkpurugu) e Yunyoo-Nasuan (capoluogo: Yunyoo)."}
{"id": "1904390", "revid": "17914767", "url": "https://it.wikipedia.org/wiki?curid=1904390", "title": "Angina Pectoris", "text": ""}
{"id": "1904391", "revid": "2519", "url": "https://it.wikipedia.org/wiki?curid=1904391", "title": "Distretto di Gonja Centrale", "text": "Il distretto di Gonja Centrale (ufficialmente Central Gonja District, in inglese) \u00e8 un distretto della regione di Savannah del Ghana."}
{"id": "1904393", "revid": "838137", "url": "https://it.wikipedia.org/wiki?curid=1904393", "title": "Tito Veturio Crasso Cicurino", "text": "Biografia.\nTito Veturio, indicato da Dionigi col \"praenomen\" di Tito e da Livio con quello di Lucio fu scelto nel 451 a.C. come membro del gruppo dei primo decemvirato, che stilarono le leggi delle X tavole, completate dal successivo decemvirato, che emise le Leggi delle XII tavole, destinate a regolare i rapporti tra il patriziato e la plebe.\nAlla scadenza della carica, dopo un anno, non rinnov\u00f2 la sua partecipazione alla vita politica."}
{"id": "1904395", "revid": "211345", "url": "https://it.wikipedia.org/wiki?curid=1904395", "title": "Titus Veturius Crassus Cicurinus", "text": ""}
{"id": "1904397", "revid": "188323", "url": "https://it.wikipedia.org/wiki?curid=1904397", "title": "Sbiellaggio", "text": ""}
{"id": "1904399", "revid": "2519", "url": "https://it.wikipedia.org/wiki?curid=1904399", "title": "Distretto municipale di Gonja Est", "text": "Il distretto di Gonja Est (ufficialmente East Gonja District, in inglese) \u00e8 un distretto della regione di Savannah del Ghana."}
{"id": "1904402", "revid": "216098", "url": "https://it.wikipedia.org/wiki?curid=1904402", "title": "Rome, Georgia", "text": ""}
{"id": "1904404", "revid": "287204", "url": "https://it.wikipedia.org/wiki?curid=1904404", "title": "Bilaspur (Chhattisgarh)", "text": "Bilaspur \u00e8 una suddivisione dell'India, classificata come \"municipal corporation\", di 265.178 abitanti, capoluogo del distretto di Bilaspur e della divisione di Bilaspur, nello stato federato del Chhattisgarh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 22\u00b0 4' 60 N e 82\u00b0 9' 0 E e ha un'altitudine di 263 .\nSociet\u00e0.\nEvoluzione demografica.\nAl censimento del 2001 la popolazione di Bilaspur assommava a 265.178 persone, delle quali 137.273 maschi e 127.905 femmine. I bambini di et\u00e0 inferiore o uguale ai sei anni assommavano a 32.793, dei quali 17.059 maschi e 15.734 femmine. Infine, coloro che erano in grado di saper almeno leggere e scrivere erano 202.043, dei quali 113.769 maschi e 88.274 femmine."}
{"id": "1904405", "revid": "729019", "url": "https://it.wikipedia.org/wiki?curid=1904405", "title": "The Institute for Genomic Research", "text": "Il The Institute for Genomic Research (TIGR) era un istituto di ricerca genetica no-profit fondato nel 1992 da Craig Venter a Rockville (Maryland), Stati Uniti. \u00c8 ora parte integrante del J. Craig Venter Institute.\nDescrizione.\nIl primo genoma di organismo vivente sequenziato dal TIGR fu quello del batterio \"Haemophilus influenzae\", nel 1995. Questo progetto, vera pietra miliare nel campo della genetica, guidato dallo scienziato del TIGR Robert Fleischmann, port\u00f2 all'esplosione di progetti di sequenziamento, utilizzando la tecnica del sequenziamento dell'intero genoma gi\u00e0 sperimentata ma mai utilizzata per un batterio prima del progetto del TIGR.\nLa ricercatrice del TIGR Claire Fraser fu a capo del progetto che port\u00f2 al sequenziamento del genoma di un secondo batterio, \"Mycoplasma genitalium\" nel 1996, e meno di un anno pi\u00f9 tardi Carol Bult, anche lei del TIGR, fu a capo del progetto di sequenziamento del primo genoma di una specie di Archaea, il \"Methanococcus jannaschii\".\nNel 1999 TIGR pubblic\u00f2 la sequenza del poliestremofilo radioresistente \"Deinococcus radiodurans\".\nIl TIGR prosegu\u00ec per diventare il centro leader mondiale per il sequenziamento genomico dei microbi, ed ha partecipate anche nella ricerca del Progetto Genoma Umano ed altri progetti di ricerca genomica.\nIl suo gruppo di bio-informatici ha sviluppato molti dei primi algoritmi software che sono stati impiegati nell'analisi dei genomi, includendo l'identificatore di geni automatico GLIMMER ed il programma di allineamento del genoma MUMmer.\nIn seguito agli attacchi all'antrace del 2001, il TIGR support\u00f2 la National Science Foundation e l'FBI nel sequenziamento del \"Bacillus anthracis\", che era stato usato negli attacchi. I risultati dell'analisi furono pubblicati sulla rivista Science nel 2002. Le prove genetiche furono poi utilizzate dall'FBI per individuare un campione del batterio dell'antrace, proveniente da un laboratorio di Fort Detrick, Maryland, che era alla base dell'attacco.\nVerso la fine del 2006, TIGR divenne una divisione del J. Craig Venter Institute (JCVI). Nel periodo di marzo/aprile 2007 le divisioni vennero tuttavia dissolte, ed il TIGR, insieme al Center for the Advancement of Genomics, alla J. Craig Venter Science Foundation, al Joint Technology Center ed infine all'Institute for Biological Energy Alternatives (IBEA), vennero assorbiti sotto il nome di JCVI.\nDopo aver presieduto l'associazione per circa 10 anni Claire M. Fraser (ex moglie di Craig Venter) rassegn\u00f2 le dimissioni e lasci\u00f2 l'organizzazione il 20 aprile 2007."}
{"id": "1904406", "revid": "228587", "url": "https://it.wikipedia.org/wiki?curid=1904406", "title": "Distretto municipale di Mamprusi Est", "text": "Il distretto municipale di Mamprusi Est (ufficialmente East Mamprusi Municipal District, in inglese) \u00e8 un distretto della Regione Nord Est del Ghana."}
{"id": "1904407", "revid": "767487", "url": "https://it.wikipedia.org/wiki?curid=1904407", "title": "Massimiliano Caniato", "text": "Carriera.\nGiocatore.\nCresciuto nell', ha militato in svariate squadre professionistiche italiane, tra cui il e l', con le quali ha disputato diverse gare in Serie A. Ha inoltre militato nell', nel , nel , nel e nella .\nHa fatto parte della nazionale Under-20 con cui ha partecipato ai Mondiali del 1987.\nAllenatore.\nIl 22 giugno 2015 viene nominato vice-allenatore del Varese, in Lega Pro, affiancando il tecnico Ernestino Ramella. Il mese successivo la societ\u00e0 non riesce a iscriversi alla Lega Pro, arrivando di fatto alla dismissione di tutto l'organico.\nNel febbraio 2016 viene nominato allenatore del Borgomanero nel campionato piemontese di Eccellenza, che riesce a guidare alla salvezza.\nNell'estate del 2016 viene richiamato al , ove affianca nuovamente Ernestino Ramella: rassegna tuttavia le dimissioni per motivi familiari dopo poche settimane.\nIl 7 febbraio 2017 viene ufficializzata la sua nomina come allenatore dello Stresa, compagine militante nel campionato di Eccellenza Piemonte-Valle d'Aosta 2017-2018. A fine stagione, nonostante il raggiungimento dell'obiettivo della salvezza diretta, lascia la panchina dei borromaici, venendo sostituito da Sergio Galeazzi."}
{"id": "1904409", "revid": "2519", "url": "https://it.wikipedia.org/wiki?curid=1904409", "title": "Distretto municipale di Gushegu", "text": "Il distretto municipale di Gushegu (ufficialmente Gushegu Municipal District, in inglese) \u00e8 un distretto della regione Settentrionale del Ghana."}
{"id": "1904410", "revid": "287204", "url": "https://it.wikipedia.org/wiki?curid=1904410", "title": "Critolao", "text": "Biografia.\nNon si conosce molto della sua vita. Un Critolao \u00e8 citato da Plutarco, come l'autore di un'opera \"Sull'Epiro\", e di un altro titolo \"Fenomeni\"; e da Aulo Gellio, che parla anche di uno storico con questo nome. Se lo storico sia lo stesso filosofo peripatetico, non pu\u00f2 essere determinato. Un grammatico Critolao \u00e8 menzionato nell\"Etymologicum Magnum\".\nDalla originaria Licia il filosofo si trasfer\u00ec ad Atene, dove divenne il quinto scolarca del Liceo, la scuola filosofica fondata da Aristotele, della quale Critolao scrisse una \"Storia\" che conteneva i testamenti lasciati dagli scolarchi suoi predecessori.\nInsieme a Carneade e Diogene di Babilonia fece parte di un'ambasceria ateniese inviata a Roma nel 155 a.C. per chiedere la remissione di una pesante multa di 500 talenti imposta agli ateniesi colpevoli di aver distrutto la citt\u00e0 di Oropos.\nL'ambasceria ebbe successo politico e suscit\u00f2 grande interesse presso gli intellettuali romani e gli uomini di stato come Scipione Emiliano, Gaio Lelio Sapiente, Lucio Furio Filo, attirati dall'arte retorica dei greci. Meno accoglienza ebbero le dottrine di cui erano portatori che apparivano pericolose per la morale tradizionale romana agli occhi dei conservatori come Catone che convinse il senato a rimandare il pi\u00f9 rapidamente possibile l'ambasceria in Grecia.\nPensiero.\nCritolao, da fedele seguace dello Stagirita, avrebbe voluto svolgere nella scuola peripatetica la funzione di severo custode della dottrina del maestro ma in realt\u00e0 se ne allontan\u00f2 in alcuni punti per avvicinarsi, invece, allo Stoicismo. Come il maestro, Critolao sosteneva che il mondo e la stessa umanit\u00e0 fossero eterni ma nello stesso tempo pensava che l'anima fosse di natura materiale, costituita dall\"etere\", la quintessenza aristotelica. \nUn'ulteriore deviazione dal pensiero originario aristotelico, Critolao la fece nel campo della morale dove sosteneva che la ricerca del piacere fosse un male fonte di altri mali, riproponendo in questo modo la severit\u00e0 e il rigore etico degli stoici.\nDa una testimonianza di Cicerone sappiamo del tentativo di Critolao di operare una sintesi tra l'aristotelismo e lo stoicismo per quanto riguarda la teoria dei tre beni:\nCritolao, infatti, sosteneva che i beni esteriori e i beni del corpo, posti su uno dei piatti della bilancia, sarebbero risultati molto pi\u00f9 leggeri, molto meno importanti, dei beni dell'anima, della virt\u00f9, collocati sull'altro piatto. Critolao in questo modo tentava di realizzare un equilibrio tra le concezioni stoiche, per cui virtuosi erano i soli beni spirituali, e quelle aristoteliche per le quali anche i beni fisici e quelli del corpo possono essere indicati come beni."}
{"id": "1904414", "revid": "2519", "url": "https://it.wikipedia.org/wiki?curid=1904414", "title": "Distretto di Karaga", "text": "Il distretto di Karaga (ufficialmente Karaga District, in inglese) \u00e8 un distretto della regione Settentrionale del Ghana."}
{"id": "1904417", "revid": "1566214", "url": "https://it.wikipedia.org/wiki?curid=1904417", "title": "Louis Couturat", "text": "Biografia.\nDotato di un'intelligenza precoce fu un brillante allievo al liceo, dove mostr\u00f2 un particolare interesse tanto per le letterature antiche quanto per le scienze teoriche ed applicate. Molto attirato dall'antica Grecia passava volentieri dalla lettura di Cartesio a quella di Omero. Nel 1887 vinse il secondo premio alla scuola normale superiore dove si presentava per la prima volta, e dove segu\u00ec sia i corsi destinati ai filosofi che quelli destinati ai matematici.\nNel 1890 vinse il primo premio all'aggregazione di filosofia con le lodi della giuria, ma continu\u00f2 a perfezionarsi nello studio della matematica, ottenendo una licenza nel 1892. Fu allora che pot\u00e9 dedicarsi al suo studio preferito: la filosofia della scienza, studiando Lucrezio e Platone e preparando una tesi di laurea sull'infinito matematico. S'interess\u00f2 alla logica matematica come mezzo per studiare la storia della filosofia e la filosofia della matematica.\nNel 1894 fu nominato professore all'universit\u00e0 di Tolosa. Nell'aprile dello stesso anno spos\u00f2 una sua cugina che sar\u00e0 la sua compagna devota di una vita. Il 12 giugno sostenne le sue tesi alla Sorbona (delle quali una in latino che s'intitolava \"De Platonicis mythi\"). Il loro grande successo gli diede la possibilit\u00e0 di ottenere un permesso che impieg\u00f2 per le sue ricerche, dedicandosi allo studio della filosofia. Collabor\u00f2 allo stesso tempo con la \"Revue de M\u00e9taphysique et de Morale\", pubblicando una serie di articoli sullo spazio e il tempo, e un saggio critico sull'ipotesi degli atomi.\nIl 27 ottobre 1897 fu nominato professore all'universit\u00e0 di Caen dove consacr\u00f2 i suoi corsi alla filosofia delle scienze matematiche, alle relazioni tra le diverse scienze matematiche e tra le idee fondamentali sul numero, l'ordine la grandezza.\nIn seguito fu professore di filosofia al Coll\u00e8ge de France di Parigi.\nLa sua prima opera importante fu \"De l'Infini math\u00e9matique\" (1896), seguito da una raccolta di opere non pubblicate di Gottfried Wilhelm von Leibniz nel (1903) che attir\u00f2 l'attenzione di Bertrand Russell e Giuseppe Peano. Nel 1905 pubblic\u00f2 \"Les principes des math\u00e9matiques\": un resoconto, come indicato nella prefazione, dell'opera di Russell \"The principle of mathematics\" pubblicata nel 1903, accompagnata da commenti e da una messa in prospettiva faccia a faccia con le opere contemporanee sull'argomento. Pubblic\u00f2 anche \"L'alg\u00e8bre de la logique\". \nA partire dal 1907 divent\u00f2 uno dei protagonisti del movimento per la creazione dell'Ido, una riforma della lingua ausiliaria internazionale Esperanto considerata da alcuni osservatori come un miglioramento significativo, ma respinta dalla maggioranza del movimento esperantista.\nDi tendenze pacifiste, per ironia della sorte fu una vittima indiretta della prima guerra mondiale. Mor\u00ec lungo la strada tra Ris-Orangis e Melun, nei pressi di Parigi, quando la sua automobile venne urtata da un'autovettura che portava gli ordini di mobilitazione dell'esercito francese."}
{"id": "1904420", "revid": "543975", "url": "https://it.wikipedia.org/wiki?curid=1904420", "title": "Episodi di Andromeda (seconda stagione)", "text": ""}
{"id": "1904421", "revid": "287204", "url": "https://it.wikipedia.org/wiki?curid=1904421", "title": "Jagdalpur", "text": "Jagdalpur \u00e8 una suddivisione dell'India, classificata come \"municipality\", di 73.687 abitanti, capoluogo del distretto di Bastar e della divisione di Bastar, nello stato federato del Chhattisgarh. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 19\u00b0 4' 0 N e 82\u00b0 1' 60 E e ha un'altitudine di 551 .\nSociet\u00e0.\nEvoluzione demografica.\nAl censimento del 2001 la popolazione di Jagdalpur assommava a 73.687 persone, delle quali 37.814 maschi e 35.873 femmine. I bambini di et\u00e0 inferiore o uguale ai sei anni assommavano a 8.614, dei quali 4.506 maschi e 4.108 femmine. Infine, coloro che erano in grado di saper almeno leggere e scrivere erano 54.383, dei quali 30.035 maschi e 24.348 femmine."}
{"id": "1904425", "revid": "2519", "url": "https://it.wikipedia.org/wiki?curid=1904425", "title": "Distretto municipale di Nanumba Nord", "text": "Il distretto municipale di Nanumba Nord (ufficialmente Nanumba North Municipal District, in inglese) \u00e8 un distretto della regione Settentrionale del Ghana."}
{"id": "1904428", "revid": "2519", "url": "https://it.wikipedia.org/wiki?curid=1904428", "title": "Distretto di Nanumba Sud", "text": "Il distretto di Nanumba Sud (ufficialmente Nanumba South District, in inglese) \u00e8 un distretto della regione Settentrionale del Ghana."}
{"id": "1904430", "revid": "2519", "url": "https://it.wikipedia.org/wiki?curid=1904430", "title": "Distretto municipale di Gonja Ovest", "text": "Il distretto municipale di Gonja Ovest (ufficialmente West Gonja Municipal District, in inglese) \u00e8 un distretto della Regione di Savannah del Ghana."}
{"id": "1904432", "revid": "23117", "url": "https://it.wikipedia.org/wiki?curid=1904432", "title": "Zack &amp; Wiki", "text": ""}
{"id": "1904435", "revid": "228587", "url": "https://it.wikipedia.org/wiki?curid=1904435", "title": "Distretto municipale di Mamprusi Ovest", "text": "Il distretto municipale di Mamprusi Ovest (ufficialmente West Mamprusi Municipal District, in inglese) \u00e8 un distretto della regione Settentrionale del Ghana."}
{"id": "1904442", "revid": "729019", "url": "https://it.wikipedia.org/wiki?curid=1904442", "title": "Arn Anderson", "text": "\u00c8 principalmente ricordato per aver dato vita, insieme a Ole Anderson, Ric Flair e Tully Blanchard, alla stable dei Four Horsemen a met\u00e0 degli anni ottanta, quando militava nel circuito della National Wrestling Alliance. Insieme a Blanchard form\u00f2 i Brain Busters.\nAnderson \u00e8 da molti considerato come il miglior wrestler della storia a non aver mai detenuto un titolo mondiale.\nCarriera.\nGli esordi (1982\u20131984).\nLunde intraprese la carriera di lottatore all'inizio del 1982, allenato da Ted Lipscomb (Allen), e passando la maggior parte del tempo a combattere in varie federazioni indipendenti degli Stati Uniti. Alla met\u00e0 del 1983, entr\u00f2 nella Southeastern Championship Wrestling, compagnia affiliata alla NWA. Con il ring name di \"Super Olympia\", Lunde divenne ben presto un membro della stable \"Stud Stable\" di Ron Fuller. In tag team con Mr. Olimpia (Jerry Stubbs) vinse l'NWA Southeastern Tag Team Championship per tre volte ed un'altra volta ancora in coppia con Pat Rose nel corso del 1984. Fu inoltre in questa federazione che Lunde conobbe e divenne amico di Ric Flair. Alla fine dell'anno, tuttavia, Lunde lasci\u00f2 la compagnia per trasferirsi nella Mid South Wrestling di Shreveport. Il periodo nella Mid South ebbe fine quando Junk Yard Dog segnal\u00f2 il suo nome a Bill Watts, capo della Mid South Wrestling. Watts chiam\u00f2 Jim Crockett e lo convinse a scritturare Lunde.\nNational Wrestling Alliance (1984\u20131988).\nDato che esisteva una forte somiglianza fisica tra Lunde e Ole Anderson, wrestler che aveva acquisito una reputazione leggendaria nella Mid-Atlantic, venne ideata per lui la gimmick di Arn Anderson, nipote di Ole e membro della stable \"famigliare\" The Minnesota Wrecking Crew. Il team divenne in fretta molto competitivo e riusc\u00ec a conquistare il NWA National Tag Team Championship nel marzo del 1985. Arn &amp; Ole difesero i titoli per tutto l'anno, sconfiggendo avversari quali Wahoo McDaniel e Billy Jack Haynes.\nNella seconda met\u00e0 del 1985, Arn &amp; Ole Anderson formarono un'alleanza con Tully Blanchard e Ric Flair, poich\u00e9 entrambi avevano nemici comuni. I quattro combatterono spesso insieme, interferendo uno in favore dell'altro a seconda delle occasioni, in svariati incontri dell'epoca. L'alleanza si tramut\u00f2 in una vera e propria stable heel, impegnata in feud contro personaggi del calibro di Dusty Rhodes, Magnum T.A., Road Warriors e Rock 'n' Roll Express. Arn Anderson inoltre riscosse successo anche come lottatore singolo aggiudicandosi il titolo NWA Television Championship nel gennaio 1986. In contemporanea, Anderson era anche membro del tag team campione di coppia NWA e, sebbene la Jim Crockett Promotions dismise i titoli National Tag nel marzo seguente, il successo di Anderson in entrambe le competizioni elev\u00f2 il suo status di wrestler. Fu durante questo periodo che Arn e Ole Anderson, Blanchard, e Flair iniziarono a definirsi Four Horsemen con James J. Dillon in qualit\u00e0 di manager del gruppo. Nel frattempo, Anderson continu\u00f2 il suo regno di NWA Television Champion, detenendo la cintura per ben nove mesi prima di cederla a Dusty Rhodes il 9 settembre 1986.\nI primi problemi interni alla stable degli Horsemen ebbero luogo a \"Starrcade '86\" quando Arn e Ole persero uno Steel Cage Match contro i The Rock 'n' Roll Express, dove a venir schienato fu Ole. La storyline successiva mise Ole nella posizione di essere l'anello debole della squadra, forse a causa dell'et\u00e0 avanzata. La situazione di Ole all'interno del gruppo peggior\u00f2 ulteriormente due mesi dopo \"Starrcade\". Nel febbraio 1987, gli altri Horsemen lo espulsero dalla stable, iniziando ad assalirlo in diverse occasioni successive nel corso dei mesi seguenti. Ole venne rimpiazzato nel gruppo da Lex Luger e gli Horsemen tornarono a dominare la compagnia.\nIn qualit\u00e0 di membro degli Horsemen, Anderson continu\u00f2 ad essere coinvolto in storyline di alto profilo nella federazione. Alla met\u00e0 del 1987, Anderson e Tully Blanchard iniziarono a lottare regolarmente in coppia. Il duo si scontr\u00f2 con i Rock 'n' Roll Express per il NWA World Tag Team Championship il 29 settembre 1987 uscendo vincente dalla sfida. Questa vittoria conferm\u00f2 ulteriormente il predominio della stable nella compagnia dato che contemporaneamente Lex Luger era NWA United States Heavyweight Champion e Ric Flair NWA World Heavyweight Champion. Anderson &amp; Tully continuarono a combattere in vari feud per tutto il resto dell'anno, scontrandosi con Road Warriors, Rock 'n' Roll Express, e Midnight Express.\nNel dicembre 1987, Luger usc\u00ec dagli Horsemen e si imbarc\u00f2 in una faida con gli ex compagni. All'inizio del 1988, Luger form\u00f2 un tag team con Barry Windham e inizi\u00f2 a sfidare Anderson &amp; Blanchard per i titoli di coppia NWA. Luger &amp; Windham vinsero le cinture il 27 marzo 1988. Il regno da campioni ebbe vita breve, tuttavia, dato che Anderson &amp; Blanchard riconquistarono i titoli meno di un mese dopo quando Barry Windham trad\u00ec Luger per unirsi ai Four Horsemen. Sebbene Anderson &amp; Blanchard fossero una delle coppie pi\u00f9 celebri della federazione, frequenti erano le discussioni circa i compensi da loro ritenuti non all'altezza. L'ultimo incontro disputato dai due in NWA ebbe luogo il 10 settembre 1988 quando cedettero i titoli NWA World Tag Team Championship ai Midnight Express prima di trasferirsi in WWF.\nWorld Wrestling Federation (1988\u20131989).\nAnderson &amp; Blanchard lasciarono la Jim Crockett Promotions per entrare nella World Wrestling Federation di Vince McMahon. Il tag team inizi\u00f2 a farsi chiamare Brain Busters, e prese Bobby \"The Brain\" Heenan come manager. Il 18 luglio 1989, i Brain Busters sconfissero i Demolition vincendo i titoli di coppia WWF, ponendo fine allo storico regno da campioni dei Demolition durato ben 478 giorni. Anche se ripersero le cinture contro i Demolition solo tre mesi dopo, i Brain Busters continuarono ugualmente ad essere uno dei principali tag team della federazione.\nWorld Championship Wrestling (1989\u20132001).\nNel dicembre 1989, Anderson lasci\u00f2 la WWF per tornare nella NWA. Anche Blanchard avrebbe voluto andare con lui, ma risult\u00f2 positivo alla cocaina nel corso di un test effettuato in WWF. La compagnia di Jim Crockett si chiamava ora World Championship Wrestling dopo essere stata rilevata dal magnate Ted Turner. Anderson aiut\u00f2 a riformare gli Horsemen e non tard\u00f2 ad archiviare nuovi successi nella federazione, vincendo il NWA World Television Championship il 2 gennaio 1990. Arn rimase campione per quasi un anno intero prima di perdere la cintura in favore di Tom Zenk. Il regno di Zenk come campione dur\u00f2 per\u00f2 molto poco, in quanto Arn riconquist\u00f2 il titolo (nel frattempo rinominato WCW World Television Championship) il 14 gennaio 1991. Il suo terzo regno ebbe fine per mano di \"Beautiful\" Bobby Eaton il 19 maggio 1991.\nNell'estate del 1991, Anderson form\u00f2 un tag team con Larry Zbyszko denominato The Enforcers. Dopo aver lottato per diversi mesi, la coppia conquist\u00f2 i titoli WCW World Tag Team Championship il 2 settembre 1991. Tuttavia non rimasero campioni a lungo, perdendo le cinture circa due mesi dopo per mano di Ricky Steamboat &amp; Dustin Rhodes. Anderson &amp; Zbyszko si separarono poco tempo dopo. Successivamente Anderson fece coppia con Beautiful Bobby Eaton, suo amico di vecchia data nella vita reale. A questo punto, entrambi si ritrovarono membri della stable heel di Paul E. Dangerously chiamata Dangerous Alliance. Anderson &amp; Eaton vinsero i titoli di coppia il 16 gennaio 1992 e difesero le cinture contro vari avversari prima di perderle contro gli Steiner Brothers a maggio.\nNel maggio 1993, Anderson si un\u00ec a Ole Anderson e Ric Flair per riformare i Four Horsemen. Gli Horsemen introdussero poi Paul Roma come quarto nuovo membro della stable. Anche se Anderson in coppia con Roma riusc\u00ec nuovamente ad aggiudicarsi il titolo WCW World Tag Team Championship in agosto, il nuovo membro non venne mai considerato all'altezza dei suoi predecessori, e il gruppo si sciolse poco tempo dopo.\nAnderson rimase in WCW e si un\u00ec al gruppo \"Stud Stable\" formato da Terry Funk, Bunkhouse Buck, \"Stunning\" Steve Austin e Meng. La Stud Stable lott\u00f2 aspramente contro Dusty &amp; Dustin Rhodes fino alla fine del 1994, poi Funk se ne and\u00f2. All'inizio del 1995, anche Meng lasci\u00f2 la squadra per entrare nel \"Dungeon of Doom\", e la stable si sciolse poco tempo dopo.\nL'ultimo regno da campione di Arn Anderson inizi\u00f2 l'8 gennaio 1995 quando vinse per l'ennesima volta il WCW World Television Championship. Anderson aiut\u00f2 a ristabilire il prestigio della cintura, che detenne per circa sei mesi prima di cederla a The Renegade. Ebbe poi un breve feud con l'amico Flair, venendo assistito nella faida da Brian Pillman. Tutta la storyline port\u00f2 ad una nuova riunificazione dei Four Horsemen con Flair, Anderson, Pillman, e Chris Benoit in formazione.\nAlla fine del 1996, Arn combatteva raramente sul ring preferendo agire dietro le quinte dati i costanti problemi di salute dovuti agli infortuni rimediati in carriera. Il 25 agosto 1997 durante una puntata di \"WCW Monday Nitro\", Anderson annunci\u00f2 formalmente il suo ritiro dal ring.\nNel 2000, Anderson divenne membro della stable di breve durata Old Age Outlaws. Guidato da Terry Funk, il gruppo di veterani affront\u00f2 il New World Order da poco rinato. Nel 2001 la WCW venne acquisita dalla World Wrestling Federation, ponendo fine alla storyline nella quale era coinvolto Anderson.\nVita privata.\nLunde e la moglie Erin hanno avuto due figli, Barrett Anthony (nato nel 1985) e Brock (nato nel 1997).\nNel 1993, Lunde rimase coinvolto in un brutale accoltellamento svoltosi durante una tourn\u00e9e WCW in Europa. Il 27 ottobre 1993, a Blackburn in Inghilterra, lui e Sid Eudy iniziarono a litigare nel bar di un hotel. Dopo essere stati rimandati nelle proprie camere dalla security dell'albergo, Eudy attacc\u00f2 Lunde con la gamba di una sedia. Un paio di forbici furono introdotte nella rissa da qualcuno, ed Eudy ricevette quattro coltellate mentre Lunde addirittura una ventina, perdendo molto sangue. La rissa venne fermata dal wrestler 2 Cold Scorpio, al quale in seguito venne riconosciuto il merito di aver salvato la vita a Lunde. In seguito all'incidente, Eudy venne licenziato dalla federazione.\nCome affermato nella sua biografia, nel corso di un match del 1994, Arn venne gettato contro le corde del ring che per\u00f2 si ruppero provocando una sua rovinosa caduta fuori dal quadrato, che lui riusc\u00ec ad attutire atterrando in piedi. Sei mesi dopo, accadde nuovamente lo stesso episodio, ma questa volta Anderson cadde al suolo battendo violentemente testa, collo, e schiena. Non ebbe il tempo di curarsi del tutto all'epoca. Con il passare del tempo, l'infortunio peggior\u00f2. Anderson afferma che il primo segnale dei problemi a venire si ebbe durante un incontro, quando il suo braccio sinistro divenne all'improvviso insensibile. Dopo aver consultato un chiropratico, ed altri medici, il danno fu ritenuto pi\u00f9 grave del previsto e Lunde dovette sottoporsi ad un intervento chirurgico per recuperare la piena funzionalit\u00e0 dell'arto. L'operazione ebbe luogo ad Atlanta nel 1996."}
{"id": "1904446", "revid": "1458600", "url": "https://it.wikipedia.org/wiki?curid=1904446", "title": "Siamesi Brothers", "text": "Siamesi Brothers \u00e8 il primo disco del duo \"Siamesi Brothers\", composto dai rapper italiani Esa e Tormento, uscito nel 2008.\nL'album contiene le collaborazioni di molti artisti della scena italiana, tra cui Primo dei Cor Veleno, Gu\u00e9 Pequeno dei Club Dogo, Ensi degli OneMic e Asher Kuno e Jack the Smoker della Spregiudicati Crew. Le produzioni sono per la maggior parte affidate al duo, ma non mancano apparizioni notevoli come quelle di Rastea, DJ Myke, Shablo e C-Mas."}
{"id": "1904450", "revid": "125841984", "url": "https://it.wikipedia.org/wiki?curid=1904450", "title": "Cerimonia di apertura dei Giochi olimpici", "text": "La cerimonia di apertura dei Giochi olimpici \u00e8 il momento in cui vengono ufficialmente dichiarati aperti i giochi olimpici. La cerimonia di apertura, cos\u00ec come quella di chiusura, segue un rigido protocollo codificato nella Carta Olimpica, l'insieme di norme che codifica il funzionamento del Comitato Olimpico Internazionale e la celebrazione dei Giochi olimpici.\nAl comitato organizzatore di ogni paese spetta la redazione del programma della cerimonia di apertura che deve essere preventivamente sottoposto e approvato dal CIO.\nFasi della cerimonia.\nTutte le parti previste dal protocollo nonch\u00e9 i nomi delle Nazioni che stanno per sfilare sono annunciate prima in francese, poi in inglese e infine nella lingua del Paese ospitante (qualora questa sia diversa dalle prime due), e si alternano a momenti di spettacolo.\nLa sfilata dei partecipanti.\nI partecipanti ai giochi sfilano raggruppati per stato di appartenenza, tuttavia per gli atleti non \u00e8 obbligatorio prendervi parte. Le delegazioni nazionali si susseguono in rigoroso ordine alfabetico, facendo riferimento al nome dello Stato nella lingua nazionale; fanno eccezione la Grecia, che tradizionalmente \u00e8 il primo Stato a sfilare perch\u00e9 \u00e8 la patria della citt\u00e0 in cui sono nate le Olimpiadi, e la squadra del paese ospitante, che sfila per ultima. Ad Atene nel 2004 il portabandiera greco Pyrros D\u012bmas entr\u00f2 per primo e la sfilata fu conclusa dal resto della squadra. Dal 2020, la nazione che ospiter\u00e0 l'edizione successiva delle Olimpiadi \u00e8 la penultima a sfilare.\nLa dichiarazione di apertura.\nDopo i discorsi del presidente del comitato organizzatore e del presidente del CIO, la dichiarazione ufficiale di apertura dei giochi viene effettuata da parte del capo di Stato del paese ospitante seguendo una formula codificata che nel caso dei giochi estivi recita:\nNel caso dei giochi invernali la formula \u00e8 invece la seguente:\nL'arrivo della torcia olimpica o fiaccola e l'accensione della fiamma.\nDell'arrivo della fiamma olimpica all'interno dello stadio principale dei giochi olimpici \u00e8 responsabile il comitato organizzatore.\nLa fiamma olimpica apparve per la prima volta nei giochi invernali di mentre la staffetta dei tedofori \u00e8 stata introdotta nel 1952. Il legame della fiamma con Olympia \u00e8 ancora pi\u00f9 recente, infatti le prime torce olimpiche furono accese in Norvegia a casa dell'inventore dello sci moderno Sondre Norheim, nel 1956 fu accesa a Roma. Rilevante e simbolica \u00e8 invece la scelta dell'ultimo tedoforo cio\u00e8 di colui che accende la fiamma olimpica.\nLa simbolica liberazione di alcuni colombi.\nL'introduzione ufficiale nel protocollo della cerimonia di apertura della liberazione di alcuni colombi, simbolo di pace, risale alle Olimpiadi di e da allora \u00e8 sempre avvenuta. Fino al 1988 i colombi venivano fatti librare in volo prima dell'accensione della fiamma olimpica, ma il decesso di alcuni volatili incautamente posatisi sul braciere olimpico durante la cerimonia di apertura dei giochi di Seul ha fatto propendere per uno spostamento di questo punto del protocollo.\nIl giuramento olimpico da parte di un atleta e da parte di un giudice di gara.\nPronunciato per la prima volta nel 1920 da un atleta belga, Victor Boin (nuotatore, pallanuotista e schermidore), il giuramento \u00e8 molto simile a quello pronunciato dagli atleti dei giochi olimpici antichi. Il giuramento per\u00f2 viene pronunciato sulla bandiera olimpica e non pi\u00f9 sulle interiora di animali sacrificati.\nIl giuramento da parte di un giudice di gara \u00e8 stato introdotto nel 1972, mentre nelle Olimpiadi di Rio 2016 \u00e8 stato introdotto quello dell\u2019allenatore.\nA partire dalle Olimpiadi Invernali del 2018, a Pyeongchang, invece, si tiene un solo giuramento. \nUn atleta, un giudice ed un allenatore leggono le seguenti righe, una a testa rispettivamente:\nA quel punto l'atleta completa il giuramento con la seguente formula.\nIl programma artistico.\nL'inno nazionale del paese ospitante \u00e8 seguito dal programma artistico solitamente tenuto segreto fino all'ultimo e nel quale il comitato organizzatore cerca di mescolare elementi di protocollo, riferimenti culturali e spettacolarit\u00e0 per festeggiare l'inizio dell'evento sportivo. "}
{"id": "1904453", "revid": "2153076", "url": "https://it.wikipedia.org/wiki?curid=1904453", "title": "Razorlight (album)", "text": "Razorlight \u00e8 il secondo album del gruppo indie anglo-svedese Razorlight, pubblicato il 17 luglio 2006. L'album raggiunse il primo posto nella classifica delle vendite britanniche (Official Albums Chart).\nTracce.\n\"Tutti i brani sono stati composti da Johnny Borrell se non diversamente indicato\""}
{"id": "1904454", "revid": "17915471", "url": "https://it.wikipedia.org/wiki?curid=1904454", "title": "Olusoji A. Fasuba", "text": ""}
{"id": "1904460", "revid": "125576914", "url": "https://it.wikipedia.org/wiki?curid=1904460", "title": "Ufficio per il programma di governo", "text": "L'Ufficio per il programma di governo \u00e8 un ufficio della Presidenza del Consiglio dei ministri, che opera nell'area funzionale della programmazione strategica, del monitoraggio e dell'attuazione delle politiche governative.\nStoria.\nL'Ufficio per il programma di governo fu istituito con DPCM 12 agosto 1992.\nNel 2003 il Governo Berlusconi II istitu\u00ec il \"Dipartimento per l'attuazione del programma di governo\", quale Dipartimento di supporto alla funzione dell'esecutivo. Il d.p.c.m. 1\u00ba settembre 2003, dispone l'organizzazione degli uffici di diretta collaborazione del Ministro per l'attuazione del programma di Governo, e con d.p.c.m. successivi si \u00e8 disposta la struttura e l'organizzazione del dipartimento. Il governo Monti nel 2012 ha prima cambiato nome alla struttura in \"Dipartimento per il programma di governo\" e poi anche tipologia di struttura facendolo diventare \"Ufficio per il programma di governo\".\nCompetenze.\nL'Ufficio in particolare cura: \nOrganizzazione.\nIl Capo dell'Ufficio coordina tutte le attivit\u00e0 di competenza dei Servizi in cui si articola l'Ufficio e riceve direttamente dal Sottosegretario delegato per l'attuazione del programma di Governo gli atti di indirizzo e gli obiettivi da perseguire.\nPer l'attuazione dei suoi compiti si avvale di una Segreteria amministrativa e di due Servizi:\nCollegamenti esterni.\nSito istituzionale del Ministro per l'attuazione del programma di governo"}
{"id": "1904473", "revid": "149726", "url": "https://it.wikipedia.org/wiki?curid=1904473", "title": "Ominoidi", "text": ""}
{"id": "1904474", "revid": "17915775", "url": "https://it.wikipedia.org/wiki?curid=1904474", "title": "Cinque mulini", "text": ""}
{"id": "1904489", "revid": "1442080", "url": "https://it.wikipedia.org/wiki?curid=1904489", "title": "Nico Claesen", "text": "Carriera.\nTra i vari club, ha giocato per il Tottenham Hotspur, . Ha anche militato nello .\nHa collezionato 36 presenze nella Nazionale di calcio belga, mettendo a segno 12 gol, dal 1983 al 1990, partecipando al Campionato europeo di calcio del 1984 e ai Campionati del mondo di calcio del 1986 e del 1990."}
{"id": "1904497", "revid": "1977442", "url": "https://it.wikipedia.org/wiki?curid=1904497", "title": "Nazionale di hockey su prato dell'Australia", "text": "La nazionale di hockey su prato dell'Australia \u00e8 la squadra di hockey su prato rappresentativa dell'Australia ed \u00e8 posta sotto la giurisdizione dell'Hockey Australia."}
{"id": "1904501", "revid": "287204", "url": "https://it.wikipedia.org/wiki?curid=1904501", "title": "Rajnandgaon", "text": "Rajnandgaon \u00e8 una suddivisione dell'India, classificata come \"municipal corporation\", di 143.727 abitanti, capoluogo del distretto di Rajnandgaon, nello stato federato del Chhattisgarh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 21\u00b0 6' 0 N e 81\u00b0 1' 60 E e ha un'altitudine di 307 .\nSociet\u00e0.\nEvoluzione demografica.\nAl censimento del 2001 la popolazione di Rajnandgaon assommava a 143.727 persone, delle quali 72.964 maschi e 70.763 femmine. I bambini di et\u00e0 inferiore o uguale ai sei anni assommavano a 18.232, dei quali 9.343 maschi e 8.889 femmine. Infine, coloro che erano in grado di saper almeno leggere e scrivere erano 104.517, dei quali 58.188 maschi e 46.329 femmine."}
{"id": "1904504", "revid": "1543377", "url": "https://it.wikipedia.org/wiki?curid=1904504", "title": "Pseudo-pene", "text": "Uno pseudo-pene \u00e8 una struttura apparentemente simile come forma e funzione a un pene, ma derivante da un differente percorso di sviluppo.\nNei mammiferi, i maschi sani di tutte le specie sono dotati di pene: le femmine sono invece dotate di clitoride, che in alcune specie ha dimensioni sufficienti da poter essere considerato uno pseudo-pene. Le specie di mammiferi in cui le femmine possono essere considerate munite di pseudo-pene sono le seguenti:\nLo pseudo-pene dei mammiferi viene utilizzato in particolare nelle manifestazioni di supremazia o sottomissione: nelle iene, in particolare, quest'accessorio ha un ruolo anche nella minzione e durante l'accoppiamento ed il parto.\nFra gli uccelli, lo pseudo-pene \u00e8 cosa rara, anche e soprattutto perch\u00e9 solo il 3% delle specie sono dotate di un vero e proprio pene per la copula: fra queste Ratiti, Animidi, Anatidi e Cracidi sono dotati di un vero e proprio fallo, evoluto come risposta evolutiva alla selezione sessuale, mentre le altre specie si affidano alla semplice giustapposizione fra le cloache dei due sessi.\nUn esempio di pseudo-pene presente fra gli uccelli \u00e8 la bufaga africana \"Bubalornis niger\"."}
{"id": "1904506", "revid": "306856", "url": "https://it.wikipedia.org/wiki?curid=1904506", "title": "Francis Herbert Bradley", "text": "Quarto figlio del pastore evangelico Charles Bradley e della sua seconda moglie Emma Linton. Nella sua numerosa famiglia non mancarono veri talenti: il fratello, George Granville Bradley, ricopr\u00ec importanti cariche nelle istituzioni accademiche inglesi, Andrew Cecil Bradley, nato dal secondo matrimonio, fu, nel suo tempo, il pi\u00f9 importante critico letterario di William Shakespeare.\nNel 1856 Bradley frequent\u00f2 il Cheltenham College sino al 1861 quando si trasfer\u00ec al Marlborough College, diretto da suo fratello. Nei suoi studi inser\u00ec anche l'apprendimento del tedesco che, imparato sia pure in modo non approfondito, gli permise di leggere nella versione originale la \"Critica della ragion pura\" kantiana.\nNel 1862 corse il rischio di morire per una grave malattia e la sua salute malferma fu ulteriormente compromessa nel 1871 quando fu colpito da insufficienza renale. Queste condizioni di salute lo resero sempre pi\u00f9 introverso e riservato e soggetto ad esaurimenti nervosi. Agli occhi del pubblico appariva avvolto in un'aura di mistero anche per le dediche delle sue opere a un personaggio sconosciuto identificato con le lettere E.R.\nNel 1870 ottenne una cattedra al Merton College dell'universit\u00e0 di Oxford dove insegn\u00f2 filosofia sino al termine della sua vita.\nLe sue opere rivelano un atteggiamento religioso nonostante le sue critiche alla religiosit\u00e0 oppressiva del padre.\nOttenne numerosi riconoscimenti ufficiali sino al conferimento, per la prima volta a un filosofo, del prestigioso \"Order of Merit\" assegnatogli dal re Giorgio V del Regno Unito nel 1924. Mor\u00ec nello stesso anno dopo pochi giorni di malattia; fu sepolto all'Holywell Cemetery di Oxford.\nUna morale sociale.\nNel 1874 pubblic\u00f2 \"Studi di Etica\" dove metteva in discussione sia le teorie utilitaristiche che quelle edonistiche e nello stesso tempo la morale formale kantiana convinto della insussistenza dei valori individuali di contro a quelli della societ\u00e0 umana considerata come rappresentante reale dei principi morali.\nContro lo psicologismo.\nNei \"Principi di logica\" (1883) Bradley polemizza nei confronti dello psicologismo accusandolo di voler ridurre la logica alla psicologia: le \"idee\" infatti non sono fatti mentali soggettivi n\u00e9 immagini della nostra interiorit\u00e0 ma significati originari.\nQuesta concezione della estraneit\u00e0 della logica dalla psicologia fu fatta propria da tutta la successiva scuola inglese che d'altra parte si opporr\u00e0 con George Edward Moore e Bertrand Russell alla metafisica di Bradley trattata nelle opere: \"Apparenza e realt\u00e0\" (1893), nei \"Saggi su la verit\u00e0 e la realt\u00e0\" (1914), in cui difende il suo pensiero dalle critiche dei contemporanei, e in un volume di \"Saggi\", pubblicato postumo.\nLa metafisica.\nLa metafisica del filosofo inglese si presenta come un monismo radicale: la verit\u00e0 \u00e8 nell'unit\u00e0 del tutto: non esiste molteplicit\u00e0 di sostanze. Che la realt\u00e0 venga sentita come unit\u00e0 \u00e8 ben evidente nella percezione primitiva e spontanea che precede l'elaborazione concettuale: \u00e8 nella sensazione immediata originaria che si percepisce l'unit\u00e0 del tutto e dove non appare alcuna distinzione, neppure quella tra soggetto e oggetto.\nNon a caso Bradley trova conferma del suo pensiero nella dottrina hegeliana da dove riprende la concezione dell'Assoluto che per\u00f2 non pu\u00f2 essere definito in positivo per ci\u00f2 che \u00e8 ma determinato negativamente per quello che non \u00e8.\nL'Assoluto infatti si contrappone a tutto ci\u00f2 che \u00e8 apparenza, alla molteplicit\u00e0 fenomeniche delle cose che noi traduciamo in concetti altrettanto fallibili e contraddittori come dimostra l'analisi critica che il filosofo inglese conduce su i concetti di qualit\u00e0, spazio, tempo, divenire ecc.\nL'impossibilit\u00e0 di definire positivamente l'Assoluto, poich\u00e9 questo vorrebbe dire stabilire un rapporto conoscitivo con esso e quindi averne una conoscenza apparente, non dissimile da quella che noi abbiamo con le cose del mondo, comporta quasi un tono mistico nell'idealismo di Bradley.\nDel resto poich\u00e9 l'Assoluto nulla esclude, per definizione, da s\u00e9 stesso, si deve pensare che esso includa in s\u00e9 anche l'apparenza che non coincide, come si crede, con l'illusione.\nIn particolari condizioni, come nelle esperienze artistiche e morali, il pensiero dell'uomo infatti pu\u00f2 attingere, simbolicamente e analogicamente, all'unit\u00e0 superindividuale dell'Assoluto."}
{"id": "1904507", "revid": "2730", "url": "https://it.wikipedia.org/wiki?curid=1904507", "title": "Stokely Carmichael", "text": "Acquist\u00f2 notoriet\u00e0 prima come leader del Student Nonviolent Coordinating Committee (SNCC, pronunciato \"Snick\") e pi\u00f9 tardi come primo ministro onorario del partito delle Pantere Nere. Inizialmente integrazionista, Carmichael si leg\u00f2 successivamente al nazionalismo nero e ai movimenti panafricani.\nBiografia.\nI primi anni.\nNato a Port of Spain, Carmichael giunse a Harlem all'et\u00e0 di 11 anni, nel 1952 per ricongiungersi con i suoi genitori, che l'avevano lasciato con la nonna e due zii per emigrare quando aveva solo due anni. A Trinidad frequent\u00f2 la Tranquility School finch\u00e9 i suoi genitori non furono in grado di riprenderlo. Sua madre, Mabel F. Carmichael, era una hostess sulle navi di linea, mentre il padre Adolphus era un falegname, che lavor\u00f2 anche come autista di taxi. La famiglia Carmichael cos\u00ec riunita lasci\u00f2 successivamente Harlem per andare a vivere a Morris Park, nell'East Bronx, a quel tempo un quartiere prevalentemente ebreo e italiano. In un'intervista concessa nel 1967 alla rivista \"Life\", afferm\u00f2 di essere stato l'unico membro di colore dei Morris Park Dukes, una banda giovanile, e di essere stato dedito all'alcol e a piccoli furti.\nFrequent\u00f2 la Bronx High School of Science, una \"high school\" pubblica per studenti di talento specializzato in materie scientifiche, con rigorosi esami di ammissione, nella quale si diplom\u00f2 nel 1960. L'esperienza scolastica, ricca di stimoli, lo port\u00f2 a abbandonare la banda dei Dukes. Nello stesso anno Carmichael si iscrisse alla Howard University, una delle universit\u00e0 storicamente afroamericane a Washington, rifiutando offerte da parte di diverse universit\u00e0 bianche. Tra i suoi insegnanti alla Howard figuravano Sterling Brown e Nathan Hare. Il suo appartamento in Euclid Street divent\u00f2 un luogo di riunione per gli attivisti suoi compagni di studio. Si laure\u00f2 in filosofia nel 1964.\nAlla Howard si associ\u00f2 al Nonviolent Action Group (NAG), un gruppo affiliato allo SNCC. L'esperienza dei sit-in lo spinse a una maggiore attivit\u00e0 nel movimento per i diritti civili. Durante il suo primo anno di universit\u00e0 partecip\u00f2 alle Freedom Rides del Congress of Racial Equality e fu arrestato pi\u00f9 volte, passando diverso tempo in prigione. Nel 1961, fu rinchiuso per 49 giorni nel famoso Parchman Farm nel Mississippi. Il numero esatto dei suoi arresti per attivismo non \u00e8 conosciuto, ma si pu\u00f2 stimare intorno alla trentina. In una dichiarazione del 1998 a \"The Washington Post\" afferm\u00f2 che il numero totale fosse comunque inferiore a 36.\nBlack Power.\nNel 1964 Carmichael partecip\u00f2 alla Mississippi Freedom Summer come direttore regionale dei lavoratori dello SNCC e aiutando a organizzare il Mississippi Freedom Democratic Party. Fu profondamente deluso dal Partito Democratico quando, durante la convention nazionale svoltasi nello stesso anno a Atlantic City, il partito rifiut\u00f2 di accogliere la delegazione multirazziale del MFDP al posto della delegazione ufficiale del Mississippi, composta da soli bianchi e pro-segregazione. Questo incidente lo port\u00f2 a cercare strade alternative per perseguire il rafforzamento politico degli afroamericani e a diventare sempre pi\u00f9 influenzato dalle idee di Malcolm X e Kwame Nkrumah.\nNel 1966 Carmichael si rec\u00f2 nella contea di Lowndes, in cui collabor\u00f2 con la popolazione afroamericana locale per costituire la Lowndes County Freedom Organization (LCFO). L'organizzazione era un tentativo di formare un partito politico che potesse portare al potere la popolazione nera di Lowndes, che costituiva la maggioranza dei residenti nella contea, ma non aveva rappresentanti eletti e veniva tenuta al di fuori dalle decisioni politiche. La LCFO scelse come simbolo una pantera nera, presumibilmente in risposta all'emblema del Partito Democratico dell'Alabama, che era un gallo bianco. Per la stampa la LCFO divenne conosciuta come \"Black Panther Party\", nome che successivamente sarebbe stato di ispirazione per il pi\u00f9 conosciuto Black Panther Party fondato a Oakland da Huey Newton e Bobby Seale. Carmichael fece spesso riferimento in modo satirico alla ridenominazione unilaterale del partito da parte dei media:\nNel periodo in cui era a Lowndes, il numero dei neri registrati per il voto crebbe da 70 a 2.600 \u2014 300 in pi\u00f9 del numero dei bianchi registrati. Carmichael divenne il leader dello SNCC nel maggio del 1966, prendendo il posto di John Lewis. Alcune settimane dopo l'insediamento di Carmaichael, James Meredith fu colpito da un cecchino durante la sua solitaria \"March Against Fear\". Carmichael si un\u00ec a Martin Luther King, Floyd McKissick, Cleveland Sellers e altri per continuare la marcia di Meredith. Fu nuovamente arrestato nel corso della marcia e al suo rilascio pronunci\u00f2 il suo primo discorso sul \"Black Power\", usando la frase per sollecitare l'orgoglio nero e l'indipendenza socioeconomica:\nNonostante quello del Black Power non fosse un concetto nuovo, il discorso di Carmichael lo port\u00f2 sotto la luce dei riflettori e divenne un grido di raccolta per i giovani afroamericani in tutti gli Stati Uniti. Fortemente influenzato dal lavoro di Frantz Fanon e dal suo fondamentale libro \"Wretched of the Earth\" e da altri tra cui Malcolm X, sotto la leadership di Carmichael lo SNCC divenne gradualmente pi\u00f9 radicale e si focalizz\u00f2 sul Black Power come obiettivo e ideologia fondamentale. La cosa si rivel\u00f2 evidente durante il controverso Atlanta Project nel 1966. Lo SNCC, con la guida locale di Bill Ware, si impegn\u00f2 in una campagna elettorale per sostenere la candidatura di Julian Bond per la legislatura dello Stato della Georgia in un distretto di Atlanta. Tuttavia, al contrario di attivit\u00e0 precedenti dello SNCC \u2014 come le Freedom Rides del 1961 o la Mississippi Freedom Summer del 1964 \u2014 Ware escluse i membri bianchi dello SNCC dalla campagna. Inizialmente Carmichael si oppose a questa mossa e la contrast\u00f2, ma successivamente cambi\u00f2 idea - espellendo i bianchi dalle posizioni rilevanti e focalizzando lo SNCC interamente sul Black Power.\nCarmichael vedeva la nonviolenza come una tattica piuttosto che un principio, e questo lo separava dai leader moderati del movimento per i diritti civili come Martin Luther King. Carmichael divenne critico nei confronti dei leader per i diritti civili che chiedevano semplicemente l'integrazione degli afroamericani nelle esistenti istituzioni della classe media del paese. Credeva piuttosto che perch\u00e9 ci fosse una genuina integrazione i neri avrebbero dovuto prima essere uniti e solidali, e conquistare l'indipendenza.\nSecondo quanto riferito da David J. Garrow nel suo libro sul movimento per i diritti civili \"Bearing the Cross\", alcuni giorni dopo che Carmichael ebbe usato lo slogan \"Black Power\" alla \"Meredith March Against Fear,\" egli disse a Martin Luther King, \"Martin, ho deliberatamente deciso di tirar fuori questo argomento alla marcia per dargli una risonanza nazionale e per spingerti a prendere posizione per il Black Power.\" King rispose, \"L'ho gi\u00e0 usato prima di adesso. Una volta di pi\u00f9 non far\u00e0 male.\" Nel 1967 Carmichael si dimise da capo dello SNCC e fu sostituito da H. Rap Brown. Lo SNCC, che era un collettivo e, secondo lo spirito dei tempi, lavorava pi\u00f9 con il consenso di gruppo piuttosto che in maniera gerarchica, era mal disposto nei confronti dello status di celebrit\u00e0 di Carmichael. I leader del comitato iniziarono a riferirsi a lui come \"Stokely Starmichael\" e a criticare la sua abitudine a fare dichiarazioni politiche in modo indipendente, senza cercare un consenso interno, fino a arrivare a una formale lettera di espulsione nello stesso 1967.\nDopo il periodo nello SNCC, Carmichael tent\u00f2 di chiarire le sue idee politiche scrivendo insieme a Charles V. Hamilton il libro \"Black Power\" (1967) e diventando fortemente critico nei confronti della guerra in Vietnam. Durante questo periodo egli viaggi\u00f2 e tenne numerose conferenze in tutto il mondo; visit\u00f2 la Guinea, il Vietnam del Nord, la Cina e Cuba. In seguito alla sua espulsione dallo SNCC, Carmichael venne pi\u00f9 chiaramente identificato con il Black Panther Party come \"Primo Ministro onorario\". Durante questo periodo egli fu pi\u00f9 un portavoce che un organizzatore, viaggiando per tutto il paese e propagandando a livello internazionale la sua visione del \"Black Power.\"\nL'esilio autoimposto.\nCarmichael prese ben presto le distanze dalle Pantere Nere. Il partito e Carmichael erano in disaccordo sul ruolo degli attivisti bianchi: mentre il partito era dell'idea che essi potessero essere d'aiuto al movimento, Carmichael era vicino alle idee di Malcolm X secondo il quale gli attivisti bianchi avrebbero prima dovuto pensare a organizzare le proprie, di comunit\u00e0. Nel 1969, insieme alla moglie, la cantante sudafricana Miriam Makeba, si spost\u00f2 a Conakry dove divent\u00f2 l'assistente del primo ministro guineano Ahmed S\u00e9kou Tour\u00e9 e l'allievo del presidente esule del Ghana, Kwame Nkrumah. Miriam Makeba fu nominata delegato ufficiale della Guinea alle Nazioni Unite. Tre mesi dopo il suo arrivo in Africa, nel luglio 1969, pubblic\u00f2 un rigetto formale del Black Panthers Party, condannandolo per non essere sufficientemente separatista e per \"la linea dogmatica del partito che favorisce le alleanze con i bianchi radicali\".\nFu in questo stadio della sua vita che Carmichael cambi\u00f2 il suo nome in Kwame Ture in onore dei due leader africani Nkrumah e Tour\u00e9 che erano diventati i suoi protettori. Negli ultimi anni della sua vita i suoi amici si rivolgevano a lui usando indifferentemente entrambi i nomi, \"e non sembrava gli importasse\". Carmichael rimase in Guinea dopo la sua uscita dal Black Panther Party. Continu\u00f2 a viaggiare, scrivere e parlare a favore dei movimenti internazionali di sinistra e nel 1971 raccolse il suo lavoro in un secondo libro, \"Stokely Speaks: Black Power Back to Pan-Africanism\". Questo libro espone un'esplicita visione socialista Pan-africana, che ha sembrato accompagnare il resto della sua vita. A partire dai tardi anni settanta fino al giorno della sua morte Carmichael rispondeva al telefono con la frase \"Pronto per la rivoluzione!\"\nMentre era in Guinea, fu arrestato ancora una volta. Due anni dopo la morte di Tour\u00e9, avvenuta nel 1984, il regime militare guidato da Lansana Cont\u00e9, che aveva preso il potere, arrest\u00f2 Carmichael e lo tenne in prigione per tre giorni con l'accusa di aver tentato di sovvertire il governo. Nonostante fosse di dominio pubblico che il presidente Tour\u00e9 avesse usato la tortura nei confronti dei suoi avversari politici, Carmichael non critic\u00f2 mai colui da cui aveva preso il suo nuovo nome. Carmichael e Miriam Makeba si separarono nel 1973. Dopo il divorzio egli spos\u00f2 Marlyatou Barry, un medico Guineano da cui successivamente divorzi\u00f2. Nel 1998 la sua seconda moglie e il loro figlio, Bokar, nato nel 1982, vivevano nella Contea di Arlington. Basandosi su una dichiarazione del All-African Peoples Revolutionary Party, il suo necrologio apparso sul \"The New York Times\" menzionava due figli, tre sorelle e sua madre, ma senza fornire ulteriori dettagli.\nLa morte.\nNel 1996 gli fu diagnosticato un cancro alla prostata. In seguito a questa notizia furono organizzati concerti di beneficenza a Denver, New York, Atlanta e Washington, per contribuire a pagare le spese mediche; Il governo di Trinidad e Tobago, dove era nato, gli forn\u00ec una somma di 1.000$ al mese per lo stesso scopo. Secondo Carmichael il suo cancro \"\u00e8 stato messo dentro di me dalle forze dell'imperialismo americano e da altri che cospirano con esse\". Egli dichiar\u00f2 inoltre che l'FBI aveva introdotto il cancro nel suo corpo nel tentativo di assassinarlo.\nIn un'ultima intervista concessa a \"The Washington Post\", egli parl\u00f2 con scarsa considerazione dei progressi economici e politici fatti dagli afroamericani negli ultimi trenta anni. Riconosceva che i neri avevano ottenuto vittorie nelle elezioni amministrative di importanti citt\u00e0, ma dichiar\u00f2 che in compenso il potere delle maggioranze era andato diminuendo e che i progressi fatti erano in sostanza privi di significato. Stokely Carmichael viene accreditato per aver coniato il termine \"razzismo istituzionale\", definito come una forma di razzismo esistente nelle istituzioni, dalla pubblica amministrazione alle grandi aziende, includendo anche le universit\u00e0. Nei tardi anni sessanta Carmichael defin\u00ec il razzismo istituzionale come \"il fallimento collettivo di un'organizzazione di provvedere un servizio appropriato e professionale alla gente a causa del suo colore, cultura o origine etnica\".\nDopo due anni di cure presso il Columbia-Presbyterian Medical Center a New York, Carmichael mor\u00ec di cancro alla prostata a Conakry, all'et\u00e0 di cinquantasette anni. Nel 2007, la pubblicazione di documenti della Central Intelligence Agency precedentemente segreti, rivel\u00f2 che Carmichael era stato controllato dalla CIA nell'attivit\u00e0 di sorveglianza degli attivisti neri all'estero, controllo che, iniziato nel 1968, si protrasse per anni. Il leader per i diritti civili Jesse Jackson durante un discorso che celebrava la vita di Carmichael, ha dichiarato: \"Era uno della nostra generazione determinato a dare la sua vita per trasformare l'America e l'Africa. Si \u00e8 dedicato interamente a porre fine alla segregazione razziale nel nostro paese. Ci ha aiutato a abbattere quei muri\"."}
{"id": "1904510", "revid": "889336", "url": "https://it.wikipedia.org/wiki?curid=1904510", "title": "Stijn De Smet", "text": "Caratteristiche tecniche.\nViene solitamente schierato come attaccante o come trequartista.\nCarriera.\nClub.\nDe Smet viene scoperto dal (cos\u00ec come dai rivali cittadini del Club Bruges) quando, all'et\u00e0 di 12 anni, giocava nella squadra del KSV Jabbeke.\nNella stagione 2004-2005, conquista il posto da titolare, dopo che nella precedente aveva giocato 6 volte in totale. Nelle stagioni successive comincia ad essere considerato l'erede di Thomas Buffel.\nIl 17 luglio 2009 ha firmato un contratto quinquennale con il Gent. Ha debuttato il 2 agosto 2009 proprio contro la sua ex squadra ed ha siglato il gol del momentaneo 2-1 (partita poi vinta dal Gent per 3-1).\nDopo due stagioni, nel luglio 2011 viene ceduto a titolo temporaneo al Westerlo, con cui colleziona 18 presenze. Tornato al , viene confermato, giocando sette gare. Nel gennaio 2013 viene ceduto, sempre in prestito, al Waasland-Beveren. Tornato dal prestito, viene ceduto a titolo definitivo al Kortrijk.\nNazionale.\nDal 2004 entra nel giro della Nazionale belga Under-21, guadagnandosi anche qualificazione e convocazione al torneo calcistico dei Giochi olimpici di Pechino 2008.\n Viene convocato per la seconda volta in occasione dell'amichevole contro il : gioca cos\u00ec da titolare la sua prima vera partita con i \"diavoli rossi\", disputando solo il primo tempo, prima di essere sostituito da Marouane Fellaini.\nStatistiche.\nPresenze e reti nei club.\n\"Statistiche aggiornate al 26 agosto 2018.\""}
{"id": "1904513", "revid": "287204", "url": "https://it.wikipedia.org/wiki?curid=1904513", "title": "Raigarh", "text": "Raigarh \u00e8 una suddivisione dell'India, classificata come \"municipality\", di 110.987 abitanti, capoluogo del distretto di Raigarh, nello stato federato del Chhattisgarh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 21\u00b0 53' 60 N e 83\u00b0 24' 0 E e ha un'altitudine di 214 .\nStoria.\nPrima dell'indipendenza indiana, Raigarh era un principato indiano.\nSociet\u00e0.\nEvoluzione demografica.\nAl censimento del 2001 la popolazione di Raigarh assommava a 110.987 persone, delle quali 57.465 maschi e 53.522 femmine. I bambini di et\u00e0 inferiore o uguale ai sei anni assommavano a 14.786, dei quali 7.722 maschi e 7.064 femmine. Infine, coloro che erano in grado di saper almeno leggere e scrivere erano 78.460, dei quali 45.124 maschi e 33.336 femmine."}
{"id": "1904516", "revid": "17916223", "url": "https://it.wikipedia.org/wiki?curid=1904516", "title": "Drosofila melanogaster", "text": ""}
{"id": "1904518", "revid": "2519", "url": "https://it.wikipedia.org/wiki?curid=1904518", "title": "Distretto di Saboba", "text": "Il distretto di Saboba (ufficialmente Saboba District, in inglese) \u00e8 un distretto della regione Settentrionale del Ghana.\nFino al 2008 era chiamato distretto di Saboba-Chereponi, in quell'anno la parte settentrionale del territorio fu scorporata per costituire il distretto di Chereponi che fa parte della Regione Nord Est."}
{"id": "1904519", "revid": "767487", "url": "https://it.wikipedia.org/wiki?curid=1904519", "title": "Steve Forrest (musicista)", "text": "Prima di far parte del gruppo Placebo ha suonato nel gruppo punk rock statunitense Evaline.\nL'annuncio ufficiale del passaggio alla nuova band \u00e8 stato pubblicato il 6 agosto 2008, anche se la decisione di lasciare gli Evaline era stata gi\u00e0 presa a gennaio 2007. Steven rimase comunque in appoggio alla band per il loro tour 2007 negli Stati Uniti come gruppo spalla dei Placebo e fu proprio quest'esperienza che contribu\u00ec a creare quel feeling che avrebbe portato all'ingaggio di Steve nel gruppo inglese.\nDopo aver passato mesi a scrivere testi, Steven Forrest raggrupp\u00f2 vari amici di Londra per formare una nuova band, i Planes, nella quale ricopre il ruolo di cantante e chitarrista. La band ha pubblicato l'EP di debutto nell'estate 2012 e sono tornati con un nuovo album e un tour nella primavera del 2013.\nNel febbraio 2015 abbandona il ruolo di batterista nel gruppo dei Placebo."}
{"id": "1904522", "revid": "1442080", "url": "https://it.wikipedia.org/wiki?curid=1904522", "title": "Distretto di Savelugu-Nanton", "text": "Il distretto di Savelugu-Nanton (ufficialmente Savelugu/Nanton District, in inglese) era un distretto della regione Settentrionale del Ghana.\nSoppresso nel 2012, il territorio \u00e8 stato suddiviso nei distretti di Savelugu (capoluogo: Savelugu) e Nanton (capoluogo: Nanton)."}
{"id": "1904524", "revid": "2519", "url": "https://it.wikipedia.org/wiki?curid=1904524", "title": "Distretto di Sawla-Tuna-Kalba", "text": "Il distretto di Sawla-Tuna-Kalba (ufficialmente Sawla-Tuna-Kalba District, in inglese) \u00e8 un distretto della Regione di Savannah del Ghana."}
{"id": "1904529", "revid": "547992", "url": "https://it.wikipedia.org/wiki?curid=1904529", "title": "Abdelkader Ghezzal", "text": "Caratteristiche tecniche.\nCalciatore che poteva giocare in molte posizioni dell'attacco, anche da trequartista o da esterno sinistro in un 4-3-3.\nCarriera.\nClub.\nGli esordi in Francia.\nComincia la carriera nel Vaulx en Velin. Nel 2000 passa al settore giovanile del Lione, senza esordire mai in prima squadra. Viene quindi ceduto al St. Priest, dove disputa due campionati, divisi tra la serie National e il Championnat de France Amateurs-CFA.\nIn Italia.\nSerie C.\n, sbarca in Italia nell'estate del 2005. In Calabria, gioca 6 partite, sotto la guida di mister Gustinetti, prima di passare in prestito in C2 alla , dove realizza 9 goal in 12 partite. Nella stagione successiva \u00e8 in prestito alla Pro Sesto, in C1, dove segna 13 reti. Tornato definitivamente a Crotone, nella stagione 2007-08, sigla 20 goal del girone B della C1, con il Crotone che finisce al quarto posto valido per i play-off per la Serie B: nei play-off il Taranto elimina i calabresi con un 2-0 (andata 3-2 per il Crotone).\nSerie A.\nDurante la sessione estiva del calciomercato 2008, viene acquistato dal Genoa per e subito girato in compropriet\u00e0 al nell'ambito dell'operazione di riscatto della compropriet\u00e0 di Fernando Forestieri da parte del club genovese e firma un contratto fino al 2012.\nRealizza una rete all'esordio in Serie A nella partita contro il Cagliari segnando il 2-0 a Siena, nella seconda giornata di campionato. Segner\u00e0 anche contro Bologna, Lecce, Catania e ancora Bologna divenendo nella stagione 2008-09 All'inizio della nuova stagione realizza l'1-1 in Siena-Milan il 22 agosto 2009 nella prima giornata di campionato, incontro poi perso 2-1. Ritrover\u00e0 il gol parecchi mesi dopo, realizzando il 2-0 in Siena-Udinese. Realizza la prima doppietta in Serie A in Juventus-Siena 3-3 siglando il 3-2 e il 3-3 definitivo che completa la rimonta dei toscani che erano 3-0 sotto. Realizza un'altra doppietta in Siena- trovando le reti dell'1-1 e del 2-2 nella partita che vedr\u00e0 vincere la formazione bianconera per 3-2. A fine stagione totalizzer\u00e0 6 reti in 30 incontri di campionato. A fine stagione la sua squadra \u00e8 retrocessa in Serie B.\nIl 1\u00ba luglio 2010 si trasferisce in compropriet\u00e0 al Bari, firmando un contratto di quattro anni. Esordisce in maglia biancorossa nella prima partita del campionato contro la Juventus vinta poi dai baresi per 1-0.\nSegna il suo primo gol in biancorosso il 27 febbraio 2011 nella partita casalinga di Bari-Fiorentina, terminata 1-1. A fine stagione, per il secondo anno consecutivo, la squadra in cui ha giocato \u00e8 retrocessa in Serie B.\nIl 24 giugno 2011 Siena e Bari risolvono la compropriet\u00e0 e il giocatore diventa interamente di propriet\u00e0 del club pugliese e il 31 agosto dello stesso anno passa in prestito al .\nIn Spagna.\nIl 31 gennaio 2012, nell'ultimo giorno della finestra invernale del calciomercato, passa in prestito agli spagnoli del Levante. Non sar\u00e0 poi riscattato dalla societ\u00e0 iberica, ritornando pertanto in Puglia alla fine del campionato.\nRitorno in Italia.\nNell'estate del 2012 fa il suo ritorno al Bari dove, dopo un inizio di stagione travagliato, trova forma e fiducia dell'allenatore, riprendendo a giocare con buona continuit\u00e0. In dieci partite va a segno con due gol.\nNella successiva sessione estiva di mercato, viene acquistato dal che lo gira in prestito in Serie B al . Nella 14\u00aa giornata, nel match interno allo stadio \"Francioni\", sigla la sua prima rete con il Latina, che vale anche la vittoria contro il Bari, sua ex squadra. A fine stagione torna al Parma, con cui gioca la stagione 2014-2015, al termine della quale rimane svincolato.\nIl 10 dicembre 2015, dopo essersi allenato alcuni giorni col club lariano, viene tesserato dal , ultimo in classifica in Serie B, con cui firma un contratto valido fino al termine della stagione, prendendo la maglia numero 10.\nIl 18 dicembre 2016 comunica il proprio ritiro dal calcio giocato, annunciando la volont\u00e0 di lavorare come agente del fratello Rachid.\nNazionale.\nNato in Francia da genitori algerini, nel 2008 debutta con la Algeria. Il suo esordio al Mondiale 2010 in Sudafrica \u00e8 segnato da un'espulsione nella gara con la Slovenia: entrato nel secondo tempo, viene ammonito per due volte e dopo 10 minuti lascia i suoi in inferiorit\u00e0 numerica per quella che sar\u00e0 una sconfitta di misura. Squalificato nella successiva partita pareggiata per 0-0 dalla sua nazionale con l'Inghilterra, conclude il mondiale disputando gli ultimi 25 minuti della sfida persa con gli USA.\nDopo il ritiro.\nIl 18 gennaio 2019 \u00e8 annunciato come concorrente della quattordicesima edizione del reality show \"L'isola dei famosi\", in onda su Canale 5, dal quale si ritira dopo 44 giorni di permanenza."}
{"id": "1904530", "revid": "7336", "url": "https://it.wikipedia.org/wiki?curid=1904530", "title": "In linea", "text": ""}
{"id": "1904531", "revid": "102818732", "url": "https://it.wikipedia.org/wiki?curid=1904531", "title": "Roberto Haver", "text": "Roberto Haver da oltre 20 anni si occupa di Astronomia amatoriale, in particolare \nsi \u00e8 dedicato all'osservazione di comete, ne ha osservate oltre 100, di meteore e bolidi, visualmente, fotograficamente e con telecamere, \ndi follow up di asteroidi near-Earth (NEA) e di comete. Fa parte del team di astrofili che gestiscono l'Osservatorio di Frasso Sabino. \nTra i contributi all'Astronomia dati da Haver si pu\u00f2 citare la prescoperta della cometa \n109P/Swift-Tuttle nel 1992, la conferma e la caratterizzazione dei parametri dello sciame meteorico delle Alpha Monocerontidi nel 1995, l'osservazione dell'inaspettata pioggia delle Bootidi di Giugno del 1998, la coscoperta dell'asteroide 34138 Frasso Sabino nel 2000, la scoperta dell'asteroide 257439 Peppeprosperini nel 2010, numerose prescoperte di asteroidi e comete, \u00e8 stato uno degli scopritori di un'immagine di una cometa sconosciuta.\nL'asteroide 14919 Robertohaver, precedentemente noto come 1994 PG, \u00e8 a lui intitolato ."}
{"id": "1904533", "revid": "2519", "url": "https://it.wikipedia.org/wiki?curid=1904533", "title": "Distretto metropolitano di Tamale", "text": "Il distretto metropolitano di Tamale (ufficialmente Tamale Metropolitan Assembly, in inglese) \u00e8 un distretto municipale della regione Settentrionale del Ghana."}
{"id": "1904535", "revid": "287204", "url": "https://it.wikipedia.org/wiki?curid=1904535", "title": "Korba (India)", "text": "Korba \u00e8 una suddivisione dell'India, classificata come \"municipal corporation\", di 315.695 abitanti, capoluogo del distretto di Korba, nello stato federato del Chhattisgarh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 22\u00b0 21' 0 N e 82\u00b0 40' 60 E e ha un'altitudine di 251 .\nSociet\u00e0.\nEvoluzione demografica.\nAl censimento del 2001 la popolazione di Korba assommava a 315.695 persone, delle quali 165.028 maschi e 150.667 femmine. I bambini di et\u00e0 inferiore o uguale ai sei anni assommavano a 43.843, dei quali 22.505 maschi e 21.338 femmine. Infine, coloro che erano in grado di saper almeno leggere e scrivere erano 216.571, dei quali 127.406 maschi e 89.165 femmine."}
{"id": "1904537", "revid": "400694", "url": "https://it.wikipedia.org/wiki?curid=1904537", "title": "Nathan H. Juran", "text": ""}
{"id": "1904538", "revid": "1442080", "url": "https://it.wikipedia.org/wiki?curid=1904538", "title": "Distretto di Tolon-Kumbungu", "text": "Il distretto di Tolon-Kumbungu (ufficialmente Tolon/Kumbungu District, in inglese) era un distretto della regione Settentrionale del Ghana.\nSoppresso nel 2012 il suo territorio \u00e8 stato diviso nei distretti di Tolon (capoluogo: Tolon) e Kumbungu (capoluogo: Kumbungu). "}
{"id": "1904539", "revid": "767487", "url": "https://it.wikipedia.org/wiki?curid=1904539", "title": "Nazionale di hockey su prato della Germania", "text": "La nazionale di hockey su prato della Germania \u00e8 la squadra di hockey su prato rappresentativa della Germania ed \u00e8 posta sotto la giurisdizione della Deutscher Hockey Bund."}
{"id": "1904541", "revid": "83531", "url": "https://it.wikipedia.org/wiki?curid=1904541", "title": "Distretto municipale di Yendi", "text": "Il distretto municipale di Yendi (ufficialmente Yendi Municipal District, in inglese) \u00e8 un distretto della regione Settentrionale del Ghana."}
{"id": "1904542", "revid": "110157", "url": "https://it.wikipedia.org/wiki?curid=1904542", "title": "Africa Cup 2008-2009", "text": "L'Africa Cup 2008-09 fu la 9\u00aa edizione della Coppa d'Africa di rugby a 15; contesa tra 12 squadre nazionali africane, si disput\u00f2 nell'arco di due stagioni, tra il 14 giugno 2008 e il 28 novembre 2009.\nSi compose di due fasi, la prima delle quali a gironi, che si tenne tra giugno e agosto 2008 e vide le 12 squadre ripartite in quattro gironi da tre squadre ciascuna, e la seconda a playoff con gare di andata e ritorno che vide impegnata la prima classificata di ciascun girone, che si disput\u00f2 nel 2009.\nNon mancarono, durante il torneo, anche tensioni politiche, perch\u00e9 la federazione del chiese alla confederazione africana di disputare la partita contro lo , originariamente prevista a Bulawayo, in campo neutro, in quanto preoccupata per la sicurezza dei propri giocatori dopo i tumulti che avevano fatto seguito alle elezioni generali zimbabwesi; la gara fu dapprima posticipata a data da destinarsi successiva al 2 agosto 2008, alla fine della fase a gironi, e in seguito non fu pi\u00f9 recuperata in quanto ininfluente ai fini della classifica del girone, vinto dalla .\nLa competizione funse anche da torneo di qualificazioni africane alla : alla squadra campione d'Africa, infatti, era garantita la qualificazione diretta al torneo mentre alla finalista sconfitta fu destinato il posto ai ripescaggi intercontinentali.\nLa doppia finale fu vinta dalla che a novembre 2009 batt\u00e9 la all'andata a Tunisi per 18-13 e al ritorno a Windhoek per 22-10 e si assicur\u00f2 la qualificazione alla Coppa del Mondo; la Tunisia fu destinata ai ripescaggi che si tennero sette mesi pi\u00f9 tardi."}
{"id": "1904543", "revid": "339392", "url": "https://it.wikipedia.org/wiki?curid=1904543", "title": "Law and order svu", "text": ""}
{"id": "1904544", "revid": "2519", "url": "https://it.wikipedia.org/wiki?curid=1904544", "title": "Distretto di Zabzugu-Tatale", "text": "Il distretto di Zabzugu-Tatale (ufficialmente Zabzugu/Tatale District, in inglese) era un distretto della regione Settentrionale del Ghana.\nNel 2012 \u00e8 stato soppresso e il suo territorio \u00e8 stato diviso nei neocostituiti distretti di Zabzugu e di Tatale-Sangule."}
{"id": "1904550", "revid": "1869172", "url": "https://it.wikipedia.org/wiki?curid=1904550", "title": "William Beveridge", "text": "Biografia.\nNasce il 5 marzo 1879 a Rangpur, nella colonia britannica dell'Impero anglo-indiano da Henry Beveridge e Annette Akroyd.\nVenne educato nel prestigioso istituto di Charterhouse a Godalming, situata a circa 60 km a sud-ovest di Londra. Successivamente, studi\u00f2 matematica, letteratura classica e legge al Balliol College, uno dei collegi costituenti l'Universit\u00e0 di Oxford.\nDopo gli studi divenne avvocato e si occup\u00f2 di servizi sociali scrivendo sull'argomento articoli sul quotidiano londinese \"Morning Post\". Dal 1903 si interess\u00f2 delle problematiche relative alla disoccupazione. Lavor\u00f2 con Sidney Webb e Beatrice Webb, venendo influenzato dalle loro teorie di riforme sociali relativamente al lavoro, alla scuola e alle pensioni.\nBeatrice Webb lo present\u00f2 nel 1908 a Winston Churchill, allora Ministro del Commercio e dell'Industria.\nPer alcuni mesi, dal 1944 al 1945, rappresent\u00f2 il collegio di Berwick-upon-Tweed alla Camera dei comuni, eletto nel Partito Liberale."}
{"id": "1904552", "revid": "834", "url": "https://it.wikipedia.org/wiki?curid=1904552", "title": "Figli dei figli della guerra", "text": "Figli dei figli della guerra \u00e8 il secondo LP (Q-Disc) del gruppo Stradaperta.\nLa registrazione del disco avviene presso lo Studio Pomodoro a Sutri (VT). Il missaggio viene effettuato presso gli Studi Pollicino, di Roma. Il disco \u00e8 pubblicato dalla casa discografica It di Vincenzo Micocci."}
{"id": "1904554", "revid": "785863", "url": "https://it.wikipedia.org/wiki?curid=1904554", "title": "Merlock", "text": ""}
{"id": "1904555", "revid": "170423", "url": "https://it.wikipedia.org/wiki?curid=1904555", "title": "Nazionale di hockey su prato della Cina", "text": "La nazionale di hockey su prato della Cina (\u4e2d\u56fd\u56fd\u5bb6\u66f2\u68cd\u7403\u961f) \u00e8 la squadra di hockey su prato rappresentativa della Cina ed \u00e8 posta sotto la giurisdizione della Chinese Field Hockey Association."}
{"id": "1904558", "revid": "1842072", "url": "https://it.wikipedia.org/wiki?curid=1904558", "title": "Split (Unix)", "text": "split (dalla lingua inglese \"to split\", \"dividere\") \u00e8 un comando dei sistemi operativi Unix e Unix-like, e pi\u00f9 in generale dei sistemi POSIX, che legge i dati di un file, o i dati provenienti dallo \"standard input\", e li scrive suddividendoli in pi\u00f9 file di dimensioni massime prestabilite; i nomi dei file scritti sono determinati automaticamente e ordinati alfabeticamente, in modo da poter ricostruire i dati originari tramite il comando cat.\nSintassi.\nLa sintassi generale del comando \"split\" \u00e8 la seguente:\n split [\"opzioni\"] [--] [\"file\" [\"prefisso\" ] ]\nIl parametro facoltativo \"file\" specifica il nome del file da cui leggere i dati. Se non specificato, o se \u00e8 un trattino (-), \"split\" legge i dati provenienti dallo \"standard input\".\nIl parametro facoltativo \"prefisso\" specifica un prefisso da usare per i nomi dei file scritti. Se non specificato, viene usato il prefisso x.\nIl doppio trattino -- (facoltativo) indica che i parametri successivi non sono da considerarsi opzioni.\nIl comportamento predefinito prevede di usare suffissi di due caratteri ed una dimensione massima di 1000 linee di testo per ogni file.\nTra le opzioni principali vi sono:\nLa versione GNU di \"split\" supporta inoltre le seguenti opzioni:\nEsempi.\nDivide il file elenco.txt in pi\u00f9 file con prefisso elenco.txt_ e dimensione massima di 10 linee ciascuno:\n split -l 10 elenco.txt elenco.txt_\nDivide il file backup.bin in pi\u00f9 file con prefisso backup_ e dimensione massima di 2 GiB ciascuno:\n split -b 2048m backup.bin backup_\nConcatena tramite il comando cat i file divisi con \"split\", in modo da riottenere il file originale:\n cat backup_* &gt; backup1.bin"}
{"id": "1904563", "revid": "638792", "url": "https://it.wikipedia.org/wiki?curid=1904563", "title": "Exedore", "text": " \u00e8 un personaggio della serie animata giapponese \"Macross\", adattata negli anni ottanta in \"Robotech\" dalla statunitense Harmony Gold.\nBiografi e carriera.\nExsedol \u00e8 l'ufficiale addetto alle registrazioni zentradi (una specie di enciclopedia vivente), agli ordini del comandante Vrlitwhai Kridanik, e per tutta la serie viene mostrato costantemente al suo fianco, sempre pronto a dare consigli.\nIn seguito nella serie quando la flotta Vrlitwhai decide di schierarsi con gli umani, Exsedol viene rimpicciolito a dimensioni umane ed inviato come ambasciatore di pace. al termine della guerra Exsedol riprende il proprio ruolo di consigliere, oltre a ritornare ad assumere le proprie dimensioni da zentradi. Anche il suo aspetto nelle serie successive appare alterato, una precauzione attuata per preservare le preziosissime informazioni che si trovano nella sua memoria.\nExsedol compare anche nella serie \"Macross 7\", ed \u00e8 il consigliere del capitano Maximilian Jenius. Il suo ruolo si riveler\u00e0 fondamentale nella nuova razza aliena che minaccia l'umanit\u00e0, i \"Proto-Devil\", in quanto Exsedol \u00e8 l'unico ad avere informazioni su di loro. Inoltre in un paio di occasioni Exsedol entrer\u00e0 in azione, lasciando il ponte di comando per investigare fra le rovine della Protocultura."}
{"id": "1904564", "revid": "223320", "url": "https://it.wikipedia.org/wiki?curid=1904564", "title": "Exsedol Folmo", "text": ""}
{"id": "1904565", "revid": "287204", "url": "https://it.wikipedia.org/wiki?curid=1904565", "title": "Durg", "text": "Durg \u00e8 una suddivisione dell'India, classificata come \"municipal corporation\", di 231.182 abitanti, capoluogo del distretto di Durg, nello Stato federato del Chhattisgarh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 21\u00b0 10' 60 N e 81\u00b0 16' 60 E e ha un'altitudine di 289 .\nSociet\u00e0.\nEvoluzione demografica.\nAl censimento del 2001 la popolazione di Durg assommava a 231.182 persone, delle quali 118.896 maschi e 112.286 femmine. I bambini di et\u00e0 inferiore o uguale ai sei anni assommavano a 29.568, dei quali 15.144 maschi e 14.424 femmine. Infine, coloro che erano in grado di saper almeno leggere e scrivere erano 166.728, dei quali 93.535 maschi e 73.193 femmine."}
{"id": "1904566", "revid": "453768", "url": "https://it.wikipedia.org/wiki?curid=1904566", "title": "Cervellata", "text": "La cervellata \u00e8 un particolare tipo di salsiccia.\nProdotto tipico pugliese.\nCon la denominazione cervellata si intende un prodotto tipico pugliese inserito nella lista dei prodotti agroalimentari tradizionali italiani (P.A.T) del Ministero delle politiche agricole alimentari e forestali (Mipaaf).. La cervellata \u00e8 una salsiccia tipica di Toritto, paese dell'entroterra barese ubicato nel Parco nazionale dell'Alta Murgia. Viene preparata scegliendo le parti pi\u00f9 umide del bovino e del suino. Il tutto viene sgrassato e tagliato a pezzi e successivamente tritato. Il tritato viene condito con formaggio pecorino, sale e aromi naturali.\nNel paese di Toritto si celebra questo prodotto tipico con una sagra che si svolge nel periodo estivo.\nCucina calabrese.\nLa cervellata \u00e8 un insaccato di carne suina che si caratterizza per il fatto che, al contrario della tipica salsiccia calabrese, non contiene pomodoro, peperoncino n\u00e9 vino rosso. La cervellata \u00e8 un insaccato nel quale la carne \u00e8 insaporita con pepe nero, vino bianco e finocchio selvatico.\nCucina milanese.\nNella cucina milanese \u00e8 tradizionale un insaccato con uguale nome italiano (\"cervelaa\" in dialetto milanese), ma di composizione e impiego diversi."}
{"id": "1904567", "revid": "466539", "url": "https://it.wikipedia.org/wiki?curid=1904567", "title": "Mary Joe Fern\u00e1ndez", "text": "Carriera.\nDivenuta professionista nel 1986, ha conquistato durante l'attivit\u00e0 agonistica 7 tornei nel singolare e 19 nel doppio, per un totale di 26 tornei vinti. Non \u00e8 mai riuscita a imporsi in un torneo del Grande Slam nonostante le due finali disputate nel 1990 e nel 1992 agli Australian Open, sconfitta prima da Steffi Graf e poi da Monica Seles, e quella ottenuta nel 1993 al Roland Garros, quando, dopo aver strappato il primo set alla Steffi, fin\u00ec per perdere con il punteggio di 4-6, 6-2, 6-4. Sempre in quel Roland Garros Mary Joe gioc\u00f2 nei quarti di finale un'epica sfida contro l'argentina Sabatini, in cui, dopo essersi ritrovata sotto 6-1 5-1, Mary Joe annull\u00f2 alla Sabatini ben cinque match point, per poi vincere in rimonta 1-6, 7-6, 10-8 dopo oltre tre ore di gioco. Tra le vittorie nel singolare spiccano i due titoli ottenuti a Indian Wells nel 1993 e nel 1995.\nMiglior fortuna ebbe nel doppio, dove si aggiudic\u00f2 ben 19 tornei, tra i quali due titoli del Grande Slam (Australian Open nel 1991 e Roland Garros nel 1996), mentre in cinque occasioni il suo cammino negli Slam si arrest\u00f2 in finale.\nHa raggiunto come miglior classifica nel singolare il quarto posto del ranking WTA. Ricordata come giocatrice di grande talento, \u00e8 significativo che l'apice della sua carriera lo raggiunse a 22 anni. Nel 2000 ha annunciato il ritiro, dopo 14 anni di carriera agonistica. Successivamente \u00e8 diventata capitano non giocatore della nazionale femminile americana di tennis per la Fed Cup.\nOlimpiadi.\nMary Joe ottenne prestigiosi risultati sia alle Olimpiadi di Barcellona nel 1992 che nel 1996 alle Olimpiadi di Atlanta.\nA Barcellona si aggiudic\u00f2 in coppia con Gigi Fern\u00e1ndez la medaglia d'oro nel doppio femminile, dopo aver sconfitto in finale la coppia di casa composta da Arantxa S\u00e1nchez Vicario e Conchita Mart\u00ednez, mentre in singolare ottenne la medaglia di bronzo, venendo sconfitta in semifinale da Steffi Graf.\nAd Atlanta biss\u00f2 sempre in coppia con Gigi Fern\u00e1ndez l'oro olimpico conquistato 4 anni prima a Barcellona: questa volta a farne le spese in finale fu la coppia rappresentata dalle tenniste della Repubblica Ceca Jana Novotn\u00e1 ed Helena Sukov\u00e1. In singolare sfior\u00f2 il bronzo, quando dopo essersi arresa in semifinale alla connazionale Lindsay Davenport, fu battuta nella finale per il terzo posto da Jana Novotn\u00e1.\nVita personale.\nSposata dal 2000 con l'agente sportivo Anthony Lewisohn \"Tony\" Godsick, il manager di Roger Federer, \u00e8 madre di due bambini: Isabella Maria (nata nel 2001) e Nicholas Cooper (nato nel 2004)."}
{"id": "1904570", "revid": "60451", "url": "https://it.wikipedia.org/wiki?curid=1904570", "title": "Pesi superleggeri", "text": "I Pesi superleggeri (anche pesi welter leggeri o pesi welter junior) sono una categoria di peso del pugilato.\nTra i dilettanti, la categoria \u00e8 stata istituita a partire dai giochi di Helsinki.\nLimiti di peso.\nNel pugilato moderno il peso dei contendenti non deve superare:\nProfessionisti.\nAlcuni tra i migliori rappresentanti della categoria sono stati:"}
{"id": "1904575", "revid": "228587", "url": "https://it.wikipedia.org/wiki?curid=1904575", "title": "Nome difettivo", "text": ""}
{"id": "1904578", "revid": "287204", "url": "https://it.wikipedia.org/wiki?curid=1904578", "title": "Bhilai Nagar", "text": "Bhilai Nagar (o semplicemente Bhilai) \u00e8 una suddivisione dell'India, classificata come \"municipal corporation\", di 553.837 abitanti, situata nel distretto di Durg, nello stato federato del Chhattisgarh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 21\u00b0 13' 0 N e 81\u00b0 25' 60 E e ha un'altitudine di 292 .\nSociet\u00e0.\nEvoluzione demografica.\nAl censimento del 2001 la popolazione di Bhilai Nagar assommava a 553.837 persone, delle quali 289.853 maschi e 263.984 femmine. I bambini di et\u00e0 inferiore o uguale ai sei anni assommavano a 72.871, dei quali 37.876 maschi e 34.995 femmine. Infine, coloro che erano in grado di saper almeno leggere e scrivere erano 403.222, dei quali 230.362 maschi e 172.860 femmine."}
{"id": "1904579", "revid": "30610", "url": "https://it.wikipedia.org/wiki?curid=1904579", "title": "Corto 5", "text": "Corto 5 era un contenitore di cortometraggi trasmesso da Canale 5 dall'estate 2002 fino al 2006.\nEra trasmesso tutti i sabato pomeriggio e in occasioni particolari come capodanno veniva trasmessa una maratona di corti che durava tutta la notte, chiamata \"La notte pi\u00f9 lunga dell'anno\".\nLe sigle utilizzate per il programma sono state 2:"}
{"id": "1904582", "revid": "1149807", "url": "https://it.wikipedia.org/wiki?curid=1904582", "title": "GameSpot", "text": "GameSpot \u00e8 un sito web in lingua inglese che tratta videogiochi. \nLanciato nel 1996 da Pete Deemer e Vince Broady, si tratta di uno dei siti pi\u00f9 noti sull'argomento: secondo il sito Compete.com riceve una media di 60 milioni di visite annuali.\nAcquisito dal gruppo CNET, \u00e8 poi passato insieme a questo alla CBS Interactive, e nel 2020 \u00e8 passato alla Red Ventures.\nNel sito \u00e8 possibile trovare recensioni, notizie e approfondimenti; \u00e8 presente un forum e un sistema di blog (anche con video). La registrazione \"base\" \u00e8 gratuita, mentre pagando una certa somma \u00e8 possibile avere dei servizi aggiuntivi e la rimozione dei banner pubblicitari.\nControversie.\nIl direttore generale del sito, Jeff Gerstmann, \u00e8 stato licenziato il 28 novembre 2007. Nei giorni seguenti sono circolate voci su possibili pressioni da parte della Eidos Interactive per la poco lusinghiera recensione del gioco \"\". Queste voci non sono state ufficialmente confermate da GameSpot o da CNET; tuttavia, dopo circa un mese dal fatto, alcuni membri dello staff hanno rassegnato le dimissioni, adducendo come motivo le (secondo loro) errate motivazioni che hanno portato al licenziamento di Gerstmann."}
{"id": "1904583", "revid": "599013", "url": "https://it.wikipedia.org/wiki?curid=1904583", "title": "Jacky Durand", "text": "Carriera.\nDue volte campione francese, vinse tre tappe al Tour de France, ma soprattutto il Giro delle Fiandre e la Parigi-Tours.\nSi \u00e8 imposto in frazioni di tutte le tre maggiori corse a tappe francesi: tre tappe al Tour (10\u00aa tappa nel 1994, prologo nel 1995 e 8\u00aa tappa nel 1998), una alla Parigi-Nizza (9\u00aa tappa nel 1999) ed una al Giro del Delfinato (1\u00aa tappa nel 2002)."}
{"id": "1904589", "revid": "170423", "url": "https://it.wikipedia.org/wiki?curid=1904589", "title": "Nazionale di hockey su prato del Sudafrica", "text": "La nazionale di hockey su prato del Sudafrica \u00e8 la squadra di hockey su prato rappresentativa del Sudafrica ed \u00e8 posta sotto la giurisdizione della South African Hockey Association."}
{"id": "1904595", "revid": "115233", "url": "https://it.wikipedia.org/wiki?curid=1904595", "title": "Grafometria", "text": ""}
{"id": "1904597", "revid": "599013", "url": "https://it.wikipedia.org/wiki?curid=1904597", "title": "Igor' Skljarov", "text": "Biografia.\n\u00c8 sposato con Natal'ja Jur\u010denko, pi\u00f9 volte campionessa mondiale di ginnastica.\nCarriera.\nClub.\nCominci\u00f2 la sua carriera nel , formazione militante nella terza serie del campionato sovietico. Passato allo , squadra di seconda serie, ottenne, grazie al secondo posto del 1983, l'accesso alla massima serie sovietica.\nSceso immediatamente in seconda serie, dopo un altro anno allo SKA Rostov pass\u00f2 alla , club in cui milit\u00f2 per otto stagioni, tutti nella massima serie (prima sovietica, poi russa). Nell'ultimo anno di attivit\u00e0 scese prima in seconda serie con il , poi in terza con lo .\nNazionale.\nCon la Nazionale Under-20 di calcio dell'Unione Sovietica ha disputato i mondiali di categoria nel 1985.\nCon la Nazionale olimpica di calcio dell'Unione Sovietica vanta nove presenze e la vittoria della medaglia d'oro ai Giochi olimpici di .\nCon la gioc\u00f2 una partita il 17 febbraio 1993 contro ."}
{"id": "1904599", "revid": "170423", "url": "https://it.wikipedia.org/wiki?curid=1904599", "title": "Nazionale di hockey su prato del Canada", "text": "La nazionale di hockey su prato del Canada \u00e8 la squadra di hockey su prato rappresentativa del Canada ed \u00e8 posta sotto la giurisdizione della Field Hockey Canada."}
{"id": "1904602", "revid": "547992", "url": "https://it.wikipedia.org/wiki?curid=1904602", "title": "Jacopo del Casentino", "text": "Biografia.\nIl Vasari dedic\u00f2 a Jacopo un capitolo delle sue \"Vite\". In base a queste notizie si dedurrebbe una tale biografia: Jacopo, figlio di Cristofaro Landino originario di Pratovecchio, sarebbe stato affidato dal padre al pittore Taddeo Gaddi che lo port\u00f2 a Firenze. Qui Jacopo realizz\u00f2 i suoi primi dipinti (alcuni tabernacoli ad affresco) per poi ricevere l'importante commessa di affrescare le volte della chiesa di Orsanmichele con le figure di \"Profeti\" e \"Patriarchi\" (opere perdute). Sarebbe quindi tornato nel Casentino dove avrebbe lasciato dei dipinti a Poppi; avrebbe poi lavorato ad Arezzo, in particolare nel Duomo vecchio, nella chiesa di San Bartolomeo (un \"Cristo Morto con la Vergine e San Giovanni Evangelista\" nella cappella di Santa Maria della Neve), in San Domenico (affreschi della cappella di San Cristofano), in Sant'Agostino (pala d'altare e affreschi con \"Storie di san Lorenzo\" nella cappella Nardi), nella Pieve (\"Storie di san Matteo\"); infine sovrintese anche alla ricostruzione degli impianti idrici della \"Fonte Guinizzelli\" (1354). Alla sua bottega si sarebbero formati Agnolo Gaddi e Spinello Aretino. Sarebbe poi stato ancora a Firenze per realizzare altre opere e sarebbe morto, avanti negli anni, a Pratovecchio.\nIl limite della attendibilit\u00e0 delle notizie del Vasari sta innanzitutto nelle incertezze del biografo: nella prima edizione delle \"Vite\" lo fa morire 65 anni nel 1358, nella seconda a 80 anni senza specificare l'anno; nella seconda edizione omette l'epitaffio nel quale Jacopo \u00e8 dichiarato allievo di un tal \"Gaddus\", che non pu\u00f2 essere Taddeo Gaddi. Questo ha fatto pensare ad una celebrazione in chiave \"aretina\" di un artista, ricordato dai documenti per aver fondato la Compagnia di San Luca, ma con pochi dati biografici certi. A questo si aggiunga che il pittore \"Jacobus de Casentino\" che firma il trittico Cagnola agli Uffizi (unica opera da lui firmata) \u00e8 un artista prettamente fiorentino, un giottesco della prima generazione e non corrisponde affatto alla biografia vasariana, dalla quale si evince invece che tale pittore avrebbe operato, essenzialmente ad Arezzo, ben oltre la met\u00e0 del secolo; e a nulla \u00e8 valso il tentativo di distinguere dal vasariano \"Jacopo di Casentino\" un pi\u00f9 giovane \"Jacopo di Landino\", fiorentino, mancando i riferimenti documentari che confermino la biografia vasariana. Ben si colloca invece ad un'et\u00e0 matura il suo \"status\" di consigliere e di cofondatore nel 1339 della Compagnia di San Luca, la corporazione alla quale da allora si associarono i pittori.\nPertanto gli storici dell'arte hanno dovuto ricostruire una plausibile attivit\u00e0 artististica di Jacopo esclusivamente sulla comparazione delle opere attribuitegli: ne \u00e8 emerso un artista attivo soprattutto a Firenze entro la prima met\u00e0 del secolo, che conosceva bene Taddeo Gaddi e che era prolifico nella produzione di opere d'atelier (polittici e soprattutto altaroli portatili per la devozione privata), meno versato forse sui dipinti murali (Vasari ne fa essenzialmente un affrescatore).\nL'Offner ha inserito Jacopo nella corrente dei pittori giotteschi della corrente \"miniaturizzante\", nella quale ha fatto confluire gli artisti che, pur uscendo dalla formazione diretta o mediata del maestro, erano inclini a certe linearit\u00e0 tipiche della scuola senese. Nello specifico, a Jacopo del Casentino \u00e8 stata attribuita anche un'attivit\u00e0 di miniatore.\nMolto probabilmente fu il padre di Francesco Landini, musicista."}
{"id": "1904605", "revid": "265681", "url": "https://it.wikipedia.org/wiki?curid=1904605", "title": "Paul Gerdt", "text": ""}
{"id": "1904606", "revid": "114823923", "url": "https://it.wikipedia.org/wiki?curid=1904606", "title": "Approcci di project management", "text": "Gli approcci utilizzati nell'ambito del project management consistono in diversi approcci metodologici adottabili per la gestione delle attivit\u00e0 di un progetto, che includono gli approcci agili, interattivi, incrementali e basati sulla successione di fasi predefinite.\nCiascuno di questi approcci presenta vantaggi e svantaggi che possono consigliarne l'adozione in certi contesti di progetto piuttosto che sconsigliarlo in altri. In progetti reali non \u00e8 raro rilevare l'adozione di approcci misti che utilizzano parti dell'uno o dell'altro a seconda del contesto o della fase del progetto.\nMolti di essi fanno riferimento al PMBOK sviluppato dal Project Management Institute. Tra i pi\u00f9 importanti (vedere ad esempio recensione di Max Wideman) possono essere considerati RUP, PRINCE2, TenStep, SDLC.\nIndipendentemente dall'approccio utilizzato, una particolare attenzione va dedicata alla definizione chiara degli scopi/obiettivi del progetto e delle loro implicazioni; anche la definizione chiara dei ruoli e delle responsabilit\u00e0 di tutti gli attori coinvolti, inclusi i committenti, riveste una importanza decisiva per il successo del progetto.\nNel caso di progetti molto complessi (ad esempio nel caso di un insieme di progetti correlati) e comunque in caso di impatti rilevanti dei progetti sulle organizzazioni coinvolte e sui loro processi, il progetto deve essere considerato all'interno di un approccio pi\u00f9 globale, agendo sul piano del Change management che si occupa principalmente di gestire l'impatto umano e organizzativo di una trasformazione all'interno di un contesto aziendale e/o sociale.\nDescrizione.\nApproccio classico.\nL'approccio classico \u00e8 di fatto rappresentato dalla \"ortodossia\" del PMBOK sviluppato dal Project Management Institute, nella quinta edizione della quale sono definiti 47 \"processi\", raggruppati in 5 \"gruppi di processi\" e 10 \"aree di conoscenza\". I processi del PMBOK, se applicati in modo appropriato ai progetti, consentono di pianificare, eseguire e monitorare tutti gli aspetti che direttamente o indirettamente possono influire sull'esito del progetto.\nI 5 gruppi di processi di un progetto sono:\nQuesta sequenza non va interpretata in modo deterministico: i singoli gruppi di processi e i singoli processi sono spesso ripetuti prima del completamento del progetto e possono avere interazioni nell'ambito di un gruppo di processi e tra gruppi di processi. La natura di tali interazioni varia da progetto a progetto e pu\u00f2 essere eseguita o meno in un particolare ordine.\nIl PMBOK evidenzia come i gruppi di processi di un progetto non siano le fasi di ciclo di vita del progetto: laddove un progetto fosse diviso in pi\u00f9 fasi, i gruppi di processi sono normalmente ripetuti per ciascuna fase, inoltre a seconda del contesto specifico le fasi di ciclo di vita di un progetto possono essere le pi\u00f9 diverse tra loro.\nPer esempio nel settore della progettazione civile i progetti tipicamente avanzano attraverso fasi come la pre-pianificazione, la progettazione concettuale, la progettazione schematica, lo sviluppo della progettazione, il disegno degli elementi costruttivi, l'amministrazione del progetto.\nNel settore dei progetti informatici l'approccio classico spesso \u00e8 conosciuto come \"modello a cascata\" (\"waterfall model\") per via della linearit\u00e0 con cui viene \"esplosa\" la sequenza dei \"task\" nel processo di pianificazione.\nIl \"modello a cascata\" funziona meglio su progetti compatti e ben definiti mentre su progetti pi\u00f9 complessi dove esistono larghe aree di scopo non ben definite o sconosciute, \u00e8 meno indicato.\nIl Cono di incertezza descrive come la pianificazione fatta nella fase iniziale di un progetto sia affetta da un elevato grado di incertezza. Questo diventa particolarmente vero nei progetti software che hanno l'obiettivo di sviluppare nuovi prodotti. Il \"modello a cascata\" viene ritenuto poco affidabile nei progetti nei quali i requisiti non sono chiari e ben definiti e nei casi dove sono suscettibili di variazioni significative.\nMentre i nomi delle fasi possono differire da un campo di applicazione all'altro, le fasi effettive seguono tipicamente i passi tipici della prassi di problem solving (definizione del problema, valutazione delle alternative e delle opzioni, scelta del percorso ottimale, realizzazione e verifica).\nApproccio Rational Unified Process.\nIl Rational Unified Process (RUP) \u00e8 un \"framework\" per lo sviluppo iterativo di prodotti software creato da Rational Software Corporation (una divisione di IBM a partire dal 2003). Nelle prassi di sviluppo del software molte organizzazioni hanno adattato il RUP integrandolo con gli approcci di \"project management\", anche se RUP non richiede esplicitamente o raccomanda questa prassi.\nNello schema del RUP, il ciclo di vita di un processo software viene suddiviso in \"cicli di sviluppo\", a loro volta scomposti in \"fasi\" secondo lo schema seguente:\nNel RUP ogni fase ha un certo insieme di obiettivi e si conclude con la realizzazione di un \"deliverable\" (prodotto) di qualche genere. Le fasi sono ulteriormente scomposte in \"iterazioni\", che sono associate a periodi temporali e hanno scadenze precise.\nLa versione aperta del RUP \u00e8 la OpenUP.\nApproccio Critical Chain.\nL'approccio del \"Critical Chain\" (catena/percorso critico) sviluppato da Eliyahu M. Goldratt si focalizza sulla disponibilit\u00e0 delle risorse oltre che sulle dipendenze logiche tra attivit\u00e0 di progetto.\nL'approccio \u00e8 derivato dall'applicazione della teoria dei vincoli al \"project management\". L'obiettivo \u00e8 quello di aumentare la produttivit\u00e0 dei progetti (rappresentabile come la percentuale delle attivit\u00e0 completate con la qualit\u00e0 richiesta entro le date di distribuzione previste dalla pianificazione impostata) all'interno di una organizzazione. Applicando i primi tre passi della TDV le risorse vengono identificate come il vincolo primario di ogni progetto. Per fronteggiare il vincolo, viene data priorit\u00e0 a tutte le attivit\u00e0 che si trovano sul percorso critico. In particolare i progetti vengono pianificati e gestiti in modo tale da assicurare una pronta partenza, con le risorse totalmente disponibili a tutte le attivit\u00e0 che si vengono a trovare sul percorso critico.\nPer alcuni progetti specifici, la pianificazione di progetto pu\u00f2 essere fatta livellando opportunamente le risorse assegnate alle attivit\u00e0; in questo modo la catena di attivit\u00e0 (\"task\") pi\u00f9 lunga viene identificata con il \"percorso critico\" ovvero \"critical chain\" (da cui il nome dell'approccio).\nIn ambienti con diversi progetti interconnessi, il livellamento delle risorse dovrebbe essere realizzato ragionando a livello globale. Tuttavia in molti contesti \u00e8 facile identificare una risorsa che agisce come un \"jolly\" sui diversi progetti, creando forti rischi di destabilizzazione in relazione alla sua disponibilit\u00e0.\nApproccio Event chain.\nLa metodologia Event chain (ECM o metodologia della Catena Critica) costituisce un ulteriore affinamento delle metodologie di \"project management\" basate sul Critical Path (CPM o Metodologia del Percorso Critico) e sul Critical chain.\nL'ECM \u00e8 un approccio di modellazione e di analisi dei reticoli di pianificazione che considera e gestisce l'incertezza di alcune catene di eventi in grado di impattare sul piano del progetto. L'ECM \u00e8 basata su questi principi fondamentali:\nApprocci di \"project management\" basati sui processi (Agile e XPM).\nGli approcci di \"project management\" basati sui processi (process-based management) derivano da una generalizzazione del concetto di \"controllo di progetto\".\nQuesti approcci, con maggiore diffusione nell'area informatica, sono stati indotti dall'uso del Capability Maturity Model Integration (CMMI) e dello standard ISO/IEC15504 (SPICE - Software Process Improvement and Capability Determination) che riscuotono una popolarit\u00e0 pi\u00f9 vasta.\nUno di questi approcci pi\u00f9 conosciuti \u00e8 rappresentato dalla Metodologia agile, basata sui principi di Management dell'interazione umana (\"human interaction management\") che privilegiano la vista dei processi di collaborazione umana tra gli attori coinvolti nella gestione del progetto. Negli approcci Agile software development e Flexible product development il progetto viene visto come una serie di \"task\" relativamente snelli, disegnati ed eseguiti in modo fortemente orientato alla domanda, secondo una logica adattativa, piuttosto che come risultato di un processo completamente pianificato fin dall'inizio.\nL'Extreme Project Management (indicato anche come XPM) anch'esso ispirato alla Metodologia agile rispetto al \"project management\" tradizionale si focalizza maggiormente sull'obiettivo, ne riduce l'ambito agli aspetti essenziali e si dimostra particolarmente versatile di fronte al cambiamento delle condizioni del contesto in cui il progetto si trova.\nIn alcune rivisitazioni critiche del \"project management\" \u00e8 stato notato che i diversi approcci basati fondamentalmente su logiche PERT non sono particolarmente adatti agli ambienti multi-progetto delle grandi organizzazioni moderne. Oggi molte di queste sono orientate a progetti a scala molto larga, veloci, non ripetitivi, e va considerato anche che molte iniziative manageriali vengono portate avanti sotto forma di progetti.\nL'XPM sostiene che, usando per i progetti (o addirittura per i \"task\") modelli troppo complessi, specialmente quando si dilatano su alcune settimane, in molti casi si originano dei costi supplementari dannosi e si abbassano la flessibilit\u00e0 e la reattivit\u00e0 del progetto. I fautori dell'XPM si sono ispirati ad approcci \"leggeri\" presenti nella Ingegneria del software come l'Extreme Programming e le tecniche \"scrum\". Se usato in combinazione con il process modeling ed i principi di gestione delle interazioni umane, l'XPM per molti versi pu\u00f2 essere considerato come la generalizzazione dell'Extreme Programming all'ambito della gestione di progetto.\nApprocci open source e integrati: Praxis.\nPraxis \u00e8 un approccio di Project Management gratuito e open source, che evolve grazie al contributo della comunit\u00e0 dei Project Manager. Il Praxis Framework\u2122 contiene e integra quattro diverse tipologie di guide best practice; un knowledge body, un metodo, il censimento delle competenze necessarie e un Capability Model. \u00c8 il primo framework a integrare in una sola guida progetti, programmi e portfolio. \nPraxis Framework \u00e8 sostenuto da un\u2019attiva community internazionale che ha contribuito con numerose risorse, tra cui un glossario, le traduzioni, i template, i case study e un blog.\nSi pu\u00f2 liberamente utilizzare Praxis purch\u00e9 si rispettino i termini della Licenza rilasciata dall\u2019associazione Creative Commons. Tutti possono, infatti, adottare ed adattare Praxis ai propri scopi riconoscendone la fonte; si ha solo l\u2019obbligo di rendere il proprio lavoro disponibile ad altri senza far pagare alcun diritto d\u2019autore. Il contributo di ciascuno di noi dovrebbe potere essere incorporato in questo sito web per apportare benefici anche agli altri.\nPraxis riunisce in un singolo framework integrato, con una singola struttura e terminologia, non solo un body of knowledge (BoK) ma anche un competence framework ed un capability maturity model. Non c\u2019\u00e8 pi\u00f9 alcun bisogno, quindi, di effettuare una mappatura ed una traduzione delle differenti guide.\nPraxis non \u00e8 prescrittivo nell\u2019imporre come le sue componenti debbano essere applicate nell\u2019ambito della gestione di un progetto, programma o portfolio. Il framework \u00e8 stato, infatti, creato per fornire moduli che possano essere concretamente personalizzati e assemblati per adattarsi ai diversi contesti."}
{"id": "1904608", "revid": "278830", "url": "https://it.wikipedia.org/wiki?curid=1904608", "title": "Macross (serie)", "text": " \u00e8 una serie di anime fantascientifici, creata da Sh\u014dji Kawamori dello Studio Nue nel 1982. La cronistoria di \"Macross\" prevede una storia alternativa della Terra dal 1999 in poi. Nel franchise sono compresi tre serie televisive, tre lungometraggi cinematografici, quattro serie di OAV e due manga. La serie OAV \"Macross II\" \u00e8 l'unico prodotto della serie a non essere stato prodotto dallo Studio Nue.\nTitolo.\nIl titolo delle serie \u00e8 preso dal nome della principale astronave della flotta terrestre (spesso abbreviato in \"SDF-1 Macross\" dove SDF sta per \"Super Dimension Fortress\"). Il nome originale della serie doveva essere \"Battle City Megaload\" (o \"Battle City Megaroad\", dato che la traslitterazione della \"L\" o \"R\" danno al titolo la possibilit\u00e0 di una doppia interpretazione in riferimento alla storia dell'anime: \"Megaload\", in riferimento all'astronave che trasporta una intera citt\u00e0, mentre \"Megaroad\", in riferimento al lungo viaggio nello spazio per tornare sulla Terra), tuttavia uno degli sponsor del progetto, la Big West, in omaggio a William Shakespeare avrebbe voluto che l'astronave si chiamasse . Alla fine si raggiunse un compromesso con il nome , che se da una parte ha una pronuncia simile a \"Macbeth\", dall'altra non tradisce lo spirito originale di \"Megaload\". La parola \"Macross\" proviene da un gioco di parole fra il prefisso \"macro\" (in riferimento all'enorme dimensioni dell'astronave) e la distanza che essa deve percorrere (in lingua inglese percorrere si traduce \"cross\").\nCronologia.\nIn seguito al successo della serie furono prodotti diversi sequel/prequel:"}
{"id": "1904610", "revid": "112829440", "url": "https://it.wikipedia.org/wiki?curid=1904610", "title": "Sistemi di project management", "text": "I sistemi utilizzati nell'ambito del project management per la gestione di un progetto, pur essendo funzionali ai diversi approcci esistenti di project management, hanno (almeno parzialmente) caratteristiche in comune che possono essere utilizzati da approcci diversi. Seguendo l'approccio tradizionale lo sviluppo di un progetto include cinque componenti: le quattro fasi di sviluppo pi\u00f9 il controllo.\nFasi di sviluppo del progetto.\nA prescindere dalla maggior parte delle metodologie usate, lo sviluppo di un progetto ha grosso modo (magari indicate con nomi diversi e/o raggruppate in modo diverso) le stesse fasi principali: allestimento e avviamento (o \"start-up\"), pianificazione e progettazione (intesa come identificazione dei requisiti del progetto), esecuzione (o produzione dei risultati), monitoraggio e controllo del progetto, completamento e rilascio dei risultati.\nAllestimento e avviamento.\nLa fase di preparazione determina la natura e lo scopo del progetto. Se questa fase non viene realizzata con cura, \u00e8 assai improbabile che il progetto riuscir\u00e0 a raggiungere gli obiettivi per i quali \u00e8 stato lanciato. \u00c8 essenziale che il contesto del progetto (organizzativo, di business, ...) venga compreso a fondo e che siano inseriti gli opportuni meccanismi organizzativi (es: Comitato di Controllo detto anche \"Steering Committee\") e di processo (es: variabili da monitorare e modalit\u00e0 di controllo) che siano in grado di assicurarne il buon andamento.\nLa fase di preparazione dovrebbe includere un piano coerente che copre le seguenti aree:\nPianificazione e progettazione.\nDopo la fase di allestimento inizia lo sviluppo della progettazione fino al livello di dettaglio ritenuto opportuno e necessario per l'esecuzione del progetto. A volte in questa fase (o nella parte iniziale della fase di esecuzione) viene costruito e verificato un (piccolo) prototipo del prodotto finale. Il Test pu\u00f2 avvenire al termine della costruzione del prototipo o parallelamente al suo sviluppo ed in genere \u00e8 realizzato con la partecipazione degli utenti chiave e di figure interne al progetto (spesso identificate con il ruolo di \"tester\").\nIn questa fase dovrebbe essere gi\u00e0 operativo un adeguato sistema di controllo che assicuri l'aderenza del prodotto finale alle specifiche definite negli Obiettivi di progetto. Il risultato della fase di progettazione deve assicurare che il prodotto finale:\nEsecuzione.\nLa fase di esecuzione consiste nei processi necessari a soddisfare i requisiti del progetto. Dalla prospettiva del project manager ci\u00f2 equivale a realizzare e completare il lavoro definito nei documenti facenti parti parte del Project Management Plan (cos\u00ec come indicato nella sezione \"Deliverable dell'attivit\u00e0 di Project Management\"). I \"deliverable\" vengono prodotti come risultati dai processi definiti nel Project Management Plan. I processi presenti nella fase di esecuzione, ancor pi\u00f9 che la fase di pianificazione e progettazione, possono determinare impegni notevoli per il coordinamento di risorse umane e non.\nMonitoraggio e Controllo.\nIl monitoraggio e controllo \u00e8 formato da quei processi attuati per osservare e misurare l'esecuzione del progetto in modo da identificarne per tempo i rischi e i potenziali problemi e intraprendere, quando necessarie, le azioni correttive volte a rimettere il progetto in linea con i propri obiettivi. Il presupposto principale di questa attivit\u00e0 di controllo consiste nella possibilit\u00e0 di osservare e misurare regolarmente la produttivit\u00e0 del progetto, identificandone gli scostamenti (chiamati \"varianze\" nella teoria dell'Earned Value Management) rispetto alla produttivit\u00e0 assunta in fase di pianificazione (Project Management Plan).\nIl monitoraggio e controllo include:\nLe misurazioni effettuate presuppongono la definizione di un sistema di indicatori definito all'inizio del progetto (metriche di progetto) di cui fanno quasi sempre parte i costi e la quantit\u00e0 di lavoro erogato (\"effort\").\nIn questa fase l'attivit\u00e0 di identificazione dei problemi e dei rischi richiede il continuo supporto degli utenti chiave; dal punto di vista di un auditor la velocit\u00e0 di identificazione e gestione dei problemi costituisce un indicatore importante per determinare lo \"stato di salute\" del progetto.\nIn progetti multifase (progetti in cui la fase di pianificazione e/o esecuzione viene suddivisa temporalmente in sottofasi attraverso il rilascio di macro-\"deliverable\" ben identificati) il processo di monitoraggio e controllo provvede anche a creare le connessioni tra le sottofasi del progetto, allo scopo di implementare le azioni che mantengano il progetto coerente con il Project Management Plan.\nIn determinati contesti (dal settore delle costruzioni al software) sui progetti di media o grande complessit\u00e0 \u00e8 quasi impossibile che non si verifichino variazioni di scopo. Le variazioni possono essere costituite per esempio da:\nOltre a recepire le variazioni nel contesto del progetto (spesso questo implica un riciclo nella fase di progettazione) esse necessitano di essere documentate, mantenendo evidenza delle differenze con gli scopi originali del progetto (per consentire al committente di capire chiaramente cosa \u00e8 cambiato e soprattutto trovare le giustificazioni per i diversi tempi e costi di realizzazione del progetto). In ambito industriale e in quello delle costruzioni la produzione della documentazione \u201cas built\u201d (\u201ccome costruito\u201d) \u00e8 una prassi abbastanza comune prevista dai contratti. Le variazioni di scopo possono richiedere anche variazioni al contratto stabilito tra le parti per la realizzazione del progetto.\nLo strumento centrale della fase di monitoraggio e controllo \u00e8 costituito dal rapporto di Stato Avanzamento Lavori (SAL, conosciuto anche come \"Project Status Report\"), redatto dal project manager per informare gli altri attori del processo di monitoraggio sullo stato del progetto. Le informazioni principali presenti nel SAL sono:\nI costi (distinguibili tra maturati, effettivi, pianificati) spesso vengono espressi tramite il costo standard secondo un approccio di contabilit\u00e0 industriale piuttosto che tramite il costo puntuale (inteso come il costo preciso) utilizzato dalla contabilit\u00e0 generale\nCompletamento.\nIl completamento del progetto prevede l'accettazione formale dei \"deliverable\" rilasciati e l'esecuzione di tutte le attivit\u00e0 \u201camministrative\u201d indirizzate a chiudere tutte le pendenze, inclusa l'archiviazione dei documenti e la redazione dei rapporti di chiusura (tra cui il \u201clesson learned\u201d ossia le \"lezioni imparate\" dal progetto). La fase di chiusura pu\u00f2 essere divisa in due parti:\nSistema di controllo del progetto.\nIl controllo del progetto \u00e8 quella componente che serve a tenere il progetto in linea con i piani di rilascio, i tempi e i costi. Esso inizia contestualmente alla fase di pianificazione e finisce con la verifica dei \"deliverable\" rilasciati, attraversando ogni fase del progetto. Per ciascun progetto dovrebbe essere valutato il livello di controllo necessario pi\u00f9 appropriato: un controllo troppo articolato ne innalzerebbe inutilmente i costi, un controllo troppo lasco ne innalzerebbe pericolosamente i rischi. Se il controllo di progetto non venisse costruito correttamente, il costo della realizzazione dovrebbe prevedere anche i costi per la sistemazione degli errori (intesi in generale come difformit\u00e0 dalle specifiche desiderate) e delle revisioni/ispezioni addizionali.\nI sistemi di controllo, a seconda del progetto, servono a governare un insieme di aspetti che include (non necessariamente sempre tutte le variabili elencate) i costi, i rischi, la qualit\u00e0, le comunicazioni, i tempi, le risorse umane, le variazioni di scopo, la gestione degli acquisti. Un auditor, preposto a misurare e controllare l'avanzamento di un progetto, costruisce un sistema di controllo in funzione degli obiettivi attribuiti al progetto e alle variabili (principalmente legate ai rischi pi\u00f9 probabili e di maggiore impatto) che i committenti/protagonisti ritengono pi\u00f9 opportuno tenere d'occhio. Un auditor pu\u00f2 fare parte del team di progetto (in diversi casi le sue funzioni possono essere assorbite dal project manager) piuttosto che costituire una figura autonoma (magari dipendente da un ente esterno) volta a \"fotografare\" pi\u00f9 oggettivamente lo stato del progetto.\nIn diversi casi vengono sviluppati processi di controllo formale per assicurare che la misurazione e il controllo dello stato di avanzamento del progetto siano effettuati nel modo pi\u00f9 oggettivo possibile. Un buon sistema formale di controllo include:\nUna tecnica di analisi molto diffusa e comunemente integrata nei sistemi di controllo di un progetto \u00e8 la \"Earned Value Analysis\" che ha l'obiettivo di misurare oggettivamente in termini di costi (o di ore di lavoro, nei progetti in cui l'equivalenza ha un senso) l'avanzamento di un progetto contro i costi preventivati dal piano e quelli effettivamente sostenuti. L'Earned Value misura in pratica i costi maturati in rapporto ai costi totali previsti (aggiornati con le stime \"a finire\") del progetto."}
{"id": "1904615", "revid": "287204", "url": "https://it.wikipedia.org/wiki?curid=1904615", "title": "Mahasamund", "text": "Mahasamund \u00e8 una suddivisione dell'India, classificata come \"municipality\", di 47.203 abitanti, capoluogo del distretto di Mahasamund, nello stato federato del Chhattisgarh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 21\u00b0 6' 0 N e 82\u00b0 5' 60 E e ha un'altitudine di 317 .\nSociet\u00e0.\nEvoluzione demografica.\nAl censimento del 2001 la popolazione di Mahasamund assommava a 47.203 persone, delle quali 24.018 maschi e 23.185 femmine. I bambini di et\u00e0 inferiore o uguale ai sei anni assommavano a 6.467, dei quali 3.283 maschi e 3.184 femmine. Infine, coloro che erano in grado di saper almeno leggere e scrivere erano 32.946, dei quali 18.864 maschi e 14.082 femmine."}
{"id": "1904618", "revid": "585241", "url": "https://it.wikipedia.org/wiki?curid=1904618", "title": "Giuseppe Donati (musicista)", "text": "Biografia.\nLa leggenda vuole che a 17 anni cre\u00f2 la sua prima \"piccola oca\" (\"ocarina\" in dialetto bolognese) nel 1853 mentre lavorava come fabbricatore di mattoni.\nLa sua prima bottega di ocarina fu nella sua citt\u00e0 natale, Budrio. Quando si trasfer\u00ec nel 1878 a Bologna, un musicista de \"Il Gruppo Ocarinistico\", Cesare Vicinelli port\u00f2 avanti la bottega a Budrio."}
{"id": "1904619", "revid": "31886", "url": "https://it.wikipedia.org/wiki?curid=1904619", "title": "Strumenti di project management", "text": "Gli strumenti di \"project management\" possono essere intesi sia come le tecniche utilizzate per supportare la realizzazione delle attivit\u00e0 di project management sia come i prodotti software che implementano tali strumenti e li forniscono contestualmente a un insieme integrato di servizi e/o funzionalit\u00e0.\nDescrizione.\nTecniche di supporto alle attivit\u00e0 di Project management.\nTra le principali tecniche di supporto alle realizzazione delle attivit\u00e0 di project management vi sono:\nProdotti di supporto alle attivit\u00e0 di Project management.\nEsiste una notevole quantit\u00e0 di prodotti (o pacchetti applicativi) che implementano le tecniche di cui sopra e le integrano in un insieme di funzionalit\u00e0 che agevolano la conduzione delle attivit\u00e0 per il controllo delle attivit\u00e0 di project management.\nTra questi (in ordine alfabetico) vi sono alcuni prodotti con una significativa diffusione a livello locale:\nProdotti in Italia:\nInternazionali:"}
{"id": "1904621", "revid": "466539", "url": "https://it.wikipedia.org/wiki?curid=1904621", "title": "Brunella Andreoli", "text": "Biografia.\nAttrice sia teatrale che cinematografica, diplomata alla Scuola del Mimodramma di Milano, ha lavorato diversi anni nel cabaret. In televisione, nel 1990 ha partecipato al variet\u00e0 di prima serata di Italia 1 \"Campione d'Italia della risata\", mentre nella stagione successiva, nel 1991, ha fatto parte del cast del quiz \"Urka!\", trasmesso anch'esso da Italia 1 e condotto da Paolo Bonolis, nel quale aveva il compito di \"disturbare\" lo svolgimento del gioco insieme a Leo Valli e Luca Laurenti. Ha inoltre partecipato a \"Il TG delle vacanze\", in onda su Canale 5, comparendo in seguito anche in \"Zelig\". Dal 2005 al 2008 \u00e8 stata la ladra Lilly nella sitcom \"Belli dentro\". \u00c8 insegnante di recitazione per la cooperativa milanese di teatro Quelli di Grock."}
{"id": "1904624", "revid": "111924760", "url": "https://it.wikipedia.org/wiki?curid=1904624", "title": "John Lyly", "text": "Biografia.\nStudi\u00f2 a Canterbury e ad Oxford, dove complet\u00f2 gli studi nel 1575, quando se ne attesta il suo coinvolgimento nella cerchia culturale dell'emergente John Florio. Esponente di spicco del teatro elisabettiano, cre\u00f2 uno stile detto eufuismo, poi ripreso da molti scrittori in epoca barocca. \nDivenne celebre con \"Eufue o L'anatomia dello spirito\" del 1578, opera intrisa di satira nella prima parte e di apologetica nella seconda, e caratterizzata per la prosa numerosa, per la frequenza delle antitesi e allitterazioni, le interrogazioni retoriche, le similitudini.\nFu autore fra l'altro delle commedie \"Saffo e Faone\" e \"Galatea (commedia)\", considerata dalla critica la fonte principale del \"Sogno di una notte di mezza estate\" di William Shakespeare. L'influenza che Lyly ebbe sul Bardo \u00e8 largamente riconosciuta, soprattutto per quanto riguarda le commedie."}
{"id": "1904632", "revid": "110157", "url": "https://it.wikipedia.org/wiki?curid=1904632", "title": "Pantepec", "text": "La citt\u00e0 di Pantepec \u00e8 a capo dell'omonimo comune, nello stato del Chiapas, Messico. Conta 1.557 abitanti secondo le stime del censimento del 2005 e le sue coordinate sono 17\u00b011'N 93\u00b003'W.\nStoria.\nI primi abitanti del comune furono gli zoque, successivamente arrivarono i toltechi e infine gli aztechi che si stabilizzarono su questo territorio. Nel periodo coloniale, gli zochi furono ripartiti nelle piantagioni e sfruttati dai conquistadores.\n&lt;br&gt;\nDal 1983, in seguito alla divisione del \"Sistema de Planeaci\u00f3n\", \u00e8 ubicata nella regione economica V: NORTE.\nToponimia.\nIl nome Pantepec in lingua n\u00e1huatl significa \"Monte sovrapposto\"."}
{"id": "1904635", "revid": "204400", "url": "https://it.wikipedia.org/wiki?curid=1904635", "title": "Debiti di funzionamento", "text": ""}
{"id": "1904636", "revid": "122927860", "url": "https://it.wikipedia.org/wiki?curid=1904636", "title": "Francisco Garc\u00eda Guti\u00e9rrez", "text": "Carriera.\nClub.\nUniversit\u00e0.\nTrascorre tre stagioni all'Universit\u00e0 di Louisville sotto la tutela del tecnico Rick Pitino. Con lui c'\u00e8 anche la futura 15\u00aa scelta del Draft NBA 2003 Reece Gaines.\nNella sua prima stagione coi \"Cardinals\", il duttile dominicano - pu\u00f2 infatti giocare sia da guardia tiratrice sia da ala piccola - colleziona 11,2 punti e quasi 3 assist a partita. In quella da sophomore, quindi al suo secondo anno, vive la sua miglior stagione, con 16,4 punti e 4,7 rimbalzi di media a partita.\nNel 2005, raggiunge le \"Final Four\" della NCAA di St. Louis, Missouri. I Cardinals raggiungono il 4\u00ba posto, avendo perso tanto la semifinale, quanto la \"finalina\" 3\u00ba-4\u00ba posto. In questa stagione, totalizza 15,7 punti, 4,2 rimbalzi e 3,9 assist a partita; al termine di essa, decide di partecipare al draft NBA.\nNBA.\nGarc\u00eda partecipa al Draft NBA 2005, accompagnato da una buona fama fra le franchigie, e viene scelto come 23\u00ba dai Sacramento Kings. L\u00ec, viene utilizzato indifferentemente come guardia o ala, principalmente come sostituto di Ron Artest. I suoi numeri nella sua prima stagione in NBA vedono 5,6 punti e 2,8 rimbalzi di media a gara.\nLa stagione seguente, gioca pi\u00f9 partite e, anche se il numero di minuti cala, le sue percentuali e le sue medie aumentano. Realizza il suo \"career high\" di 22 punti l'11 aprile 2007 contro i San Antonio Spurs. Nella stagione 2007-08, aumentano i minuti, le partite in quintetto, le percentuali, i punti, i rimbalzi e gli assist: \u00e8 questa infatti la sua migliore stagione nella National Basketball Association. Il 21 febbraio 2013 viene ceduto agli Houston Rockets insieme a Tyler Honeycutt ed alla quinta scelta del Draft 2012 Thomas Robinson in cambio di Patrick Patterson, Cole Aldrich e Toney Douglas.\nNazionale.\nFa stabilmente parte della Nazionale di pallacanestro della Repubblica Dominicana, con la quale ha partecipato ai Giochi panamericani 2003, classificandosi al secondo posto."}
{"id": "1904638", "revid": "180559", "url": "https://it.wikipedia.org/wiki?curid=1904638", "title": "Autostrade nei Paesi Bassi", "text": "La rete autostradale dei Paesi Bassi \u00e8 quella con la pi\u00f9 alta densit\u00e0 al mondo (km di autostrade per km\u00b2 di superficie territoriale).\nLa sigla 'A' sta per \"Autosnelweg\". L'utilizzo \u00e8 gratuito, tranne che il Wijkertunnel sulla A9 e il Noordtunnel sulla A15, e molte di esse sono dotate di illuminazione non solo agli svincoli, ma anche lungo il percorso. Di giorno, cio\u00e8 dalle 6:00 alle 19:00, il limite di velocit\u00e0 \u00e8 di 100 km/h in tutti i tratti. Dalle 19:00 alle 6:00 invece, il limite di velocit\u00e0 \u00e8 di 130\u00a0km/h, ma in alcuni tratti \u00e8 ridotto a 120 o 100\u00a0km/h .\nIn alcuni tratti la velocit\u00e0 massima consentita pu\u00f2 cambiare in funzione:\nAd esempio, sul tratto della A12 tra Gouda e Zoetermeer, i limiti vigenti sono i seguenti:"}
{"id": "1904640", "revid": "767487", "url": "https://it.wikipedia.org/wiki?curid=1904640", "title": "Jaroslav Korol\u00ebv", "text": ""}
{"id": "1904646", "revid": "466539", "url": "https://it.wikipedia.org/wiki?curid=1904646", "title": "James Garner", "text": "Volto noto della televisione per il ruolo di protagonista nelle serie televisive di successo \"Maverick\" (1957-1960) e \"Agenzia Rockford\" (1974-1980), sul grande schermo fu attivo soprattutto negli anni sessanta (con una serie di commedie brillanti in cui duett\u00f2 con molte star femminili) e negli anni settanta, quando interpret\u00f2 diverse altre commedie, soprattutto a sfondo western.\nCandidato al Premio Oscar nel 1985 per l'interpretazione ne \"L'amore di Murphy\", nella lunga carriera vinse 2 Emmy Award e 2 Golden Globe. Ha una stella alla Hollywood Walk of Fame (categoria Star della TV).\nBiografia.\nUltimo di 3 fratelli, James Garner perse la madre a soli 4 anni: il padre mand\u00f2 i figli da parenti e, dopo essersi risposato nel 1934, li riprese con s\u00e9. I tre fratelli ebbero un rapporto conflittuale con la matrigna, specialmente il giovane James, che veniva picchiato, anche in pubblico. A 14 anni un violento litigio fra il bambino e la donna pose fine al matrimonio e per James, dopo che il padre si trasfer\u00ec a Los Angeles, la vita cambi\u00f2: lasci\u00f2 la scuola e inizi\u00f2 una serie di piccoli lavori, prima di entrare a 16 anni nella marina mercantile USA. Partecip\u00f2 alla Guerra di Corea per 14 mesi, durante i quali fu ferito due volte; ricevette anche una medaglia al valore militare (una seconda onorificenza gli fu consegnata nel 1983, 32 anni dopo).\nRitornato in patria nel 1954, un amico lo convinse a recitare come comparsa a Broadway, in una versione teatrale tratta da \"L'ammutinamento del Caine\": dopo qualche anno di gavetta televisiva, fu notato da Franklin Adreon che gli affid\u00f2 il ruolo di protagonista nella serie televisiva western \"Maverick\", che decret\u00f2 il suo successo. Contemporaneamente lavor\u00f2 anche nel cinema: apparve, tra gli altri, in \"Sayonara\" (1957) di Joshua Logan, con Marlon Brando, e \"Commandos\" (1958) di William A. Wellman. Negli anni successivi la sua attivit\u00e0 artistica si divise tra piccolo e grande schermo.\nSposato con Lois Clarke dal 1956, ebbe una figlia, Gigi, oggi scrittrice e cantautrice. Adott\u00f2 anche Kimberly, la figlia che la moglie aveva avuto da un precedente matrimonio.\nMorte.\nGarner mor\u00ec la sera del 19 luglio 2014, all'et\u00e0 di 86 anni, nella sua casa a Los Angeles a seguito di un infarto miocardico acuto.\nCarriera.\nTelevisione.\nTra gli anni cinquanta e ottanta nella televisione non solo statunitense James Garner fu un volto notissimo, principalmente per il ruolo del giocatore di poker Brett Maverick nella serie televisiva \"Maverick\", in onda tra il 1957 e il 1960. L'omonimo film del 1994 di Richard Donner con Mel Gibson tent\u00f2 di riprenderne il successo e Garner vi comparve nel ruolo secondario di Zane Cooper.\nPer i primi sette episodi della serie Garner fu l'unico protagonista; in seguito, la Warner Bros. produttrice della serie, gli affianc\u00f2 un fratello del protagonista, Bart (interpretato da Jack Kelly). La serie ebbe un successo notevole, rivaleggiando con l\"'Ed Sullivan Show\" e lo \"Steve Allen Show\". Tuttavia, per dispute con la Warner, Garner lasci\u00f2 la serie alla terza stagione, e il suo personaggio fu sostituito da un cugino inglese del protagonista, Beauregarde, interpretato (per 16 episodi) da Roger Moore.\nIl successo televisivo di Garner fu bissato circa un decennio pi\u00f9 tardi, grazie al ruolo dell'investigatore Jim Rockford in \"Agenzia Rockford\" (che gli valse un Emmy nel 1977). Protagonista assoluto (spesso non ricorreva nemmeno all'ausilio degli stuntmen), Garner dovette lasciare la serie per problemi fisici, dopo aver sub\u00ecto vari incidenti (soprattutto alle ginocchia, gi\u00e0 compromesse in Corea, per cui fu sottoposto a sette operazioni chirurgiche negli anni settanta).\nAgli inizi degli anni ottanta fu testimonial in una serie di spot televisivi (prodotti dalla DDB) per reclamizzare le macchine fotografiche Polaroid. In anni pi\u00f9 recenti recit\u00f2, tra gli altri, in \"Tutta colpa della neve\" (1999) di Roger Young, al fianco di Julie Andrews.\nCinema.\nProtagonista in TV ma spesso caratterista al cinema, Garner fatic\u00f2 non poco per sfuggire all'etichetta di attore televisivo. Nella prima parte della sua carriera si specializz\u00f2 nel genere brillante, cui appartengono ad esempio \"Venere in pigiama\" (1962) di Michael Gordon, con Kim Novak, \"Letti separati\" (1963) di Arthur Hiller, con Lee Remick, \"Fammi posto tesoro\" (1963) di Michael Gordon e \"Quel certo non so che\" (1963) di Norman Jewison, in entrambi i quali apparve accanto a Doris Day, \"Tempo di guerra, tempo d'amore\" (1964) di Arthur Hiller, con Julie Andrews, \"L'arte di amare\" (1965) di Norman Jewison e \"Uffa pap\u00e0 quanto rompi!\" (1968) di Jerry Paris. Nel 1966 affianc\u00f2 Melina Merkouri, Anthony Franciosa e Sandra Dee nel film di spionaggio \"M 5 codice diamanti\" di Ronald Neame e Cliff Owen.\nAttore versatile e di bella presenza, ebbe ruoli di rilievo anche in film drammatici come \"Quelle due\" (1961) di William Wyler e \"Una donna senza volto\" (1966) di Delbert Mann, e in western come \"Duello a El Diablo\" (1966) di Ralph Nelson e \"L'ora delle pistole\" (1967) di John Sturges. Si distinse, in particolare, per le interpretazioni del maggiore Hendley nel kolossal bellico \"La grande fuga\" (1963) di John Sturges, al fianco di Steve McQueen, James Coburn e Charles Bronson, del pilota Pete Aron in \"Grand Prix\" (1966) di John Frankenheimer e del detective Philip Marlowe, creato da Raymond Chandler, nel noir \"L'investigatore Marlowe\" (1969) con la regia di Paul Bogart, che diriger\u00e0 l'attore anche in \"Il magliaro a cavallo\" (1971).\nDopo alcuni film minori, come \"Il dito pi\u00f9 veloce del West\" (1968) di Burt Kennedy, \"Sledge\" (1970) di Vic Morrow, \"L'infallibile pistolero strabico\" (1971) di Burt Kennedy e \"Un piccolo indiano\" (1973) di Bernard McEveety, prodotto dalla Disney, nel 1980 recit\u00f2 nel film \"Health\" di Robert Altman, accanto a Lauren Bacall, sua partner anche nel successivo \"Un'ombra nel buio\" (1981) di Ed Bianchi. Nel 1985 affianc\u00f2 Sally Field in \"L'amore di Murphy\" di Martin Ritt e, nonostante avesse gi\u00e0 avuto modo di recitare egregiamente nel film di successo \"Victor Victoria\" (1982) di Blake Edwards, ove ritrov\u00f2 Julie Andrews, fatic\u00f2 a convincere la Columbia ad affidargli il ruolo che gli valse la sua prima candidatura agli Oscar. Nel 1988 venne nuovamente diretto da Edwards in \"Intrigo a Hollywood\", accanto a Bruce Willis.\nNegli anni novanta le sue partecipazioni cinematografiche diminuirono sensibilmente, ma lo si ricorda soprattutto per \"Il distinto gentiluomo\" (1992) di Jonathan Lynn, con Eddie Murphy, \"Maverick\" (1994) di Richard Donner, al fianco di Mel Gibson e Jodie Foster, e nel ruolo del reverendo-astronauta Tank in \"Space Cowboys\" (2000) di Clint Eastwood. La sua ultima apparizione al cinema risale a \"Le pagine della nostra vita\" (2004) di Nick Cassavetes.\nDoppiatori italiani.\nNelle versioni in italiano dei suoi film, James Garner \u00e8 stato doppiato da:\nDa doppiatore \u00e8 stato sostituito da:"}
{"id": "1904647", "revid": "47112", "url": "https://it.wikipedia.org/wiki?curid=1904647", "title": "Deliverable (project management)", "text": ""}
{"id": "1904649", "revid": "729019", "url": "https://it.wikipedia.org/wiki?curid=1904649", "title": "Mile Ili\u0107", "text": ""}
{"id": "1904650", "revid": "287204", "url": "https://it.wikipedia.org/wiki?curid=1904650", "title": "Mile Ilic", "text": ""}
{"id": "1904658", "revid": "2134764", "url": "https://it.wikipedia.org/wiki?curid=1904658", "title": "Marko Marinovi\u0107", "text": ""}
{"id": "1904665", "revid": "104265", "url": "https://it.wikipedia.org/wiki?curid=1904665", "title": "Francesco Della Luna", "text": "Biografia.\nFiglio di Francesco di Pierozzo Della Luna, banchiere e politico vicino agli Strozzi, nel tentativo di legare ulteriormente le due famiglie spos\u00f2 proprio una Strozzi, ossia Alessandra di Filippo di messer Lionardo dalla quale ebbe sicuramente due figli: Niccol\u00f2 e Giovanni.\nDedito agli affari di famiglia e immerso nella sua passione per l'architettura, trov\u00f2 comunque anche il tempo per la politica e, dopo aver ricoperto alcune cariche minori nella repubblica fiorentina, finalmente nel 1418 ne ottenne il confalonierato di giustizia per essere poi eletto, nel 1423, nei Dieci di Balia che, in quel particolare frangente, dovevano gestire la spinosa questione della guerra in corso tra Firenze e Filippo Maria Visconti. E proprio da membro dei Dieci fu protagonista di un singolare episodio insieme a Niccol\u00f2 da Uzzano, riportato dallo storico contemporaneo Giovanni Cavalcanti che era presente alla scena.\n\u00ab\"Per niuno modo \u00e8 da tacere la pazienza dello specchiato cittadino Niccol\u00f2 da Uzzano, la quale dimostr\u00f2 nelle sfacciate ingiurie d'Inghilese Baroncelli. Perch\u00e9, essendo nimichevole odio tra questi due cittadini, il quale odio procedeva, l'uno per invidia che portava all'altro per le sue virt\u00f9, e l'altro per ira che portava alle scellerate opere dell'altro; veggendo me andare Niccol\u00f2 dalla Mercatanzia al suo banco, et Francesco della Luna da casa al Palagio, il cui Francesco era entrato de' Dieci per la guerra ch' aveva la nostra Citt\u00e0 con Filippo Maria duca di Milano, e Niccol\u00f2 uscito della detta dignit\u00e0: adunque scontrandosi per me' la porta dell'Arte de' mercatanti in Calimala, Francesco assai prossimo al canto di via Ciciliana, al cui canto m'accostai colle spalle, perch\u00e9 dietro a Niccol\u00f2 vedevo, ferabondo pi\u00f9 che il cittadinesco andare non richiedeva, secondare Niccol\u00f2 al detto Inghilese. Ed in mezzo de' due cittadini entrare il vidi, pigliando pe' panni non meno Niccol\u00f2 nimico che Francesco dimestico, e dire: \"O Francesco, se tu hai vaghezza di sapere imbolare, eziandio di sapere menare a suo fine alcuno tradimento, questo ladro n'\u00e8 il sommo maestro. E poi si rivolgeva a Niccol\u00f2, e diceva: \"O ladrone, insegni tu imholare o fare alcuno tradimento a questo uomo? \u00c8 sotto il coperchio del cielo il pi\u00f9 pubblico ladro di te? Quanto \u00e8 il numero de' tuoi furti! Quanti sono i tuoi malvagi tradimenti! E finite queste s\u00ec abbominevoli ingiurie, non si vide n\u00e9 ciera di volto cambiare n\u00e9 il suo ragionamento tacere; anzi quella medesima ciera si riserb\u00f2 Niccol\u00f2 nel fine che avesse nel principio, nel suo volto. E per maggiore animirazione, da niuno de' tanti cittadini che ve n'erano prossimi alle dette ingiurie assai, nulla se ne seppe\"\u00bb.\nInghilese Baroncelli per\u00f2 non aveva tutti i torti a dargli di apprendista-ladro perch\u00e9 quando Francesco Della Luna, nel 1427, venne colpito negli affari privati con l'approvazione della nuova e pi\u00f9 equa legge fiscale detta \"Catasto fiorentino\", fu tra i promotori di un decreto, se non \"ad personam\" sicuramente in pieno conflitto di interesse, che la congelava a data da destinarsi.\n\u00ab\"Essendo continuata la guerra dal ventidue al ventisette, per la quale ciascuno era stanco sotto il peso delle male conguagliate gravezze; conciossia cosa che i potenti non le volevano, e per la impotenza i deboli non le potevano; e per cos\u00ec abominevoli trasordini la Citt\u00e0 era ridotta a disperata condizione: ma pure la cupidigia de' maggiorenti stava pertinace in perseguire le sue mal disposte volontadi. E per queste s\u00ec sfacciate iniquit\u00e0, nuovi parlamenti si faceva tra il popolo, e si diceva: \"Noi seminiamo, e i patrizii sel segano e ripongon; e cos\u00ec le spese e le fatiche sono nostre\". E con queste parole e molte altre simiglievoli, tutto il popolo mormorava. Ed in questi cos\u00ec fatti compianti, si lev\u00f2 uno ch'ebbe nome Filippo da Ghiacceto, uomo di sottile ingegno, e molto sperto ragioniere; e colla penna in mano, mostr\u00f2 il modo d'avere denari; seguitando, che a quell'ora sarebbe consumato il sei che l'asso. E per cos\u00ec fatto scaltrimento fu fatto il Catasto, l\u00e0 ove tutti i patrizii ebbero la soma col soprasello; e fu la somma, nella prima posta, migliaja venticinque e cinquecento fiorini; ed ogni catuno pagava. Questa cos\u00ec fatta condizione, non so io dicernere qual fu pi\u00f9 da commendare o la sua giustizia o la sua santit\u00e0\"\u00bb.\nMa \u00ab\"Francesco della Luna, non avendo divozione n\u00e9 all'una n\u00e9 all'altra condizione, la lev\u00f2 con dicendo: \"O queriti, che divario ci \u00e8 dagli uomini del reggimento a coloro che non l'hanno, se non di governare altrui o d'essere governati? Se noi perdiamo la riputazione de' cittadini, a che uopo siamo noi stimati governatori, ed essendo noi governati da quell'ordine del Catasto?\"\"\u00bb. Eppure, nonostante un discorso tanto confuso e comunque alquanto aristocraticista, \u00ab\"cav\u00f2 le fave di mano dalla stolta moltitudine, facendo una legge che comandava, che il Catasto dormisse per in sino a tanto che nuova legge il destasse\"\u00bb. \nMa la festa dur\u00f2 poco perch\u00e9 infatti quello stesso anno, il 1427, \u00ab\"Francesco della Luna\" [per il decreto salva-milionari] \"ne fu gastigato da Dio e dalla sua fortuna; conciossia cosa che sempre poi and\u00f2 di male in peggio, e fu s\u00ec governato nelle gravezze, che sempre poi si guard\u00f2 per debito, e fu nella disgrazia di tutti gli uomini\"\u00bb.\nCostretto dalle proteste popolari a rassegnare le dimissioni dai Dieci venne politicamente \"trombato\" e parcheggiato all\"'Opera dello Spedale degli Innocenti\" dove rimase come Operaio, cio\u00e8 membro del consiglio di amministrazione, fino al 1440.\nSe non pi\u00f9 ai vertici della politica cittadina, la sua posizione nello Spedale gli dette comunque la possibilit\u00e0 di dilettarsi in quella che da sempre era stato il secondo amore della sua vita: l'architettura. Infatti lo Spedale, fin dal 1419, era tutto un cantiere e quindi lui poteva revisionare, consigliare, mettere bocca. Francesco in realt\u00e0 era soltanto architetto dilettante ma aveva avuto lezioni da un grande maestro: Filippo Brunelleschi. Racconta Giorgio Vasari che \u00ab\"disegnando i capitani di Parte Guelfa di Firenze di fare uno edifizio, e in quello una sala ed una udienza per quel magistrato, ne diedero cura a Francesco della Luna, il quale, cominciato l'opera, l'aveva gi\u00e0 alzato da terra dieci braccia e fattovi molti errori, quando ne fu dato cura a Filippo\"\u00bb. Ma nonostante la \"defaillance\" del Palagio di Parte Guelfa, Brunelleschi, che gli era amico, decise di fargli da maestro e lo volle con s\u00e9 nella edificazione della cupola del duomo. Dovendo poi il Brunelleschi occuparsi della costruzione dello Spedale degli Innocenti, fu pacifico che dal 1427 si facesse affiancare dal Della Luna nella conduzione dei lavori.\nE dunque quando nel 1436 \u00ab\"Filippo Brunelleschi fu condotto a Milano per fare al Duca Filippo Maria il modello d'una fortezza,\" [...] \"a Francesco della Luna, amicissimo suo, lasci\u00f2 la cura di questa fabbrica degl'Innocenti; il quale Francesco fece il ricignimento d'uno architrave, che corre a basso di sopra, il quale secondo l'architettura \u00e8 falso: onde tornato Filippo, e sgridatolo perch\u00e9 tal cosa avesse fatto, rispose averlo cavato dal tempio di San Giovanni, che \u00e8 antico. Disse Filippo: \"Un error solo \u00e8 in quello edif\u00eczio, e tu l'hai messo in opera\"\u00bb.\"\nDalla ramanzina di Brunelleschi, datata 1440, di Francesco Della Luna rimangono solo flebili tracce documentarie che non permettono di stabilire come e perch\u00e9 proprio in quell'anno lasci\u00f2 l'Opera dell'Ospedale, ossia se lo fece volontariamente per sopraggiunti limiti di et\u00e0 o ci fu costretto per la figuraccia oppure, essendo lui uno strozziano, perch\u00e9 perseguitato dai filomedicei come il figlio Niccol\u00f2; non si sa dunque neanche quello che, al limite, avvenne dopo compreso l'anno esatto della sua morte."}
{"id": "1904666", "revid": "287204", "url": "https://it.wikipedia.org/wiki?curid=1904666", "title": "Marko Marinovic", "text": ""}
{"id": "1904667", "revid": "999533", "url": "https://it.wikipedia.org/wiki?curid=1904667", "title": "Lucas Di Grassi", "text": "Biografia.\nLa famiglia paterna \u00e8 originaria di Polignano a Mare, in provincia di Bari: il nonno emigr\u00f2 in Brasile, ma il pilota possiede, cos\u00ec come il padre, anche il passaporto italiano.\nCarriera.\nGli esordi.\nLucas inizi\u00f2 la sua carriera nel 2000 con i kart, giungendo 5\u00ba nel campionato di Formula A. Nel 2002 debutt\u00f2 nella Formula Renault brasiliana giungendo secondo in classifica, dopodich\u00e9 pass\u00f2 alla Formula 3. Nel 2003, guid\u00f2 una Dallara F301 Mugen-Honda per la Avallone Motorsport nella Formula Tre sudamericana; anche in questo caso, concluse la stagione come secondo classificato con una vittoria e undici podi in totale; questo avvenne nonostante abbia mancato le ultime 6 corse in programma dopo aver patito le conseguenze di un brutto incidente nella gara di Curitiba. Corse anche quattro gare in Europa nella F3 Euroseries con la Prema Powerteam, ottenendo come miglior risultato un quarto posto. Nel 2004 si stabil\u00ec in Europa e corse per la Hitech Racing nel campionato di Formula 3 britannico; ottenne due vittorie durante la stagione, e si classific\u00f2 in ottava posizione in classifica generale; una fase saliente di quell'anno \u00e8 stato il podio ottenuto al debutto nel Gran Premio di Macao. Nel 2005 torn\u00f2 di nuovo a tempo pieno nella F3 Euro Series con la Manor Motorsport; contro la dominante coppia della ASM formata da Lewis Hamilton e Adrian Sutil riusc\u00ec ad ottenere un solo successo e giungere terzo in campionato. A fine stagione, ritorn\u00f2 a Macao, questa volta con la Manor Motorsport e vinse l'evento partendo dalla terza posizione in griglia, sebbene il campione della F3 Euroseries Lewis Hamilton salt\u00f2 la gara.\nGP2.\nIl 2006 vide Di Grassi competere nella GP2 per il Team Durango; il brasiliano fu protagonista di una stagione modesta, conclusa con 8 punti conquistati e il 17\u00ba posto in classifica. Nel 2007 si un\u00ec ai campioni uscenti della ART Grand Prix; i risultati del pilota brasiliano migliorarono immediatamente e dopo un quarto posto e un ritiro nella gara iniziale, Di Grassi cominci\u00f2 una serie di ben dodici gare a punti, conclusa con una vittoria nella corsa principale in Turchia che gli permise di passare in testa al campionato davanti al rivale Timo Glock; tuttavia il tedesco riconquist\u00f2 la vetta della classifica gi\u00e0 la mattina dopo, quando vinse gara 2. Di Grassi e Glock continuarono a duellare per il titolo per il resto della stagione, ma alla fine il tedesco ebbe la meglio sul brasiliano, vincendo il titolo all'ultima gara. Nel 2008 Di Grassi, impegnato come tester per la Renault, non partecip\u00f2 alle prime tre gare in calendario, accordandosi poi con la Campos Racing per il resto della stagione. Il brasiliano ottenne comunque buoni risultati, tanto che ad un certo punto della stagione sembr\u00f2 in grado di inserirsi nella lotta per il titolo tra Giorgio Pantano e Bruno Senna; chiuse la stagione in terza posizione, con tre vittorie e tre secondi posti. Nel 2009 il pilota brasiliano passa alla Racing Engineering; dopo un avvio difficile, con un ritiro e un decimo posto nella prima gara in Spagna, Di Grassi ha conquistato una vittoria nella gara sprint in Turchia e diversi piazzamenti sul podio, chiudendo il campionato in terza posizione con 63 punti.\nFormula 1.\nNel 2008, parallelamente ai suoi impegni in GP2, ha debuttato in Formula 1 come pilota collaudatore della Renault ed \u00e8 stato confermato nello stesso ruolo anche l'anno successivo. Nel 2010 debutta come pilota titolare al volante della Virgin; nel corso della stagione non raccoglie punti: il suo miglior risultato \u00e8 il 14\u00ba posto nel Gran Premio della Malesia; al termine della stagione viene sostituito dal belga J\u00e9r\u00f4me d'Ambrosio. Dal 2011 al 2013 viene ingaggiato dalla Pirelli come tester.\nDopo la Formula 1.\nTerminata l'esperienza in Formula 1, nel 2013 prende parte alla 6 Ore di Spa-Francorchamps e alla 24 Ore di Le Mans nel mondiale Endurance con l'Audi Sport Team Joest assieme a Marc Gen\u00e9 e a Oliver Jarvis; in entrambe le gare ottiene il terzo posto.\nNel 2014 viene confermato dalla scuderia tedesca e trova Tom Kristensen e Lo\u00efc Duval come compagni di squadra; dopo essersi ritirato nella prima gara, ottiene tre secondi posti consecutivi, uno dei quali alla 24 Ore di Le Mans, disputata assieme a Tom Kristensen e a Marc Gen\u00e9. Nelle tre gare successive arriva sempre quinto, mentre conclude al terzo posto la gara di casa a San Paolo.\nFormula E.\nL'imprenditore Alejandro Agag nel 2011 chiede a Di Grassi di diventare collaudatore della serie nascente Formula E, un anno pi\u00f9 tardi Di Grassi viene annunciato come collaudatore ufficiale del campionato. Il brasiliano ha testato per la prima volta il prototipo della monoposto di Formula E al Circuit de L'Eure vicino a Parigi nell'agosto 2012, Di Grassi ha successivamente sciolto il suo contratto come collaudatore per gareggiare nella serie. Il 13 febbraio 2014 \u00e8 stato annunciato che Di Grassi parteciper\u00e0 alla prima stagione con Audi Sport ABT insieme a Daniel Abt.\n2014-2015.\nDi Grassi vince la prima gara della stagione a Pechino, diventando il primo pilota a vincere una gara a motore elettrico. Con gli ottimi risultati ottenuti a Putrajaya e a Punta del Este guadagna la leadership del campionato. Tuttavia, a causa dei problemi tecnici accusati dalla sua monoposto perde il vantaggio in classifica. Arrivando terzo a Long Beach e secondo a Monaco, ritorna primo in campionato a 4 round dalla fine, ma con la squalifica rimediata a Berlino per delle modifiche illegali ai parafanghi anteriori, e il secondo posto a Mosca di Nelson Piquet Jr, Di Grassi finisce a 17 punti dalla vetta. Arriva quarto e sesto nell'E-Prix di Londra perdendo il campionato, vinto da Nelson Piquet Jr., e il secondo posto, conquistato da S\u00e9bastien Buemi. Finisce dunque il campionato in terza posizione.\n2015-2016.\nLa stagione 2015-16 inizia con 3 podi e una vittoria candidando Di Grassi come favorito per la vittoria finale, ma la squalifica rimediata a Citt\u00e0 del Messico per vettura al di sotto del limite minimo di peso e il ritiro nella seconda gara dell'E-Prix di Londra 2016 non gli permettono di conquistare il campionato che va a S\u00e9bastien Buemi dopo un finale spettacolare in cui il vincitore viene deciso grazie all'assegnazione del giro veloce. Finisce in seconda posizione con 3 vittorie e 7 podi in 10 gare.\n2016-2017.\nArriva al secondo posto all'E-Prix inaugurale ad Hong Kong, in quinta posizione a Marrakech e conquista un altro podio a Buenos Aires arrivando terzo. Vince l'E-Prix di Citt\u00e0 del Messico 2016, nonostante il cambio vettura anticipato dovuto ad un contatto avvenuto al primo giro. Un mese pi\u00f9 tardi a Monaco non riesce a sopravanzare nella fase finale il pilota della Renault e.dams S\u00e9bastien Buemi e finisce al secondo posto.\nNell'E-Prix di New York guadagna 10 punti a Buemi (che non partecipa alla gara a causa dell'impegno nel WEC al N\u00fcrburgring). Di Grassi, approfittando delle scarse prestazioni di Buemi in entrambe le gare, riesce a vincere il suo primo campionato piloti, arrivando primo e settimo nell'E-Prix di Montr\u00e9al. Viene scelto come uno dei sei piloti selezionati per l'Autosport International Racing Award 2017. Il 6 dicembre Di Grassi viene eletto pilota brasiliano dell'anno dai lettori di Grande Pr\u00eamio.\n2017-2018.\nViene confermato dal team Audi Sport ABT Schaeffler insieme a Daniel Abt. Conclude le prime due gare dell'E-Prix di Hong Kong al 17\u00ba e 14\u00ba posto. Dopo una prima parte di stagione disastrosa, in cui conquista solo 2 punti nelle prime cinque gare, conquista sette podi consecutivi (tra cui due vittorie) nella seconda parte della stagione, che lo portano al secondo posto della classifica generale dietro al campione Jean-\u00c9ric Vergne.\n2018-2019.\nNella stagione successiva viene confermato dal team. Debutta con un 9\u00ba posto a Riyadh. A Santiago fa la pole ma viene squalificato per un'infrazione; in gara arriva 9\u00ba ma subisce una penalit\u00e0 a causa di un contatto con Jos\u00e9 Mar\u00eda L\u00f3pez, quindi diventa 12\u00ba. In Messico supera Pascal Wehrlein all'ultimo metro grazie ad una grande manovra, agevolata dallo 0% di energia del tedesco e riesce a vincere la gara. Giunge 2\u00ba ad Hong Kong, mentre a Sanya viene tamponato da Frijns e abbandona (viene classificato 15\u00ba perch\u00e9 l'incidente \u00e8 avvenuto all'ultimo giro). Nel E-Prix di Berlino conquista la sua seconda vittoria dopo essere partito 3\u00ba. Conclude la stagione al 3\u00ba posto con 108 punti.\n2019-2020.\nAudi conferma ancora il pilota brasiliano. Conquista il suo primo podio (2\u00ba posto) nella stagione nel secondo E-Prix di Dir\u02bfiyya si ripete nella terza gara di Berlino arrivando terzo. Chiude la sua peggiore stagione in Formula E al sesto posto senza vincere una gara e con solo due podi.\n2021-2022.\nDi Grassi rimasto libero dopo addio di Audi trova un accordo per correre con il team Venturi.\nDTM.\nLucas di Grassi insieme al team Abt Sportsline corre nelle ultime due gare stagionali del campionato DTM 2021.\nRisultati sportivi.\nGP2.\n\u2020 Non ha concluso la gara, ma \u00e8 stato comunque classificato"}
{"id": "1904670", "revid": "161374", "url": "https://it.wikipedia.org/wiki?curid=1904670", "title": "Distrito Nacional", "text": ""}
{"id": "1904673", "revid": "36426", "url": "https://it.wikipedia.org/wiki?curid=1904673", "title": "San Petronio (Michelangelo)", "text": "San Petronio \u00e8 una scultura marmorea (h 64 cm) di Michelangelo, eseguita tra il 1494 e il 1495 e collocata nella Basilica di San Domenico a Bologna.\nStoria.\nNell'autunno del 1494 Michelangelo lasci\u00f2 per la prima volta Firenze spaventato dal convulso clima politico che si era andato creando in citt\u00e0 e che di l\u00ec a poco avrebbe portato alla cacciata di Piero de' Medici e all'instaurarsi di un governo repubblicano di ispirazione savonaroliana.\nIl giovane scultore, allora meno che ventenne, era riparato prima a Venezia, per poco, e poi a Bologna dove trov\u00f2 rifugio e protezione presso il nobile Giovan Francesco Aldrovandi, personalit\u00e0 di spicco negli ambienti cittadini, amante dell'arte e della letteratura. \nGrazie alla mediazione di quest'ultimo, Michelangelo trov\u00f2 impiego presso i frati di San Domenico, che gli diedero l'incarico di completare uno dei pi\u00f9 prestigiosi monumenti cittadini, l'Arca di San Domenico che conteneva le spoglie del fondatore dell'Ordine Domenicano. Si trattava di un complesso scultoreo dove avevano gi\u00e0 lavorato Nicola Pisano (dal 1260 circa) e Niccol\u00f2 dell'Arca, che vi aveva lavorato fino alla morte proprio quell'anno. Il grosso del monumento era comunque terminato e restavano da approntare solo alcune statue di corredo che, secondo la tradizione medievale, erano di dimensione relativamente medio-piccola per le soglie del Cinquecento.\nMichelangelo scolp\u00ec tre statue: oltre al \"San Petronio\", un \"Angelo reggicandelabro\" collocato simmetricamente a quello gi\u00e0 scolpito da Niccol\u00f2 dell'Arca, e un \"San Procolo\".\nDescrizione e stile.\nL'opera, raffigurante san Petronio, vescovo e patrono di Bologna, venne eseguita completando un marmo gi\u00e0 sbozzato da Niccol\u00f2 dell'Arca. Il santo con entrambe le mani sostiene la rappresentazione della sua citt\u00e0, entro la cui cerchia muraria si distinguono le torri Garisenda e degli Asinelli.\nIl panneggio, movimentato e solcato da profonde increspature che alternano zone di luce a macchie d'ombra, rivela l'influsso di Jacopo della Quercia combinato a quello della pittura ferrarese. La figura, colta nell'atto di muovere il passo, mostra un senso di tensione dinamica e di energia col suo lento e maestoso incedere; spicca, questa forza trattenuta, rispetto alle altre statuette, equilibrate e delicate, realizzate da Niccol\u00f2."}
{"id": "1904675", "revid": "17918569", "url": "https://it.wikipedia.org/wiki?curid=1904675", "title": "Dominicana", "text": ""}
{"id": "1904676", "revid": "320578", "url": "https://it.wikipedia.org/wiki?curid=1904676", "title": "Igor Skljarov", "text": ""}
{"id": "1904679", "revid": "2519", "url": "https://it.wikipedia.org/wiki?curid=1904679", "title": "Distretto di Abura-Asebu-Kwamankese", "text": "Il distretto di Abura-Asebu-Kwamankese (ufficialmente Abura/Asebu/Kwamankese District, in inglese) \u00e8 un distretto della regione Centrale del Ghana."}
{"id": "1904680", "revid": "305330", "url": "https://it.wikipedia.org/wiki?curid=1904680", "title": "Journeyman (Eric Clapton)", "text": "Journeyman \u00e8 un album di Eric Clapton, pubblicato nel 1989.\nIl disco ha un \"sound\" soprattutto elettronico, ma non mancano canzoni blues come \"Running On Faith\" e \"Hard Times\". Per la canzone \"Bad Love\", Clapton ottenne il \"Grammy Award for Best Male Rock Vocal Performance\" nel 1990."}
{"id": "1904683", "revid": "188323", "url": "https://it.wikipedia.org/wiki?curid=1904683", "title": "Cambio ad H", "text": ""}
{"id": "1904684", "revid": "1442080", "url": "https://it.wikipedia.org/wiki?curid=1904684", "title": "Distretto di Agona", "text": "Il distretto di Agona (ufficialmente Agona District, in inglese) era un distretto della regione Centrale del Ghana.\nNel 2008 \u00e8 stato soppresso, il territorio \u00e8 stato suddiviso nei distretti di Agona Est (capoluogo: Nsaba) e Agona Ovest (capoluogo: Agona Swedru)."}
{"id": "1904685", "revid": "188323", "url": "https://it.wikipedia.org/wiki?curid=1904685", "title": "Cambio semimanuale", "text": ""}
{"id": "1904686", "revid": "2519", "url": "https://it.wikipedia.org/wiki?curid=1904686", "title": "Distretto di Ajumako-Enyan-Essiam", "text": "Il distretto di Ajumako-Enyan-Essiam (ufficialmente Ajumako/Enyan/Essiam District, in inglese) \u00e8 un distretto della regione Centrale del Ghana."}
{"id": "1904687", "revid": "1543377", "url": "https://it.wikipedia.org/wiki?curid=1904687", "title": "Saimiri oerstedii", "text": "Il saimiri del Centro America (\"Saimiri oerstedii\" ) \u00e8 un primate platirrino della famiglia dei Cebidi.\nDistribuzione.\nCon due sottospecie (\"Saimiri oerstedii citrinellus\" e \"Saimiri oerstedii oerstedii\") vive in due popolazioni geograficamente separate sulla costa pacifica di Costa Rica e Panama.\nDescrizione.\nDimensioni.\nMisura circa 60\u00a0cm di lunghezza, di cui pi\u00f9 della met\u00e0 spettano alla coda, per un peso medio di 800 g.\nAspetto.\nMentre le scimmie scoiattolo dell'America Meridionale tendono ad avere come colore primario il verde oliva, questi animali hanno il dorso bruno-rossiccio con le zampe grigie ed il ventre biancastro, anche se i fianchi e la coda sono giallastri. La testa \u00e8 nera, ma la faccia presenta una mascherina bianca che circonda il muso, anch'esso nero, e si estende anche sulle tempie. La punta della coda \u00e8 nera.\nBiologia.\nSi tratta di animali diurni e sociali: vivono in gruppi che, a causa dell'esiguo numero di esemplari rimasti, contano poche unit\u00e0. I gruppi si muovono all'interno di un territorio che misura circa 0,2\u00a0km\u00b2, percorrendo fino a 5\u00a0km al giorno.\nA causa dell'habitat piuttosto esiguo della specie e della grande distanza che separa gli areali di questi animali da quelli delle altre specie di scimmie scoiattolo, \u00e8 stata a lungo caldeggiata l'ipotesi che questi animali siano in realt\u00e0 discendenti di scimmie scoiattolo importate dall'uomo nella zona in tempi preistorici, ed evolutisi successivamente per conto proprio. Tale ipotesi \u00e8 stata infine scartata dopo gli esami del DNA mitocondriale delle varie specie di saimiri, dai quali \u00e8 emerso che questa specie ha intrapreso un proprio cammino evolutivo, separandosi dalle altre quattro, in un periodo compreso fra i 260.000 anni fa ed i sei milioni di anni fa..\nLa teoria pi\u00f9 accreditata \u00e8 che questi animali vivessero in Columbia fra Miocene e Pliocene, e da qui si spostarono in America Centrale attraverso l'istmo di Panama, assieme ad altre specie come gli antenati della scimmia urlatrice guatemalteca (\"Alouatta pigra\"): quando l'istmo venne sommerso dagli oceani in crescita, circa due milioni di anni fa, queste popolazioni rimasero isolate, per poi venire investite da una nuova ondata migratoria quando l'istmo si ricompose, con specie come il cappuccino tasta bianca (\"Cebus capucinus\"), la scimmia urlatrice dal mantello (\"Alouatta palliata\") e l'atele di Geoffroy (\"Ateles geoffroyi\"), i quali ebbero la meglio nella competizione per il cibo lasciando gli animali evolutisi a partire dalla precedente ondata migratoria confinati in spazi ristretti.\nSi stima che la popolazione totale di questi animali sia calata negli ultimi trent'anni dalle 200.000 alle meno di 5000 unit\u00e0., a causa della deforestazione, della caccia per il \"bushmeat\" e della cattura per fare di questi animali degli animali domestici.\nAlimentazione.\nLa dieta di questi animali \u00e8 sostanzialmente insettivora: si nutrono di insetti, piccoli invertebrati, ma anche di frutta, fiori e nettare. Sono state osservate alcune popolazioni controllare periodicamente le costruzioni di foglie fatte dai pipistrelli delle foglie per verificare la presenza dei legittimi abitatori ed eventualmente mangiarli. Essendo animali molto intelligenti, tendono a non esaurire del tutto le risorse dell'ambiente in cui vivono, in modo tale da dar loro il tempo di rigenerarsi.\nRiproduzione.\nA causa dell'estrema rarit\u00e0 della specie, poco o nulla si conosce sui suoi comportamenti riproduttivi: si pensa che in genere la riproduzione del saimiri centro-americano differisca molto poco da quella delle altre specie congeneri, che partoriscono un unico cucciolo dopo una gravidanza di sette mesi."}
{"id": "1904689", "revid": "1543377", "url": "https://it.wikipedia.org/wiki?curid=1904689", "title": "HRT Formula 1 Team", "text": "La HRT Formula 1 Team \u00e8 stata una scuderia spagnola di Formula 1 fondata dall'ex-pilota Adri\u00e1n Campos. Ha partecipato al Campionato mondiale di Formula 1 dal 2010 al 2012. Fino alla prima met\u00e0 della stagione 2011 il suo nome era Hispania Racing F1 Team e prima ancora Campos Grand Prix.\nStruttura operativa.\nIl team nasce dalla collaborazione tra Adri\u00e1n Campos, proprietario del team omonimo che ha corso nell'European F3 Open e nell'Auto GP e che ha preso parte alla GP2, e la \"Meta Image\", un'agenzia sportiva con sede a Madrid, da qui il vecchio nome ufficiale di Campos Meta Team.\nIl quartier generale della scuderia si trovava a Murcia, mentre la base operativa aveva sede a Valencia. Le vetture sono state disegnate e fabbricate dal costruttore emiliano Dallara e utilizzavano i propulsori Cosworth.\nLa storia.\n2010: L'esordio difficile.\nDurante il weekend del Gran Premio di Abu Dhabi 2009 viene ufficializzato l'ingaggio di Bruno Senna quale pilota titolare della scuderia per la stagione 2010.\nIl 22 dicembre 2009, Bernie Ecclestone mise in dubbio la possibilit\u00e0 che il team fosse al via per il campionato. Il team sment\u00ec per\u00f2 questa voce, assicurando la propria presenza. Successivamente il patron dell'A1 Grand Prix, Tony Teixeira venne indicato come uno dei possibili acquirenti della scuderia. Vi sarebbe l'intento di trasformare l'A1 Grand Prix in \"serbatoio\" di talenti per la Formula 1.\nIl 27 gennaio 2010 la scuderia ammise che vi era la possibilit\u00e0 che venissero saltati tutti i test previsti prima dell'inizio della stagione. Nonostante questa ammissione Teixeira assicur\u00f2 la presenza ai test previsti per febbraio a Jerez. Tuttavia venne successivamente affermato che l'acquisto del team da parte di Teixeira trovava delle resistenze negli altri team del mondiale.\nIl 5 febbraio 2010 Adri\u00e1n Campos, intervistato da BBC Sport, conferm\u00f2 la difficolt\u00e0 a trovare i fondi necessari per il campionato. La scuderia doveva 7 milioni di euro al costruttore emiliano Dallara, che aveva gi\u00e0 completato l'allestimento delle vetture. Campos conferm\u00f2 che i fondi avrebbero dovuto essere trovati entro la met\u00e0 di febbraio, e, inoltre, neg\u00f2 la possibilit\u00e0 che la Stefan Grand Prix potesse acquistare le vetture che la Dallara aveva gi\u00e0 approntato per il suo team.\nIl 9 febbraio 2010 Jean Todt, presidente FIA, ricord\u00f2 come, col nuovo Patto della Concordia, una scuderia potesse saltare tre gare senza conseguenze economiche o sportive. Successivamente la stessa FIA afferm\u00f2 per\u00f2 che non sarebbero state concesse proroghe.\nIl 19 febbraio 2010 venne annunciato l'acquisto del team da parte di un socio di Campos, Jos\u00e9 Ram\u00f3n Carabante. Colin Kolles, ex tecnico di varie squadre, tra cui la Force India, ne divent\u00f2 il team principal. Venne assicurata la presenza della vettura al primo gran premio stagionale, anche in assenza di test. Il team venne ridenominato \"Hispania Racing F1 Team\", dal nome della societ\u00e0 di Carabante, il \"Grupo Hispania\".\nLa vettura fu presentata il 4 marzo 2010, data in cui venne ufficializzato l'ingaggio del pilota indiano Karun Chandhok. Durante il Gran Premio di Cina venne annunciato l'ingaggio di Sakon Yamamoto quale test driver e pilota di riserva, nel weekend del Gran Premio di Spagna il nipponico fu affiancato da Christian Klien.\nAl Gran Premio di Gran Bretagna Sakon Yamamoto sostitu\u00ec Bruno Senna quale pilota titolare, mentre dal Gran Premio di Germania il nipponico prese il posto di Karun Chandhok. Yamamoto venne poi sostituito da Christian Klien a Singapore, in Brasile e ad Abu Dhabi. Nel campionato costruttori si piazz\u00f2 al penultimo posto (davanti alla sola Virgin), senza aver conquistato alcun punto.\nNel corso della stagione venne ufficializzato l'abbandono della partnership tecnica con la Dallara. Venne annunciato ai primi di novembre 2010 l'accordo tra la Williams e la HRT per la fornitura a quest'ultima, nel 2011, del cambio della scuderia inglese. Era stata anche prospettata una collaborazione con la Toyota, scuderia non pi\u00f9 partecipante al campionato, ma dotata comunque di una struttura operativa adatta alla Formula 1. Nel novembre 2010 tale ipotesi di collaborazione venne rigettata.\n2011: Il passaggio di propriet\u00e0.\nPer la stagione 2011 la vettura, la F111, fu guidata inizialmente dalla coppia formata da Narain Karthikeyan e Vitantonio Liuzzi. In Australia le due monoposto si classificarono nelle ultime due posizioni, senza riuscire a superare la soglia del 107% rispetto al tempo del primo, venendo cos\u00ec a non qualificarsi per la gara. La richiesta della HRT di prendere parte al gran premio, pur non avendo superato le qualificazioni, venne respinta dalla FIA. L'ultimo a non riuscire a qualificarsi era stato il malese Alex Yoong con la Minardi nel Gran Premio di Germania 2002.\nNel Gran Premio d'Europa, e per la prima volta nella storia del mondiale di Formula 1, 24 vetture risultarono classificate, arrivando tutte al traguardo. Karthikeyan della HRT fu cos\u00ec il primo pilota a essere classificato al 24\u00ba posto di una gara di Formula 1, escludendo Jim Rathmann che giunse 24\u00ba alla 500 Miglia di Indianapolis 1950, che in quella stagione faceva parte del calendario mondiale. In quella gara per\u00f2 alcune vetture classificate prima di Rathmann non giunsero al traguardo.\nA partire dal Gran Premio di Gran Bretagna, Daniel Ricciardo divent\u00f2 pilota titolare al posto di Karthikeyan, eccezion fatta il Gran Premio d'India, in cui Karthikeyan ritorn\u00f2 al volante per la scuderia, mentre Ricciardo corse al posto di Liuzzi.\nSempre nel fine settimana britannico venne annunciato il passaggio di propriet\u00e0 della HRT da Jos\u00e9 Ram\u00f3n Carabante al fondo spagnolo \"Thesan Capital\". Dopo il cambio di propriet\u00e0, l'Hispania Racing F1 Team cambi\u00f2 il nome in \"HRT Formula 1 Team\", e l'ex pilota Luis P\u00e9rez-Sala divent\u00f2 consulente per il team. La squadra spagnola concluse anche questa stagione a zero punti, insieme a Lotus e Virgin, e in undicesima posizione il campionato davanti solamente alla Virgin grazie a migliori piazzamenti.\n2012: La chiusura definitiva.\nPer il campionato 2012 venne costruita la nuova vettura, la F112, che venne guidata dallo spagnolo Pedro de la Rosa e dall'indiano Narain Karthikeyan. La vettura non si mostr\u00f2 competitiva e la situazione fu analoga a quella della stagione precedente, con la mancata qualificazione al primo Gran Premio in Australia come nel 2011. In Malesia la scuderia riusc\u00ec quasi a conquistare il primo punto nella sua storia. Questo perch\u00e9, grazie a una particolare strategia, si era riusciti a far rimontare Karthikeyan fino alla 10\u00aa posizione e inoltre, a causa della grande intensit\u00e0 della pioggia, si stava pensando di chiudere la gara in anticipo, cosa che poi non si verific\u00f2.\nA Monaco, Karthikeyan ottenne il miglior risultato in gara della stagione giungendo 15\u00ba, grazie anche all'alta percentuale di ritiri. Il team mostr\u00f2 i progressi fatti anche al Canada con de la Rosa che riusc\u00ec a sopravanzare entrambe le Marussia in qualifica. A Valencia sia de la Rosa che Karthikeyan si qualificarono davanti alla Marussia di Charles Pic, cos\u00ec come in Gran Bretagna. In gara per\u00f2 non ebbero fortuna e vennero sopravanzati nelle ultime fasi del Gran Premio a causa dell'usura delle gomme. In Germania, per la prima volta nella stagione, una HRT (quella di de la Rosa) riusc\u00ec a precedere sul traguardo una Marussia. I successivi risultati furono analoghi a quelli di inizio stagione, de la Rosa in qualifica a Suzuka riusc\u00ec a precedere la Marussia di Pic con il 21\u00ba tempo, ma in gara lo spagnolo non riusc\u00ec a mantenere la posizione finendo ultimo. In Corea Karthikeyan fin\u00ec la sua qualifica dopo 6 minuti per un testacoda. Ma al termine delle qualifiche il ricorso della scuderia venne accettato dai commissari e in questo modo il pilota indiano prese parte alla gara, che concluse ultimo a due giri di distacco.\nIl 15 novembre la \"Thesan Capital\", proprietaria del team, annunci\u00f2 di voler cedere la propriet\u00e0 del team in quanto sommerso dai debiti. Il team nelle ultime gare corse con materiale vecchio e logoro tanto che team e piloti avversari pi\u00f9 volte ne richiesero l'esclusione dalle ultime gare. La stagione si chiuse con l'ultimo posto nel mondiale costruttori, alle spalle anche della Marussia.\nSecondo l'elenco dei team partecipanti al mondiale 2013 diramato dalla FIA il 1\u00ba dicembre 2012, il team spagnolo non risult\u00f2 essersi iscritto per mancanza di fondi. La situazione precaria deriv\u00f2 dalla mancanza di risultati importanti nella sua breve carriera nella massima serie (zero punti in totale dal campionato 2010) e dall'assenza di acquirenti disposti a rilevare la scuderia, persino in seguito alla sua ufficiale messa in vendita in occasione del Gran Premio degli Stati Uniti.\nVi fu un tentativo, da parte di un gruppo di finanziatori nordamericani, di rilevare la scuderia per partecipare alla stagione 2013 col nome di Scorpion Racing, ma tale possibilit\u00e0 fu per\u00f2 frustrata dalla mancata iscrizione al campionato 2013 da parte della HRT. Secondo Bernie Ecclestone, sarebbe stato pi\u00f9 probabile un esordio nel campionato 2014 ma alla fine non si seppe pi\u00f9 nulla. Il 30 gennaio 2013 venne confermata la non partecipazione della HRT al campionato 2013 e la sua chiusura definitiva.\nL'HRT ha tuttavia un poco invidiabile record, cio\u00e8 la seconda scuderia dietro solo alla Caterham che ha fatto pi\u00f9 gran premi senza conquistare un punto. Il suo miglior piazzamento \u00e8 stato un 13\u00ba posto nel Gran Premio del Canada 2011 con Vitantonio Liuzzi, mentre il suo peggiore risultato \u00e8 stato un 24\u00ba posto nel Gran Premio d'Europa 2011 con Narain Karthikeyan."}
{"id": "1904691", "revid": "119998408", "url": "https://it.wikipedia.org/wiki?curid=1904691", "title": "Province della Repubblica Dominicana", "text": "Le province della Repubblica Dominicana sono la suddivisione territoriale di primo livello del Paese e sono pari a 31."}
{"id": "1904692", "revid": "2519", "url": "https://it.wikipedia.org/wiki?curid=1904692", "title": "Distretto di Asikuma-Odoben-Brakwa", "text": "Il distretto di Asikuma-Odoben-Brakwa (ufficialmente Asikuma/Odoben/Brakwa District, in inglese) \u00e8 un distretto della regione Centrale del Ghana."}
{"id": "1904694", "revid": "36426", "url": "https://it.wikipedia.org/wiki?curid=1904694", "title": "San Procolo (Michelangelo)", "text": "San Procolo \u00e8 una scultura marmorea (h 58,5\u00a0cm) di Michelangelo, eseguita tra il 1494 e il 1495 e collocata nella Basilica di San Domenico a Bologna.\nStoria.\nNell'autunno del 1494 Michelangelo lasci\u00f2 per la prima volta Firenze spaventato dal convulso clima politico che si era andato creando in citt\u00e0 e che di l\u00ec a poco avrebbe portato alla cacciata di Piero de' Medici e all'instaurarsi di un governo repubblicano di ispirazione savonaroliana.\nIl giovane scultore, allora meno che ventenne, era riparato prima a Venezia, per poco, e poi a Bologna dove trov\u00f2 rifugio e protezione presso il nobile Giovan Francesco Aldrovandi, personalit\u00e0 di spicco negli ambienti cittadini, amante dell'arte e della letteratura. \nGrazie alla mediazione di quest'ultimo, Michelangelo trov\u00f2 impiego presso i frati di San Domenico, che gli diedero l'incarico di completare uno dei pi\u00f9 prestigiosi monumenti cittadini, l'Arca di San Domenico che conteneva le spoglie del fondatore dell'Ordine Domenicano. Si trattava di un complesso scultoreo dove avevano gi\u00e0 lavorato Nicola Pisano (dal 1260 circa) e Niccol\u00f2 dell'Arca, che vi aveva lavorato fino alla morte proprio quell'anno. Il grosso del monumento era comunque terminato e restavano da approntare solo alcune statue di corredo che, secondo la tradizione medievale, erano di dimensione relativamente medio-piccola per le soglie del Cinquecento.\nMichelangelo scolp\u00ec tre statue: oltre al \"San Procolo\", un \"Angelo reggicandelabro\", facente \"pendant\" con uno gi\u00e0 scolpito da Niccol\u00f2 dell'Arca, e un \"San Petronio\".\nL'opera sub\u00ec una rottura e restauro come testimonia una nota di fra' Ludovico da Prelormo, anziano custode dell'Arca di San Domenico, nel 1572: \u00abLa vigilia del padre San Domenico il povero sventurato fra' Pelegrino converso roppe la statua di San Procolo, la gett\u00f2 a terra in pi\u00f9 di cinquanta pezzi. Io n\u00e9 ho mai avuto in ottanta anni il pi\u00f9 intenso dolore al cuore di questo. Mi credeva certo di morire; vennero i Padri tutti a confortarmi, e molti maestri periti ne l'arte, e cos\u00ec la portarono via e fu aconzia [aggiustata] alla foggia al presente si vede.\u00bb\nDescrizione e stile.\nProcolo di Bologna era un ufficiale romano martirizzato a Bologna durante la Persecuzione dei cristiani sotto Diocleziano. Michelangelo lo raffigur\u00f2 con la corta tunica dei soldati, i calzari alti, un mantello portato in spalla e, nella destra, una lancia che doveva essere applicata in metallo a parte, oggi non pi\u00f9 esistente.\nSi tratta di un'opera di grande originalit\u00e0, che preannuncia, in nuce, lo stile eroico e terribile dei capolavori di Michelangelo, quali il \"David\" o il \"Mos\u00e8\". Il volto del giovane soldato ha infatti un'espressione fiera e accigliata, ispirata forse al monumento equestre a Bartolomeo Colleoni di Verrocchio visto probabilmente a Venezia, con un senso di tensione che pervade l'intera figura, come se si fosse improvvisamente bloccata durante un movimento, mantenendo tutta l'energia trattenuta."}
{"id": "1904698", "revid": "2519", "url": "https://it.wikipedia.org/wiki?curid=1904698", "title": "Distretto di Assin Nord", "text": "Il distretto di Assin Nord (ufficialmente Assin North District, in inglese) \u00e8 un distretto della regione Centrale del Ghana.\nIl distretto \u00e8 stato istituito nel 2018 scorporando del territorio dal distretto di Assin Central."}
{"id": "1904703", "revid": "2519", "url": "https://it.wikipedia.org/wiki?curid=1904703", "title": "Distretto di Assin Sud", "text": "Il distretto di Assin Sud (ufficialmente Assin South District, in inglese) \u00e8 un distretto della regione Centrale del Ghana. Il 12 novembre 2003 un decreto presidenziale divise l'Assin in Assin Nord e Assin Sud."}
{"id": "1904705", "revid": "767487", "url": "https://it.wikipedia.org/wiki?curid=1904705", "title": "24 Nights", "text": "24 Nights \u00e8 un album live di Eric Clapton, pubblicato nel 1991 e registrato presso la Royal Albert Hall di Londra."}
{"id": "1904706", "revid": "1442080", "url": "https://it.wikipedia.org/wiki?curid=1904706", "title": "Distretto di Awutu-Effutu-Senya", "text": "Il distretto di Awutu-Effutu-Senya (ufficialmente Awutu/Effutu/Senya District, in inglese) era un distretto della regione Centrale del Ghana.\nNel 2008 \u00e8 stato soppresso, il territorio \u00e8 stato suddiviso nei distretti di Effutu (capoluogo: Winneba) e distretto di Awutu Senya (capoluogo: Awutu Breku) a sua volta suddiviso nel 2012 nei distretti di Awutu Senya Ovest (capoluogo: Awutu Breku) e Awutu Senya Est (capoluogo: Kasoa)."}
{"id": "1904707", "revid": "1305772", "url": "https://it.wikipedia.org/wiki?curid=1904707", "title": "Julie Ordon", "text": "Biografia.\nNata in Svizzera, ha tre sorelle \"Joelle\", \"Valerie\" e \"Laila\". Da sempre spinta verso la carriera di modella, ha avuto alcune difficolt\u00e0 essendo considerata leggermente troppo bassa per tale lavoro.\nNonostante tale \"deficit\" in altezza, il successo arriva, e nel 2000 vince un concorso di Victoria's Secret, che le dar\u00e0 fama e successo.\nFilmografia.\nConosciuta in italia per il suo spot per \"Chanel\", nella campagna pubblicitaria, \"Chanel Rouge Allure\", in realt\u00e0 ha anche recitato in alcuni film. Ha cominciato la sua carriera cinematografica nel 2002 con \"Novela\", ma la svolta decisiva \u00e8 con \"Inqui\u00e9tudes\" (2003), per la regia di Gilles Bourdos. La vicenda narra di due giovani con problematiche molto complesse, che si incontrano, ma i risvolti saranno drammatici.\nNel 2004 avr\u00e0 una parte nel film indie \"Point and Shoot\", a cui seguir\u00e0 una comparsa nel film del 2008 con Daniel Craig \"Flashbacks of a Fool\".\nNel 2008 Julie Ordon ha partecipato alle riprese di un altro film: \"Catwalk\", film diretto da Anthony Hickox.\nCarriera come modella.\n\u00c8 soprannominata Camaleonte per la sua straordinaria capacit\u00e0 di cambiare integralmente il suo look in ogni servizio fotografico.\nHa lavorato per diverse campagne pubblicitarie tra le quali: Narta, un deodorante venduto in Francia, e \"Chanel\".\nLa pubblicit\u00e0 per Chanel (per la regia di Bettina Rheims), dove per altro viene ripresa una scena de \"Il Disprezzo\" (1963), film con \"Brigitte Bardot\", ha destato molto scalpore, tanto che in Canada \u00e8 stato censurato: la modella si trova su un letto, priva di ogni indumento, in tutta la sua sensualit\u00e0, e sussurra ad un uomo che viene visto solo in parte: \"Tu l'aime ma bouche?\", sempre in ripresa del film sopracitato.\n\u00c8 Apparsa nelle campagne pubblicitarie di molte marche prestigiose, fra cui \"L'Oreal\", \"DeBeers\", \"Victoria's Secret\", \"Ralph Lauren\" e \"Guess?\", ed ha inoltre posato per un servizio di \"Playboy\" nel dicembre del 2007, per l'edizione francese della rivista. Inoltre \u00e8 comparsa molte volte sulla copertina di Elle."}
{"id": "1904711", "revid": "2519", "url": "https://it.wikipedia.org/wiki?curid=1904711", "title": "Distretto metropolitano di Cape Coast", "text": "Il Distretto metropolitano di Cape Coast (ufficialmente Cape Coast Metropolitan Assembly, in inglese) \u00e8 un distretto municipale della regione Centrale del Ghana."}
{"id": "1904716", "revid": "1442080", "url": "https://it.wikipedia.org/wiki?curid=1904716", "title": "Distretto di Denkyira Superiore", "text": "Il distretto di Denkyira Superiore (ufficialmente Upper Denkyira District, in inglese) era un distretto della regione Centrale del Ghana.\nSoppresso nel 2008 il suo territorio \u00e8 stato diviso nei distretti di Denkyira Superiore Est (capoluogo: Dunkwa-On-Offin) e Denkyira Superiore Ovest (capoluogo: Diaso). "}
{"id": "1904718", "revid": "1234826", "url": "https://it.wikipedia.org/wiki?curid=1904718", "title": "Micoterapia", "text": "La micoterapia \u00e8 una branca della fitoterapia, di origine cinese, che consiste nel curare diverse patologie tramite l'utilizzo dei funghi.\nCome avviene per tutte le pseudoscienze, la micoterapia \u00e8 priva di fondamento scientifico e non esistono studi clinici che dimostrino una qualche efficacia.\nMicoterapia: lo stato della ricerca.\nUna ricerca bibliografica svolta alla fine del 2012 pu\u00f2 aiutare a comprendere la situazione attuale nel campo della micoterapia: di 515 pubblicazioni apparse tra il 1850 e il 2012 ed emerse dalla ricerca, meno di 20 descrivono l'uso di funghi nella realt\u00e0 clinica e la qualit\u00e0 scientifica di questi studi clinici, inoltre, \u00e8 perlomeno discutibile. Non sorprende quindi che lavori di sintesi e meta-analisi giungano inevitabilmente alla conclusione che la micoterapia abbia poca ragione d'essere o perlomeno necessiti di ulteriori ricerche prima di poter essere accettata dalla comunit\u00e0 medica. I prodotti usati in micoterapia hanno una lunga tradizione d'uso e molti studi \"in vitro\" hanno dimostrato attivit\u00e0 farmacologiche antibatteriche e antivirali o immunologiche e anticancerogene. Composti chimici con tali attivit\u00e0, comunque, sono presenti in moltissime piante e altri organismi viventi, e la loro presenza ed efficacia \"in vitro\" non comporta necessariamente un effetto corrispondente nella pratica clinica."}
{"id": "1904720", "revid": "1442080", "url": "https://it.wikipedia.org/wiki?curid=1904720", "title": "Distretto di Gomoa", "text": "Il distretto di Gomoa (ufficialmente Gomoa District, in inglese) era un distretto della regione Centrale del Ghana.\nNel 2008 \u00e8 stato soppresso, il territorio \u00e8 stato suddiviso nei distretti di Gomoa Est (capoluogo: Apam) e Gomoa Ovest (capoluogo: Gomoa Afransi)."}
{"id": "1904721", "revid": "51323", "url": "https://it.wikipedia.org/wiki?curid=1904721", "title": "Oliver E. Williamson", "text": ""}
{"id": "1904723", "revid": "181699", "url": "https://it.wikipedia.org/wiki?curid=1904723", "title": "Ratak", "text": ""}
{"id": "1904725", "revid": "2519", "url": "https://it.wikipedia.org/wiki?curid=1904725", "title": "Distretto municipale di Komenda-Edina-Eguafo-Abirem", "text": "Il distretto di Komenda-Edina-Eguafo-Abirem (ufficialmente Komenda/Edina/Eguafo/Abirem District, in inglese) \u00e8 un distretto della regione Centrale del Ghana."}
{"id": "1904727", "revid": "46936", "url": "https://it.wikipedia.org/wiki?curid=1904727", "title": "Qualificazioni alla CONCACAF Gold Cup 2002", "text": "Sono elencate di seguito le date e i risultati per le qualificazioni al CONCACAF Gold Cup 2002.\nFormula.\n38 membri CONCACAF: 12 posti disponibili per la fase finale. (come paese ospitante), (come detentore del titolo), (in qualit\u00e0 di ospite della manifestazione, affiliata alla CONMEBOL) e (in qualit\u00e0 di ospite della manifestazione, affiliata all'AFC) sono qualificati direttamente alla fase finale. Rimangono 36 squadre per otto posti disponibili per la fase finale. Le squadre e i posti disponibili sono suddivisi in tre zone di qualificazione ed un playoff interzona: \"Nord America\" (1 posto), \"Centro America\" (3 posti), \"Caraibi\" (3 posti), \"Playoff interzona\" (1 posti).\nZona Nord America.\n si qualifica di diritto alla fase finale.\nZona Centro America.\nLa Coppa delle nazioni UNCAF 2001 mette in palio la qualificazione al torneo: (prima classificata), (seconda classificata) e (terza classificata) si qualificano alla fase finale, (quarta classificata) accede al playoff interzona.\nZona Caraibi.\nLa Coppa dei Caraibi 2001 mette in palio la qualificazione al torneo: (prima classificata), (seconda classificata) e (terza classificata) si qualificano alla fase finale, accede al playoff interzona.\nPlayoff interzona.\n si qualifica alla CONCACAF Gold Cup 2002."}
{"id": "1904728", "revid": "22475", "url": "https://it.wikipedia.org/wiki?curid=1904728", "title": "Le vene aperte dell'America Latina", "text": "Le vene aperte dell'America Latina \u00e8 un saggio di Eduardo Galeano, che contiene numerose cronache e narrazioni riguardante la storia latino americana. Il saggio cerca di rispondere ad interrogativi quali per esempio come sia possibile che una regione ricca di risorse umane e materiali come l'America Latina sia condannata da secoli a umiliazioni e povert\u00e0. \nIl libro ricostruisce alcune tappe dello sfruttamento economico e umano subito dall'universo latinoamericano a favore dei centri di potere mondiali negli ultimi cinquecento anni.\nL'opera \u00e8 stata pubblicata per la prima volta nell'anno 1971, all'inizio di un ventennio contrassegnato da dittature militari sanguinarie. Il saggio \u00e8 considerato oramai un classico, non solo per il suo contenuto ma anche per il suo stile. Trattando argomenti cari all'economia politica, alla storia o alla sociologia, Galeano usa un linguaggio degno di una storia d'amore o di un romanzo di pirati, riuscendo nella difficile impresa di creare un saggio non noioso. \nTra i pi\u00f9 alti elogi ricevuti da questa opera si possono citare quello realizzato dalla dittatura cilena del generale Pinochet o dalla dittatura Argentina degli anni settanta che hanno onorato \"Le vene aperte dell'America Latina\" proibendolo. L'opera non poteva circolare durante le dittature militari sudamericane perch\u00e9 strumento di corruzione della giovent\u00f9.\n\"Le vene aperte dell'America Latina\" attraverso la sua denuncia contro l'ingiustizia economica e la speranza di nuove condizioni per il continente latino americano ha contribuito a mantenere viva le coscienze di molti nella resistenza contro le dittature militari e contro le ingiustizie perpetuate dai ricchi centri di potere verso le sue periferie.\nStruttura.\nIl libro ha la seguente struttura:\nCuriosit\u00e0.\nIl 18 aprile 2009, durante il quinto vertice delle Americhe a Trinidad e Tobago, il presidente della repubblica Bolivariana del Venezuela Hugo Ch\u00e1vez ha regalato una copia de \"Le vene aperte dell'America Latina\" di Eduardo Galeano al presidente degli Stati Uniti d'America Barack Obama come segno di distensione tra i due leader e le loro nazioni. Lo scopo simbolico di questo prezioso regalo \u00e8 di mostrare alla Casa Bianca come tutto dipenda dal suo essere in grado di cominciare a modificare la politica del suo paese verso il Continente che si \u00e8 sempre basata sulla rapina, sul colonialismo, sul razzismo e sul disprezzo dei processi democratici altrui."}
{"id": "1904729", "revid": "1573940", "url": "https://it.wikipedia.org/wiki?curid=1904729", "title": "Derbidae", "text": "Derbidae , \u00e8 una famiglia comprendente insetti dell'ordine dei Rincoti Omotteri, superfamiglia dei Fulgoroidei.\nDescrizione.\nI Derbidae sono insetti di piccole dimensioni e dall'aspetto variabile, a volte apparentemente simili a farfalle per la morfologia alare.\nIl capo presenta la regione fronto-clipeale percorsa da tre carene longitudinali, in genere marcatamente prominente, con due ocelli disposti sotto gli occhi e lateralmente rispetto alle carene laterali. Le antenne hanno flagello filiforme e non segmentato e i due articoli prossimali ingrossati. Il rostro presenta il segmento distale breve, con lunghezza e larghezza di uguali dimensioni. Questo elemento \u00e8 il principale carattere morfologico distintivo rispetto agli altri Fulgoroidei.\nLe ali anteriori mostrano spesso le nervature del clavo provviste di una granulazione, come nei Meenoplidae. La brevit\u00e0 dell'ultimo segmento del rostro permette comunque di distinguere i Derbidi. In fase di riposo sono ripiegate a tetto, ma mantenute quasi verticali. La regione anale delle ali posteriori \u00e8 priva di nervature trasversali.\nLe zampe presentano, come in tutti i Fulgoroidei, le coxe allungate. Quelle posteriori hanno il secondo tarsomero poco sviluppato e terminante con una corona apicale di denti oppure con due soli denti, uno per lato.\nBiologia.\nGli adulti sono fitomizi e si rivengono comunemente sulla vegetazione delle palme. Gli stadi giovanili si rinvengono in genere su detriti organici in decomposizione, presso miceli fungini, e si ritiene che siano micetofagi.\nAlcune specie africane sono dannose in quanto vettori di fitoplasmi fitopatogeni nei confronti della palma da cocco.\nSistematica.\nLa famiglia comprende circa 1460 specie ripartite in 144 generi.\nIn Italia \u00e8 rappresentata solo il genere \"Malenia\" con le specie endemiche \"Malenia sicula\", presente in Sicilia e nel centro-sud della penisola, e \"Malenia dlabolai\", presente nella penisola."}
{"id": "1904733", "revid": "46936", "url": "https://it.wikipedia.org/wiki?curid=1904733", "title": "Coppa delle nazioni UNCAF 2001", "text": "La Coppa delle nazioni UNCAF 2001 \"(UNCAF Nations Cup 2001)\" fu la sesta edizione della Coppa delle nazioni UNCAF, la competizione calcistica per nazione organizzata dall'UNCAF. La competizione si svolse in Honduras dal 23 maggio al 3 giugno 2001 e vide la partecipazione di sette squadre: , , , , , e . Il torneo, che si tiene ogni due anni a partire dal 1991, vale anche come qualificazione per la CONCACAF Gold Cup.\nL'UNCAF organizz\u00f2 questa competizione dal 1991 al 2009 sotto il nome di Coppa delle nazioni UNCAF; dall'edizione del 2011 cambi\u00f2 nome e divenne Coppa centroamericana.\nFormula.\n\"Fase a gruppi\" - 7 squadre, divisi in due gruppi (uno da quattro squadre e uno da tre squadre). Giocano partite di sola andata, la prima e la seconda classificata si qualificano al girone finale.\n\"Girone finale\" - 4 squadre, giocano partite di sola andata. La vincente si laurea campione UNCAF. Le prime tre classificate si qualificano alla fase finale della CONCACAF Gold Cup 2002. La quarta classificata accede agli spareggi per la CONCACAF Gold Cup 2002.\nFase a gruppi.\nGruppo A.\n e qualificate al girone finale.\nGruppo B.\n e qualificate al girone finale.\nGirone finale.\n, e qualificate alla CONCACAF Gold Cup 2002.\n accede agli spareggi per la CONCACAF Gold Cup 2002.\nStatistiche.\nClassifica marcatori.\n5 reti\n4 reti\n3 reti\n2 reti\n1 rete\nAutorete"}
{"id": "1904734", "revid": "2519", "url": "https://it.wikipedia.org/wiki?curid=1904734", "title": "Distretto di Twifo-Heman-Denkyira Inferiore", "text": "Il distretto di Twifo-Heman-Denkyira Inferiore (ufficialmente Twifo/Heman/Lower Denkyira District, in inglese) \u00e8 un distretto della regione Centrale del Ghana."}
{"id": "1904735", "revid": "110157", "url": "https://it.wikipedia.org/wiki?curid=1904735", "title": "Coppa dei Caraibi 2001", "text": "La Coppa dei Caraibi 2001 \"(Caribbean Nations Cup 2001)\" fu la diciottesima edizione della Coppa dei Caraibi (la dodicesima con la nuova denominazione), competizione calcistica per nazione organizzata dalla CFU. La competizione si svolse a Trinidad e Tobago dal 15 maggio al 25 maggio 2001 e vide la partecipazione di otto squadre: , , , , , , e . Il torneo valse anche come qualificazione per la CONCACAF Gold Cup 2002.\nLa CFU organizz\u00f2 questa competizione come \"CFU Championship\" dal 1978 al 1988; dal 1989 al 1990 sotto il nome di \"Caribbean Championship\"; dall'edizione del 1991 a quella del 1998 cambi\u00f2 nome e divenne \"Shell Caribbean Cup\"; le edizioni del 1999 e del 2001 si chiamarono \"Caribbean Nations Cup\"; mentre dal 2005 al 2014 la competizione si chiam\u00f2 \"Digicel Caribbean Cup\"; nell'edizione del 2017 il suo nome \u00e8 stato \"Scotibank Caribbean Cup\".\nFase finale.\nFase a gruppi.\nGruppo A.\n e qualificate alle semifinali.\nGruppo B.\n e qualificate alle semifinali.\nFase a eliminazione diretta.\nFinale 3\u00ba posto.\n qualificata per la CONCACAF Gold Cup 2002. accede ai playoff per la CONCACAF Gold Cup 2002.\nFinale.\n e qualificate per la CONCACAF Gold Cup 2002.\nStatistiche.\nClassifica marcatori.\n5 reti\n4 reti\n3 reti\n2 reti\n1 rete"}
{"id": "1904736", "revid": "17919243", "url": "https://it.wikipedia.org/wiki?curid=1904736", "title": "Santa B\u00e1rbara de Saman\u00e1", "text": ""}
{"id": "1904741", "revid": "51323", "url": "https://it.wikipedia.org/wiki?curid=1904741", "title": "Oliver Eaton Williamson", "text": ""}
{"id": "1904742", "revid": "184925", "url": "https://it.wikipedia.org/wiki?curid=1904742", "title": "Siamesi Bros", "text": ""}
{"id": "1904746", "revid": "6923", "url": "https://it.wikipedia.org/wiki?curid=1904746", "title": "Merak (azienda)", "text": "La Merak \u00e8 stata un'azienda italiana operante, nell'orbita della Montefibre (gruppo Montedison), nel settore della produzione del fiocco polipropilenico.\nStoria.\nOrigini.\nGi\u00e0 facente parte delle produzioni della Polymer, e quindi della Montefibre, il settore del fiocco polipropilenico per la produzione di biancheria intima venne (1977) scorporato e razionalizzato nella nuova societ\u00e0 che prese il nome di Merak. L'unit\u00e0 produttiva era nello stabilimento di Terni, mentre la sede e la direzione commerciale era a Milano.\nIl confluimento in Himont e nella Nuova Moplefan.\nNel 1982 venne fatta confluire nella nuova societ\u00e0 leader del settore del polipropilene, la Himont; nel 1986 conflu\u00ec infine nella Nuova Moplefan."}
{"id": "1904749", "revid": "729019", "url": "https://it.wikipedia.org/wiki?curid=1904749", "title": "MD Helicopters MD 600", "text": "L'MD Helicopters MD 600N \u00e8 un elicottero leggero monomotore a turbina, ad otto posti e con rotore a sei pale, prodotto dall'azienda statunitense McDonnell Douglas Helicopter Systems, poi MD Helicopters dal 1999 e sviluppato dal cinque posti MD 520N.\nStoria.\nSviluppo.\nLa McDonnell Douglas Helicopter Systems (MD Helicopters dal 1999) annunci\u00f2 per la prima volta a fine 1994 di voler commercializzare un nuovo modello sviluppato dall'MD 520N ma dalle maggiori dimensioni e capacit\u00e0 al quale venne data la designazione provvisoria MD 630N. Il prototipo, un MD 530F modificato, effettu\u00f2 il primo volo il 22 novembre 1994 dopodich\u00e9 l'azienda ne deliber\u00f2 l'inizio della produzione in serie nel marzo 1995.\nLa struttura \u00e8 semi-monoscocca in alluminio con trave di coda ed impennaggi in materiale composito. I pattini di atterraggio sono realizzati in struttura tubolare e dotati di ammortizzatori idraulici.\nLe principali differenze inserite nella struttura dell'MD 520N da cui deriva dallo staff di progettazione e sviluppo sono principalmente l'allungamento della cabina e l'adozione di un sistema NOTAR nella trave di coda in luogo del tradizionale rotore di coda. Le dimensioni maggiorate della cabina consentirono l'inserimento di una nuova fila di sedili tra le due originarie. Inoltre venne adottato un nuovo rotore a sei pale, in luogo del cinque pale del modello da cui deriva, messo in rotazione da un turboalbero prodotto dalla statunitense Allison Engine Company. Il Model 250, successivamente riproposto con il marchio Rolls-Royce \u00e8 situato nella parte posteriore della struttura centrale, in posizione obliqua.\nIl prototipo che venne modificato in un MD 600N standard con un motore e trave di coda di serie, vol\u00f2 nel novembre 1995, seguito un mese pi\u00f9 tardi dal primo esemplare di preserie. Dopo la certificazione concessa il 15 maggio 1997, il giugno successivo ne venne definitivamente avviata la produzione di serie.\nA seguito della fusione, nel 1997, tra McDonnell Douglas e Boeing, quest'ultima ha venduto le precedenti linee di produzione di elicotteri civili MD alla filiale olandese RDM Holdings nei primi mesi del 1999."}
{"id": "1904754", "revid": "122345732", "url": "https://it.wikipedia.org/wiki?curid=1904754", "title": "Nazionale di hockey su prato dell'Italia", "text": "La nazionale di hockey su prato dell'Italia \u00e8 la squadra di hockey su prato rappresentativa dell'Italia ed \u00e8 posta sotto la giurisdizione della Federazione Italiana Hockey.\nRosa.\nConvocati per gli Europei 2013\nAllenatore: Pablo Fernandez\n1. Fabrizio Federici (GK)\n2. Martin Zalatel\n4. Andrea Vargiu\n5. Telemaco Marco Rossi\n6. Diego Ratto\n7. Agustin Nunez\n8. Daniele Malta (C)\n9. Lorenzo Dussi\n12. Francesco Mitrotta (GK)\n13. Luca Ferrini\n14. Martin Flores\n16. Ignacio Manes\n18. Giulio Ferrini\n19. Michele Colella\n20. Simone Dussi\n21. Lorenzo Asuni\n23. Gabriele Murgia\n24. Matteo Forani"}
{"id": "1904759", "revid": "767487", "url": "https://it.wikipedia.org/wiki?curid=1904759", "title": "Tony Morley", "text": "Giocava nel ruolo di ala."}
{"id": "1904760", "revid": "765341", "url": "https://it.wikipedia.org/wiki?curid=1904760", "title": "Chevrolet Small-Block", "text": "Il nome Chevrolet Small-Block identifica una vasta famiglia di motori a scoppio prodotti dal 1955 ad oggi dalla Casa automobilistica statunitense Chevrolet. In genere, per\u00f2, sono considerati small-block per antomasia tutti gli small-block prodotti fino al 1992 in campo automobilistico (e fino al 2005 in altri campi), ossia quelli di prima generazione.\nIntroduzione.\nQuella dei motori small-block prodotti dalla Chevrolet \u00e8 una delle epopee senza fine della storia dei motori d'oltreoceano, assieme a quella dei motori big-block. Il gruppo statunitense della General Motors \u00e8 sempre stato noto per aver lasciato una certa autonomia di esercizio ai marchi da esso inglobati. Sulla base di tale politica, diversi marchi diedero vita a motori o serie di motori differenti dall'uno all'altro marchio. E cos\u00ec \u00e8 stato anche per la Chevrolet, la quale realizz\u00f2 nel 1954 il suo primo motore small-block, il primo di una lunghissima serie di motori destinata a fare epoca (tra l'altro, anche altri marchi sotto la General Motors crearono le loro serie di motori V8, ed anche le altre due grandi Case americane, ossia la Ford e la Chrysler, ebbero i loro small-block). Questo nuovo motore \u00e8 stato realizzato in tempi record dal brillante staff dell'allora capo progettista Ed Cole. Tale motore, destinato inizialmente a vetture come le prime Chevrolet Corvette e le Chevrolet Bel Air, sarebbe poi stato montato anche su altri modelli della marca. La fama dei motori small-block \u00e8 dovuta, oltre che alle sue indubbie doti di robustezza ed affidabilit\u00e0, anche alle notevoli prestazioni, sottolineate anche da una astuta campagna pubblicitaria.\nNel corso degli anni, i motori small-block hanno subito diverse evoluzioni, proponendosi in varie cilindrate e con pi\u00f9 sistemi di alimentazione: inizialmente si utilizzarono pi\u00f9 carburatori, ma in seguito si pass\u00f2 all'iniezione meccanica e pi\u00f9 in l\u00e0 a quella elettronica.\nIl successo del motore small-block Chevrolet \u00e8 stato tale da spingere la General Motors ad utilizzarlo anche su altri marchi.\nI motori Chevrolet Small-Block sono stati inseriti nella lista dei 10 migliori motori automobilistici del XX secolo.\nFino al 1986 i motori small-block erano interamente in ghisa, mentre a partire da tale anno venne introdotta la testata in lega di alluminio. Inoltre, dal 1997 \u00e8 stata introdotta una nuova generazione di motori small-block, nata da un progetto nuovo (si tratta di motori interamente in lega di alluminio), ma che segue alcune linee di massima tracciate dagli small-block classici.\nQuesti ultimi sono stati montati sulle normali autovetture fino al 1997 e sui grossi mezzi commerciali fino al 2003. Solo la seconda generazione di motori small-block pu\u00f2 essere considerata stretta parente degli small-block precedenti, mentre le generazioni successive non lo sono pi\u00f9.\nEvoluzione dei motori Chevrolet small-block.\nDi seguito viene tracciato un percorso evolutivo dei motori small-block Chevrolet.\nPrima generazione.\nLa prima generazione di motori Chevrolet small-block \u00e8 stata anche la pi\u00f9 longeva in assoluto ed \u00e8 quella a cui gli appassionati fanno riferimento quando parlano di motori small-block. \u00c8 quindi la generazione che pi\u00f9 di ogni altra ha lasciato il segno nella storia dei motori Chevrolet e General Motors in generale.\nIl fatto che tale generazione sia stata prodotta in un arco di tempo di interi decenni fa s\u00ec che le caratteristiche in comune tra le varie versioni ed evoluzioni non siano numerose. Tuttavia, di seguito sono riportate le pi\u00f9 evidenti:\nIl cammino evolutivo degli small-block Chevrolet di prima generazione \u00e8 molto lungo. Come spesso succede nei casi di motori americani, ogni versione di questi small-block viene identificata da un numero di tre cifre, che altro non \u00e8 che la cilindrata del motore stesso espressa in pollici cubi. Gli small-block hanno debuttato con l'unit\u00e0 \"265\" ed hanno raggiunto il culmine con l'unit\u00e0 \"350\", senza dubbio la pi\u00f9 famosa tra gli small-block Chevrolet. Gli small-block di prima generazione sono noti anche con il soprannome \"Turbo-Fire\".\n265.\nCome gi\u00e0 precisato, con questa sigla viene indicato il primo motore V8 small-block Chevrolet di prima generazione. Introdotto nel 1955, tale motore era stato realizzato in sole 15 settimane dal vulcanico Ed Cole e dal suo staff. Le caratteristiche dimensionali di questa prima versione prevedevano un alesaggio di 95.25 mm ed una corsa di 76.2\u00a0mm, per una cilindrata complessiva di 4344 cm\u00b3 (pari appunto a 265 pollici cubi). Il rapporto di compressione era di 8:1, mentre l'alimentazione era a carburatore doppio corpo nelle varianti di base di tale motore. Queste potevano cos\u00ec raggiungere una potenza massima di 162 CV.\nMa a pagamento era possibile ottenere due varianti motoristiche pi\u00f9 performanti. La prima differiva per la presenza di un carburatore quadricorpo al posto del doppio corpo e per lo scarico sdoppiato ed erogava una potenza massima di 180 CV. La seconda variante montava un carburatore ancor pi\u00f9 performante ed un asse a camme pi\u00f9 spinto ed arrivava ad erogare 195 CV.\nInoltre, dal 1956, anno seguente al suo debutto, il motore 265 \u00e8 stato ulteriormente rivisto e poteva essere ottenuto anche con potenze di 210, 225 e 240 CV. Queste potenze erano ottenute con l'adozione di due carburatori quadricorpo.\nIl motore Chevrolet small-block \"265\" \u00e8 stato montato su:\n283.\nQuesta versione \u00e8 stata introdotta nel 1957: si tratta di una versione rialesata della precedente unit\u00e0 \"265\". Il diametro dei cilindri \u00e8 passato infatti da 95.25 a 98.42\u00a0mm, con conseguente aumento della cilindrata a 4638 cc. Questo motore era disponibile in cinque varianti, con potenze comprese tra 185 e 283 CV. Proprio quest'ultima caratteristica s\u00ec che tale motore divenisse noto come il motore da un CV per pollice cubo, aspetto che ne decret\u00f2 il successo definitivo e dilagante. Tra le altre novit\u00e0 di rilievo, senza dubbio \u00e8 da ricordare la possibilit\u00e0 di scegliere tra l'alimentazione a carburatore e quella ad iniezione meccanica Ramjet.\nQuesto motore \u00e8 stato ufficialmente tolto di produzione nel 1962, ma alcuni anni dopo la tedesca Opel, anch'essa da decenni sotto la General Motors, ha ottenuto di poter montare questo motore sulle sue ammiraglie.\nQuesto motore \u00e8 stato montato su:\n327.\nNel 1962 venne introdotta l'unit\u00e0 \"327\", la quale era caratterizzata da misure di alesaggio e corsa pari a 101.6x82.55\u00a0mm, per una cilindrata di 5354 cc. Disponibile sia a carburatore che ad iniezione meccanica, questo motore \u00e8 stato proposto in numerose varianti, che per comodit\u00e0 e chiarezza sono sintetizzate nella tabella a scomparsa che segue:\nVi sono state anche altre varianti, molto note e che hanno contribuito ad alimentare il mito degli small-blocks Chevrolet. Tra queste ve ne sono state due di gran rilievo, che hanno sostituito nel 1964 le varianti da 340 e da 360 CV, e che, grazie ad efficaci interventi sulle testate, sono riuscite a raggiungere rispettivamente 365 e 375 CV.\nLo small-block \"327\" \u00e8 stato montato su:\n302.\nQuesto motore \u00e8 il risultato del montaggio dell'albero motore dell'unit\u00e0 \"283\" nel motore da 327 pollici cubi: ci\u00f2 ha provocato una riduzione della misura della corsa, tornata a 76.2, appunto come nell'unit\u00e0 \"283\". La cilindrata era di 4942 cc (o 302 pollici cubi).\nQuesto motore, introdotto nel 1967, \u00e8 stato pensato principalmente come unit\u00e0 da utilizzare per le vetture che partecipavano alle gare Trans-Am, ma \u00e8 stato montato anche in alcuni modelli di serie. Ci\u00f2 perch\u00e9 le regole vigenti all'epoca in materia di gare imponevano per la Trans-Am motori al di sotto dei 305 pollici cubi utilizzati anche in vetture stradali. I motori 302 stradali erano alimentati da un carburatore quadricorpo Holley: per tali motori la Casa dichiarava una potenza massima di 290 CV, ma ben presto si scopr\u00ec che tale dichiarazione era alquanto pessimistica, poich\u00e9 la potenza reale era in grado di raggiungere ben 360 CV a 5300 giri/min. In opzione, poi, si poteva avere tale motore alimentato con due carburatori quadricorpo, che permettevano il raggiungimento di 400 CV a 6800-7000 giri/min.\nOltre che sulle vetture impiegate in Trans-Am, il motore 302 \u00e8 stato montato sulle \"Chevrolet Camaro Mk1 Z28\" (1967-69) e sulla \"Chevrolet Firenza\", un modello destinato unicamente al mercato sudafricano.\n307.\nL'unit\u00e0 \"307\" \u00e8 stata introdotta nel 1968 come unit\u00e0 motrice erede dell'unit\u00e0 \"283\", rispetto al quale era leggermente maggiorata sia in alesaggio che in corsa, i quali misuravano 98.4x82.55\u00a0mm, per una cilindrata di 5022 cc.\n\u00c8 stato uno dei motori small-block che ha raggiunto le potenze massime minori, se si pensa che alcune versioni, inizialmente previste a 200 CV, vennero affiancate in seguito da altre versioni pi\u00f9 economiche di appena 115 CV! Erano per\u00f2 anche motori ricchissimi di coppia e pressoch\u00e9 indistruttibili. Gi\u00e0 la versione da 200 CV erogava fino a 410 N\u00b7m a 2400 giri/min.\nQuesto motore \u00e8 stato montato su:\n400.\nIl motore small-block da 400 pollici cubi venne introdotto nel 1970 e fu proposto per circa dieci anni come equipaggiamento di vari modelli. Questo motore era caratterizzato da misure di alesaggio e corsa pari a 104.8x95.4\u00a0mm, per una cilindrata di 6588 cc. Si tratta dello small-block pi\u00f9 grande mai esistito.\nInizialmente questo motore era alimentato da un carburatore doppio corpo ed erogava una potenza massima di 265 CV. Nel 1974 ne \u00e8 stata introdotta una variante con carburatore quadricorpo, mentre nel 1975 la variante doppio corpo \u00e8 stata tolta di produzione. A partire dal 1977 il motore \"400\" non \u00e8 stato pi\u00f9 montato su modelli Chevrolet.\nDi seguito viene mostrato un elenco delle principali applicazioni dello small-block \"400\":\n350.\nQuesto motore \u00e8 probabilmente il pi\u00f9 significativo dell'intera famiglia degli small blocks di prima generazione, ma \u00e8 anche l'anello di congiunzione tra gli small-block di prima generazione e quelli delle generazioni seguenti. Le ultimissime varianti di tale motore sono state prodotte addirittura fino ai primi anni 2000! Lo small block da 350 pollici cubi (o 5.7 litri) \u00e8 stato anche lo small block Chevrolet pi\u00f9 utilizzato, dal momento che \u00e8 stato montato su numerosi modelli, ma anche su imbarcazioni ed addirittura su alcuni velivoli, naturalmente molto modificati ed adattati allo scopo.\nCaratteristiche dimensionali dello small-block \"350\" sono l'alesaggio e la corsa di 101.6x88.4\u00a0mm, per una cilindrata di 5733 cc.\nIl motore small block da 350 pollici cubi \u00e8 stato introdotto nel 1967 ed \u00e8 stato proposto in numerose varianti.\nLa prima \u00e8 stata la L48, lanciata appunto nel 1967 e disponibile inizialmente con potenze tra 270 e 330 CV. In seguito, con l'avvento della crisi energetica del 1973, comparvero molte versioni altamente depotenziate di tale motore, con potenze che scesero anche fino a 165 CV. In seguito, a partire da 1976, vi fu una nuova crescita ma rimasero comunque alcune versioni con potenza ridotta. Per esempio, nel 1980, ultimo anno per il motore \"L48\", vi fu una versione da 180 CV.\nUna versione immediatamente successiva \u00e8 stata la ZQ3, introdotta nel 1969 e praticamente un affinamento di una precedente versione \"L48\" da 300 CV. Le prestazioni rimasero comunque immutate. Lo \"ZQ3\" \u00e8 stato proposto anche in una versione meno potente, in grado di erogare 200 CV di potenza massima e 407 NM di coppia massima. La crisi energetica ha interessato anche l'evoluzione di questo motore, la cui potenza massima \u00e8 stata ridotta anch'essa a 165 CV.\nLa sigla L46 identificava invece un'evoluzione dello \"ZQ3\" da 300 CV, e che si distingueva da quest'ultimo per il rapporto di compressione portato da 10.25 ad 11:1. La potenza massima \u00e8 salita cos\u00ec a 350 CV, con un notevole picco di coppia pari a 515 N\u00b7m.\nUn altro small-block \"350\" \u00e8 stato introdotto nel 1970 con la sigla LT1. Questo motore non va confuso con l'omonimo small block Chevrolet lanciato 22 anni dopo. L'unit\u00e0 \"LT1\" del 1970 era infatti ancora alimentata a carburatore e con un rapporto i compressione di 11:1 erogava ben 370 CV di potenza massima, con una coppia massima di 515 N\u00b7m. Nel 1971 la potenza \u00e8 stata ridotta a 330 CV e l'anno successivo vi fu una nuova riduzione, con potenza scesa a 255 CV.\nUn'altra variante \u00e8 stata la L82, introdotta nel 1973 e caratterizzata da un rapporto di compressione pari a 9:1. La potenza massima era inizialmente di 250 CV, ma in seguito, nel 1975, venne ridotta anch'essa fino a 205 CV. Nel 1978 torn\u00f2 a 220 CV, che divennero 225 nel 1979 e 235 nel 1980.\nLa L81 \u00e8 stata un'unit\u00e0 proposta solo nel 1981 e, a fronte di un rapporto di compressione di 8.2:1, erogava una potenza massima di soli 190 CV, esattamente come le ultime varianti del motore L48, con la differenza che il motore \"L81\" aveva l'accensione a controllo integrato.\nFra il 1982 ed il 1984 venne proposto il motore L83, che disponeva di alimentazione ad iniezione con aspirazione a doppio corpo farfallato. Questo motore, caratterizzato da un rapporto di compressione di 9:1, erogava una potenza massima di 200 CV ed una coppia massima di 386 N\u00b7m.\nIl motore \"L83\" venne rimpiazzato nel 1985 dal motore L98, che non va confuso con l'omonima unit\u00e0 motrice lanciata molti anni dopo, sempre small-block e sempre Chevrolet. Il \"L98\" del 1985 disponeva di alimentazione ad iniezione ed erogava una potenza massima di 230 CV. Due anni dopo la potenza \u00e8 salita a 240 CV grazie all'aumento del rapporto di compressione, portato da 9 a 9.5:1. Nel 1991 il rapporto di compressione \u00e8 stato nuovamente innalzato, ma senza variazioni prestazionali. L'ultimo anno di produzione del motore \"L98\" \u00e8 stato il 1992.\nVi furono infine altre tre varianti del motore Chevrolet \"350\" small-block: una \u00e8 stata la LM1, prodotta nella seconda met\u00e0 degli anni ottanta, l'altra \u00e8 stata la L05, introdotta nel 1987 ed utilizzata fino al 1993 per equipaggiare fuoristrada e pick-up Chevrolet o GMC. Tale unit\u00e0 motrice \u00e8 stata rimpiazzata dal nuovo small-block di seconda generazione denominato LT1.\nLa terza ed ultima unit\u00e0 motrice appartenente agli small-block di prima generazione \u00e8 la \"'L31\", utilizzata su grossi autocarri ed autotreni e nota anche come motore Vortec. Le sue applicazioni comprendevano anche impieghi su imbarcazioni.\nIntrodotta nel 1996, l'unit\u00e0 \"L31\" \u00e8 stata prodotta fino al 2005.\nDato l'enorme arco di tempo in cui lo \"small-block\" \"350\"si \u00e8 evoluto nelle sue varie versioni, risulta problematico elencare tutte le innumerevoli applicazioni in campo automobilistico. Basti pensare che esse comprendono diversissimi modelli Chevrolet, tra cui: \"Camaro\", \"Corvette\", \"Caprice\", \"Nova\", \"Impala\", \"Chevelle\", \"El Camino\", \"Monte Carlo\", ecc. Non mancarono anche diverse applicazioni su SUV, pick-up e fuoristrada della GMC.\n262.\nLa carriera degli small-block Chevrolet viene solitamente suddivisa in due parti: la prima \u00e8 quella che va dal 1955 al 1974, mentre la seconda parte dal 1975 ed arriva al 1992. Vi \u00e8 anche una terza parte, che va dal 1993 al 2005, in cui gli small-block hanno avuto un impiego marginale nel settore automobilistico, ma continuavano comunque ad essere prodotti per altri impieghi.\nLa seconda parte della carriera degli small-block ha inizio con l'introduzione del motore 262, nato nel 1975. Questo motore \u00e8 uno dei sintomi pi\u00f9 evidenti del difficile periodo per l'industria automobilistica mondiale, a causa della crisi energetica che ha imposto drastiche limitazioni alle prestazioni dei motori pi\u00f9 esuberanti. Questo motore \u00e8 caratterizzato da misure di alesaggio e corsa pari a 93x78.7\u00a0mm. Questo motore da 4.3 litri erogava una potenza massima di appena 110 CV con una coppia massima di 264 N\u00b7m. A causa delle scarse prestazioni, questo motore non ebbe successo e gi\u00e0 dal 1976 venne rimpiazzato dall'unit\u00e0 da 305 pollici cubi.\nLe sue applicazioni si limitarono quindi a due soli modelli:\n267.\nQuesto motore appartiene ad una fascia di cilindrata analoga a quella del \"262\", ma rispetto a quest'ultimo \u00e8 arrivato quattro anni dopo, ed inoltre hanno poche affinit\u00e0, a partire dalle caratteristiche dimensionali, che nell'unit\u00e0 267 prevedono alesaggio e corsa pari ad 88.9x88.4\u00a0mm. Questo motore era alimentato inizialmente da un carburatore doppio corpo Rochester, ma gi\u00e0 dall'anno seguente fu introdotta anche una variante con carburatore a gestione elettronica.\nQuesto motore \u00e8 stato prodotto fino al 1982 ed \u00e8 stato montato sulle Chevrolet Camaro, Caprice, Impala, El Camino e Monte Carlo dell'epoca.\n305.\n\u00c8 il pi\u00f9 noto small-block della seconda fase della carriera degli small-block. \u00c8 nato dalla rialesatura della sfortunata unit\u00e0 \"262\". \u00c8 stato inoltre adottato un nuovo albero a gomiti con manovelle pi\u00f9 lunghe. Il risultato \u00e8 stato un motore con alesaggio e corsa pari a 95x88.4\u00a0mm ed una cilindrata di 5013 cc.\nTale motore era disponibile a carburatore (doppio corpo o quadricorpo) oppure ad iniezione. Dal 1996 \u00e8 stato annesso alla gamma di motori Vortec ed utilizzato su SUV e grossi pick-up.\nLe potenze variavano tra 170 e 230 CV. Questo motore \u00e8 stato proposto in pi\u00f9 varianti tra il 1976 ed il 1995, ed ha trovato applicazione su:\nSeconda generazione.\nLa seconda generazione di motori small-block, nota con la sigla LT, esord\u00ec nel 1992, ma al contrario di quanto avviene solitamente, non ha sostituito la prima generazione: quest'ultima, infatti, ha continuato ad essere impiegata, come abbiamo gi\u00e0 visto, per oltre una dozzina di anni, anche se molto meno in campo strettamente automobilistico e pi\u00f9 nel settore degli autotrasporti terrestri e marittimi.\nLa seconda generazione dei motori small-block ha invece terminato la sua carriera gi\u00e0 nel 1997, sostituita dagli small-block siglati LS.\nTerza generazione.\nLa terza generazione dei motori small-block \u00e8 nota con la sigla \"LS\": essa riprende alcune caratteristiche di massima risalenti agli small-block di prima generazione, ma in gran parte si tratta di un motore nuovo, anche se alcune soluzioni molto tradizionali, come la distribuzione ad asse a camme centrale nel basamento viene ancora utilizzata. Una delle novit\u00e0 maggiori sta nell'impiego della lega leggera sia per il basamento che per le testate. La terza generazione \u00e8 stata prodotta fino al 2004.\nQuarta generazione.\nAnche la quarta generazione \u00e8 siglata \"LS\", e spesso essa viene trattata congiuntamente alla terza proprio per questo motivo. Si tratta di una famiglia di motori nati da un progetto nuovo e che portano alcune novit\u00e0, come il sistema \"Active Fuel Management\" per l'ottimizzazione dei consumi in funzione del carico del motore."}
{"id": "1904768", "revid": "767487", "url": "https://it.wikipedia.org/wiki?curid=1904768", "title": "Nazionale di hockey su prato dell'Argentina", "text": "La nazionale di hockey su prato dell'Argentina \u00e8 la squadra di hockey su prato rappresentativa dell'Argentina ed \u00e8 posta sotto la giurisdizione della Confederaci\u00f3n Argentina de Hockey."}
{"id": "1904770", "revid": "1005847", "url": "https://it.wikipedia.org/wiki?curid=1904770", "title": "Provincia di Huancavelica", "text": "La provincia di Huancavelica \u00e8 una provincia del Per\u00f9, situata nella regione di Huancavelica.\nCapoluogo e fondazione.\nLa capitale \u00e8 Huancavelica, fondata il 4 agosto del 1570 con il nome di Villarrica di Oropesa. La provincia venne fondata nel 1821.\nProvincia confinanti.\nConfina a nord con la provincia di Tayacaja, a ovest con la regione di Lima, a est con le province di Churcampa, Angaraes e Acobamba e a sud con le provincie di Huaytar\u00e1 e Castrovirreyna.\nGeografia antropica.\nSuddivisioni amministrative.\n\u00c8 divisa in 19 distretti:"}
{"id": "1904771", "revid": "767487", "url": "https://it.wikipedia.org/wiki?curid=1904771", "title": "Dean Saunders", "text": ""}
{"id": "1904777", "revid": "170423", "url": "https://it.wikipedia.org/wiki?curid=1904777", "title": "Nazionale di hockey su prato della Spagna", "text": "La nazionale di hockey su prato della Spagna \u00e8 la squadra di hockey su prato rappresentativa della Spagna ed \u00e8 posta sotto la giurisdizione della Real Federacion Espanola de Hockey."}
{"id": "1904783", "revid": "63727", "url": "https://it.wikipedia.org/wiki?curid=1904783", "title": "Chevrolet Small-Block 283", "text": ""}
{"id": "1904788", "revid": "287204", "url": "https://it.wikipedia.org/wiki?curid=1904788", "title": "Nainital", "text": "Nainital \u00e8 una citt\u00e0 dell'India di 38.559 abitanti, capoluogo del distretto di Nainital e della divisione di Kumaon, nello stato federato del Uttarakhand. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 29\u00b0 22' 60 N e 79\u00b0 27' 0 E e ha un'altitudine di 2.083 .\nSociet\u00e0.\nEvoluzione demografica.\nAl censimento del 2001 la popolazione di Nainital assommava a 38.559 persone, delle quali 20.951 maschi e 17.608 femmine. I bambini di et\u00e0 inferiore o uguale ai sei anni assommavano a 3.615, dei quali 1.901 maschi e 1.714 femmine. Infine, coloro che erano in grado di saper almeno leggere e scrivere erano 31.366, dei quali 17.929 maschi e 13.437 femmine."}
{"id": "1904790", "revid": "2014155", "url": "https://it.wikipedia.org/wiki?curid=1904790", "title": "Longqing", "text": "Biografia.\nLongqing, dopo la morte di suo padre, l'imperatore Jiajing, eredit\u00f2 un paese nel caos dopo anni di corruzione e cattiva gestione. L'imperatore comprese la profondit\u00e0 del caos che il regno del padre aveva causato, per cui ebbe l'idea di una riforma di governo, re-integrando funzionari di talento banditi da suo padre, e ridimensionando anche i funzionari corrotti e cio\u00e8 i sacerdoti taoisti, favoriti da Jiajing nella speranza di salvare il salvabile.\nInoltre reimposta scambi economici con altri regni in Europa, Africa e altre parti dell'Asia, rafforzando anche i confini dello stato, nominando diversi generali per pattugliare le frontiere di terra e di mare. Questo incluse la fortificazione dei porti marittimi lungo le coste dello Zhejiang e del Fujian per dissuadere i pirati, che erano un costante spina nel fianco durante il regno dell'imperatore Jiajing.\nIl regno dell'imperatore Longqing, dur\u00f2 pi\u00f9 di sei anni. Generalmente considerato uno degli imperatori pi\u00f9 liberali e di mente aperta della dinastia Ming, a Longqing tuttavia mancava il talento necessario per regnare vivamente, infatti in seguito divenne pi\u00f9 interessato a perseguire la sua gratificazione personale, piuttosto che seguire le sorti dell'impero. Longqing mor\u00ec nel 1572 quando aveva sol\u00ec 35 anni. Sfortunatamente, il paese era ancora in declino, anche a causa della corruzione della classe dirigente. Prima di morire, Longqing aveva ordinato al ministro Zhang Juzheng di lasciare gli affari di Stato e di dedicarsi all'insegnamento del nuovo imperatore, che aveva solo 10 anni.\nL'Imperatore Longqing \u00e8 stato sepolto a Zhaoling (\u662d\u9675)."}
{"id": "1904793", "revid": "320578", "url": "https://it.wikipedia.org/wiki?curid=1904793", "title": "Frattura del Mondo", "text": ""}
{"id": "1904794", "revid": "363629", "url": "https://it.wikipedia.org/wiki?curid=1904794", "title": "Damiano Brigo (cestista)", "text": "Carriera.\nPivot di 209 cm per 110 kg, dal 1991 al 1994 ha giocato nella massima serie vestendo la maglia della Virtus Bologna sotto la guida di coach Ettore Messina prima e di Alberto Bucci poi, conquistando due scudetti partendo dalla panchina durante la sua permanenza alle \"vu nere\". Da qui si trasferisce in Serie A2 al Basket Rimini, dove rimane per una stagione.\nNel 1995 scende in Serie B1 trasferendosi al Benevento, quindi un'annata a Ferrara sempre in B1. Il 1997 \u00e8 l'anno del passaggio al Progresso Castel Maggiore, formazione che in pochi anni ha compiuto il duplice salto dalla B2 fino alla A2 proprio con Brigo in rosa. Resta nell'organico della compagine emiliana fino al gennaio 2001, quando si accasa a Vigevano in B1.\nPer un quadriennio (2001-2005) \u00e8 in forza alla Virtus Siena, poi tre anni alla Fulgor Libertas Forl\u00ec intervallati da un'esperienza alla Reyer Venezia. Dopo un anno alla Fortitudo Martina Franca (in Serie B Dilettanti), nell'ottobre 2010 va a completare a gettone il reparto lunghi del Veroli Basket, formazione di Legadue.\nTorna in terza serie con la parentesi di Brescia, poi si riavvicina a casa continuando nelle serie minori venete.\nPalmar\u00e8s.\ncampionato mondiale over 40 2013\ncampionato UISP Padova 2017"}
{"id": "1904798", "revid": "61051", "url": "https://it.wikipedia.org/wiki?curid=1904798", "title": "Corvara (Beverino)", "text": "Corvara \u00e8 una frazione del comune sparso ligure di Beverino, nella media e bassa val di Vara, in provincia della Spezia.\nStoria.\nSecondo alcuni la prima citazione ufficiale del borgo storico di Corvara \u00e8 risalente ad un documento del 1077 dell'imperatore Enrico VI di Svevia, ma altri ritengono che nel diploma si faccia riferimento a un'altra localit\u00e0 di nome simile in Val di Magra. In ogni caso esiste una attestazione precedente, del 1070, dal Codice Pelavicino in cui \u00e8 attestato tale \"Bonfilius de Corvaria\"\nImportante per la sua posizione strategica fu dapprima dominio degli Estensi e in seguito di signori locali che infeudarono Corvara e il borgo di Ponz\u00f2, quest'ultima attuale frazione di Ricc\u00f2 del Golfo di Spezia.\nCeduto con diploma imperiale di Federico II ad Obizzo Malaspina nel 1163, il feudo di Corvara fu quindi venduto alla Repubblica di Genova nel 1211. Il ritorno nel 1216 sotto il dominio dei Malaspina caus\u00f2 conseguentemente l'assedio da parte della repubblica genovese, fino alla pace tra le parti nel 1216.\nIn seguito possedimento della famiglia Fieschi, dal 1271 segu\u00ec le sorti della Repubblica di Genova che eresse Corvara a sede di podesteria nel levante ligure, soppressa nel 1458 con l'annessione alla podesteria della Spezia.\nMonumenti e luoghi d'interesse.\nCastelli.\nNel territorio sono presenti i ruderi dell'antico castello feudale, citato dal noto cartografo della Repubblica di Genova Matteo Vinzoni. Possedimento dei locali marchesi, signori di Corvara e di Ponz\u00f2, fu venduto per la somma di 1.800 lire alla famiglia Malaspina, nelle persone di Obizzo e Guglielmo, dopo vari contrasti con Genova per il suo controllo.\nI contrasti tra i marchesi locali, i Malaspina e la repubblica genovese per il possedimento del castello portarono infine ad un assedio del borgo di Corvara. Ceduto nel 1202 al vescovo di Luni Gualtiero II e dal 1273 propriet\u00e0 della famiglia Fieschi (Nicola Fieschi), il castello \u00e8 citato in un documento dell'epoca per lo stazionamento di Oberto Doria nella spedizione contro La Spezia. Nel 1276 fu venduto alla Repubblica di Genova dagli eredi dei Fieschi."}
{"id": "1904800", "revid": "287204", "url": "https://it.wikipedia.org/wiki?curid=1904800", "title": "Pauri", "text": "Pauri \u00e8 una citt\u00e0 dell'India di 24.742 abitanti, capoluogo del distretto di Pauri Garhwal e della divisione del Garhwal, nello stato federato dell'Uttarakhand. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 30\u00b0 8' 60 N e 78\u00b0 46' 60 E e ha un'altitudine di 1.378 .\nSociet\u00e0.\nEvoluzione demografica.\nAl censimento del 2001 la popolazione di Pauri assommava a 24.742 persone, delle quali 13.235 maschi e 11.507 femmine. I bambini di et\u00e0 inferiore o uguale ai sei anni assommavano a 2.883, dei quali 1.580 maschi e 1.303 femmine. Infine, coloro che erano in grado di saper almeno leggere e scrivere erano 19.795, dei quali 11.099 maschi e 8.696 femmine."}
{"id": "1904808", "revid": "111433", "url": "https://it.wikipedia.org/wiki?curid=1904808", "title": "Bondye", "text": "Bondye \u00e8 la principale divinit\u00e0 Vud\u00f9, creatore della materia e materia stessa. Di fatto si tratta dell'unico vero e proprio dio, in quanto tutti gli altri esseri soprannaturali sono spiriti. Il nome in creolo haitiano significa infatti \"Dio\" e deriverebbe dal francese \"Bon Dieu\".\nLa figura di Bondye rappresenta il massimo vertice ed il creatore del mondo, ma viene considerato troppo al di sopra di esso per essere direttamente coinvolto nelle vicende terrene. Contrariamente ai Loa, che sono in costante rapporto con gli uomini, egli \u00e8 lontano ed irraggiungibile e suppliche ed offerte dirette a lui non hanno alcuna possibilit\u00e0 di modificare la sua volont\u00e0.\nPertanto gli adepti non svolgono alcun rito o sacrificio diretto a Bondye, n\u00e9 risulta che egli abbia mai posseduto qualcuno. Nonostante questo, a Bondye vengono attribuiti influssi sul tempo meteorologico e sulle catastrofi naturali, ed anche le comuni malattie che affliggono gli esseri umani vengono spesso chiamate \"malattie di Bondye\". In definitiva la sua volont\u00e0 viene vista in qualsiasi cosa che l'uomo non pu\u00f2 controllare, modificare o addirittura capire, ma semplicemente accettare ed adattarvisi.\nBondye viene normalmente rappresentato come una figura maschile, ma permangono comunque dubbi sulla sua natura: infatti potrebbe essere il marito della Dea madre Gran-Met o addirittura esserlo egli stesso."}
{"id": "1904811", "revid": "224230", "url": "https://it.wikipedia.org/wiki?curid=1904811", "title": "Rivoluzione comunista cubana", "text": ""}
{"id": "1904813", "revid": "79968", "url": "https://it.wikipedia.org/wiki?curid=1904813", "title": "Forasiepe", "text": ""}
{"id": "1904815", "revid": "79968", "url": "https://it.wikipedia.org/wiki?curid=1904815", "title": "Re di macchia", "text": ""}
{"id": "1904816", "revid": "79968", "url": "https://it.wikipedia.org/wiki?curid=1904816", "title": "Sbucciafratte", "text": ""}
{"id": "1904818", "revid": "281392", "url": "https://it.wikipedia.org/wiki?curid=1904818", "title": "Ninguarda", "text": ""}
{"id": "1904819", "revid": "287204", "url": "https://it.wikipedia.org/wiki?curid=1904819", "title": "Antralina", "text": "Lantralina \u00e8 il principio attivo di indicazione specifica contro alcune malattie dermatologiche, fra cui si evidenzia l'uso contro l'alopecia areata.\nIndicazioni.\nViene utilizzato come terapia contro l'alopecia areata, la presenza di verruche e alcune forme di psoriasi.\nDosaggi.\nPer via topica:\nControindicazioni.\nSconsigliato in soggetti con insufficienza renale, da evitare in caso di allattamento, gravidanza e provata ipersensibilit\u00e0 al farmaco. Non deve venire a contatto con il viso e con i genitali.\nEffetti indesiderati.\nFra gli effetti collaterali si segnalano anomalie da irritazione: dermatite da contatto, eritema, irritazione, altre alterazioni della cute."}
{"id": "1904827", "revid": "76963", "url": "https://it.wikipedia.org/wiki?curid=1904827", "title": "Jimmy Yancey", "text": "Suo fratello maggiore Alonzo era un pianista conosciuto, suo padre era un chitarrista.\nYancey intraprese inizialmente l'attivit\u00e0 di cantante durante i suoi viaggi. Successivamente divenne un importante e influente pianista. La sua tecnica boogie-woogie consisteva nel ripetere con insistenza la stessa figura con la mano sinistra ed eseguire le decorazioni melodiche con la destra.\nLa sua interpretazione \u00e8 sottile e delicata, cambia spesso la tonalit\u00e0 ma ogni brano termina generalmente in Mi bemolle. Questo elemento finale conferisce un'incredibile soddisfacente dissonanza.\n\u00c8 incluso nel 1986 nel \"Rock and Roll Hall of Fame\"\nStile.\n\"Sicuramente Jimmy Yancey \u00e8 pi\u00f9 grande pianista di \"barrelhouse blues\". Celeberrimo rimane il suo pi\u00f9 grande successo, Indiana Avenue Stomp, in cui vi \u00e8 un incipiente qualit\u00e0 tragica, che raggiunge la sua realizzazione nel lavoro di questo straordinario pianista. Il \"barrelhouse blues\" non termina quasi mai nella risoluzione della tonica, e Jimmy Yancey, in qualunque tonalit\u00e0 suonasse, spesso concludeva i brani in mi bemolle\""}
{"id": "1904828", "revid": "37056", "url": "https://it.wikipedia.org/wiki?curid=1904828", "title": "Ga\u1e47e\u015ba", "text": ""}
{"id": "1904835", "revid": "287204", "url": "https://it.wikipedia.org/wiki?curid=1904835", "title": "Pizzo Capra", "text": "Pizzo Capra-Bellolampo \u00e8 una collina abitata da uno sparso nucleo residenziale, facente parte del comune di Palermo.\nGeografia.\nSi trova all'estremit\u00e0 del Monte Bellolampo ed esattamente alle spalle del Monte Billiemi.\nDa piccola stazione di passaggio, abitata da poche decine di persone Pizzo Capra si \u00e8 estesa negli ultimi venti anni grazie alla sua posizione favorevole, la collina sovrasta il quartiere Borgo Nuovo di Palermo."}
{"id": "1904858", "revid": "767487", "url": "https://it.wikipedia.org/wiki?curid=1904858", "title": "DBUs Landspokalturnering 2008-2009", "text": "La DBUs Landspokalturnering 2008-2009 \u00e8 la 55\u00aa edizione della coppa danese, sponsorizzata, dopo 4 anni dall'ultima sponsorizzazione, dall'\"Ekstra Bladet\" che d\u00e0 il nome alla competizione cio\u00e8 Coppa Ekstra Bladet.\nHa preso il via nell'agosto 2008 ed \u00e8 terminato il 21 maggio 2009. La finale si \u00e8 svolta all'Parken Stadium di Copenaghen.\nSemifinali.\nAndata\nRitorno"}
{"id": "1904859", "revid": "729019", "url": "https://it.wikipedia.org/wiki?curid=1904859", "title": "Alberto Leanizbarrutia", "text": "Professionista dal 1985 al 1998.\nCarriera.\nGregario al servizio dei propri capitani, tra cui Laurent Jalabert alla ONCE, Leanizbarrutia ha corso per tredici anni da professionista. I successi pi\u00f9 importanti da lui ottenuti sono la prima semitappa della quinta tappa della Vuelta al Pa\u00eds Vasco 1987, la Oy\u00f3n-O\u00f1ati di 126\u00a0km, e la maglia azzurra al Giro d'Italia 1991.\nDopo aver appeso la bicicletta al chiodo ha ricoperto l'incarico di direttore sportivo della Liberty Seguros dal 2005 al 2006."}
{"id": "1904869", "revid": "77332", "url": "https://it.wikipedia.org/wiki?curid=1904869", "title": "Studi cattolici", "text": ""}
{"id": "1904870", "revid": "599013", "url": "https://it.wikipedia.org/wiki?curid=1904870", "title": "Jure Pavli\u010d", "text": "Professionista dal 1989 al 1991, \u00e8 stato il primo vincitore della maglia azzurra al Giro d'Italia che dal 1989 al 2006 contraddistingueva il leader della classifica intergiro."}
{"id": "1904872", "revid": "63727", "url": "https://it.wikipedia.org/wiki?curid=1904872", "title": "Chevrolet Small-Block 327", "text": ""}
{"id": "1904876", "revid": "599013", "url": "https://it.wikipedia.org/wiki?curid=1904876", "title": "Faustino Fern\u00e1ndez Ovies", "text": ""}
{"id": "1904877", "revid": "687007", "url": "https://it.wikipedia.org/wiki?curid=1904877", "title": "Emanuele Samek Lodovici", "text": "Il suo pensiero d'impronta metafisica si oppone al materialismo e al riduzionismo. \nEsperto della filosofia di Plotino, Sant'Agostino e Marx, si \u00e8 occupato dello gnosticismo che a suo parere si trova ripresentato in diverse filosofie e ideologie dell'et\u00e0 moderna e contemporanea.\nBiografia.\nNacque a Messina, figlio del bibliotecario e bibliografo Sergio Samek Lodovici (1907-1979), nativo di Carrara, che lo chiam\u00f2 come suo fratello maggiore, noto medico e politico. Rimase in Sicilia per breve tempo per poi vivere sempre a Milano. Emanuele Samek Lodovici scamp\u00f2 a soli cinque anni alla tragedia di Albenga, quando dopo il naufragio di un'imbarcazione carica di bambini era stato inserito nel gruppo delle piccole salme, ma il tempestivo intervento di un medico lo salv\u00f2. Il fratello maggiore Renato Samek Lodovici (1939) \u00e8 stato un noto giudice.\nDi formazione e cultura cattoliche, studi\u00f2 a Milano all'Universit\u00e0 Cattolica del Sacro Cuore, dove si laure\u00f2 nel 1966 con una tesi intitolata \u00ab\"Filosofia classica e spiritualit\u00e0 cristiana nel Commento di Sant'Agostino al Vangelo di San Giovanni\"\u00bb, molto apprezzata dalla storica della filosofia Sofia Vanni Rovighi che ne fece pubblicare un estratto. Vinta una borsa di studio del Consiglio Nazionale delle Ricerche, lavor\u00f2 dal 1971 presso il Dipartimento di Scienze Religiose dell'Universit\u00e0 Cattolica, e nel frattempo insegnava filosofia e storia nei licei, fra i quali il liceo scientifico statale Alberto Einstein ed il liceo Monforte.\nDal 1974 inizi\u00f2 la collaborazione con Vittorio Mathieu all'Universit\u00e0 degli Studi di Torino, tenendo la docenza dei seminari del suo corso; coordin\u00f2 per la casa editrice Rusconi la collana \"I Classici del Pensiero\", che editava testi filosofici etico-metafisici a quell'epoca quasi introvabili. Nel 1975 nacque il primogenito Giacomo Samek Lodovici, che seguir\u00e0 le sue orme di filosofo cattolico e docente. Nel 1979, pubblic\u00f2 due monografie, una su Agostino (con il contributo del C.N.R.), e l'altra sulla gnosi moderna, che nel 1981, dopo la nascit\u00e0 della figlia Isabella, futuro pubblico ministero, gli valsero la cattedra di Filosofia morale all'Universit\u00e0 degli Studi di Trieste.\nMa poco dopo mor\u00ec a Milano, a 38 anni, per complicazioni postoperatorie dopo un intervento chirurgico ortopedico dovuto a fratture multiple riportate in un incidente stradale. Il venerd\u00ec santo 17 aprile si stava recando in automobile sulla tomba del padre al cimitero di Abbiategrasso col fratello (alla guida) e la madre, quando fermi al semaforo vennero violentemente tamponati da un camion. Lui ebbe la peggio, fratturandosi un femore e undici costole, mantenendo comunque lucidit\u00e0 e l'abituale buonumore.\nVenne sepolto al Cimitero Maggiore di Milano dove, dopo esumazione, i suoi testi riposano collocati in celletta.\nIn una lettera inviatagli poco prima della sua morte, Augusto Del Noce si riferiva cos\u00ec a questo ancora giovane pensatore:\nPensiero.\nDio come relazionalit\u00e0 e non oggettualit\u00e0.\nNella prima delle sue due opere fondamentali, \"Dio e mondo\", Samek Lodovici inizia considerando la grave accusa rivolta da Heidegger alla metafisica, ovvero di non aver compreso che cos'\u00e8 l'\u00abessere\u00bb e di aver \"reificato\" Dio, di averlo cio\u00e8 reso una \u00abcosa\u00bb.\nPer Samek Lodovici questa critica pu\u00f2 essere legittima nei confronti della metafisica moderna ma non nei riguardi della metafisica neoplatonica nella forma in cui \u00e8 stata mediata da Agostino. Samek individua il fulcro di tale metafisica nella dottrina della \u00abpartecipazione\u00bb delle idee col mondo, in forza della quale il rapporto di Dio col mondo \u00e8 una relazione sostanziale e non oggettualit\u00e0.\nDalla gnosi il riduzionismo antireligioso, il prometeismo marxista, il relativismo, il femminismo.\nIn \"Metamorfosi della gnosi\" Samek Lodovici delinea una fenomenologia della cultura contemporanea come influenzata da una mentalit\u00e0 inconsciamente gnostica. Tale mentalit\u00e0, secondo Samek, ha assunto in s\u00e9 le fondamentali tesi dello gnosticismo antico, ovvero la sostanziale negativit\u00e0 del mondo, la possibilit\u00e0 di redenzione dalla oscurit\u00e0 del mondo attraverso un sapere salvifico (gnosi) e la possibilit\u00e0 di un redenzione del mondo realizzata, senza bisogno della grazia divina, dalla sola azione dell'uomo tramite la politica e/o la scienza.\nCos\u00ec, in contrapposizione al Cristianesimo, nel pensiero gnostico la finitezza e la creaturalit\u00e0 vengono disprezzate e rifiutate, con l'ambizione di creare l'Uomo Nuovo e la Gerusalemme terrena. Insomma, sintesi del pensiero gnostico moderno (in quello antico le cose sono leggermente diverse) \u00e8 quella formulazione che trova il proprio culmine nel \u00abrifiuto di non poter essere Dio\u00bb; in tal modo nella visione gnostica non \u00e8 pi\u00f9 Dio, ma l'uomo gnostico a identificarsi con l'infinito, sgravato com'\u00e8 da qualsiasi limite.\nDa ci\u00f2 appaiono evidenti gli obiettivi polemici e critici di ogni metamorfosi dello gnosticismo moderno rappresentato nelle forme del riduzionismo antireligioso, del prometeismo marxista, della filosofia radical-relativista diffusa attraverso i media, della corruzione della memoria storica attuata anche attraverso la corruzione del linguaggio ed infine nella strategia della distruzione della famiglia, che \u00e8 stata potentemente colpita in particolare con la rivoluzione sessuale e con alcuni tipi di femminismo.\nPer quanto riguarda la sua \"pars construens\", Samek Lodovici afferma (e ci\u00f2 in linea con Del Noce) che proprio a partire dalla post-marxistica crisi del pensiero secolarista (gnostico) si deve delineare non solo la possibilit\u00e0 ma addirittura la necessit\u00e0 di ritornare alla tradizione metafisica occidentale, da lui indicata sulla linea di Platone, Plotino e soprattutto Agostino, ovviamente in dialogo con il pensiero moderno.\nLa funzione del linguaggio.\nIn sintonia con l'ermeneutica contemporanea, e pur evitandone le derive nichilistiche, Samek Lodovici riconosce la struttura storicamente condizionante del linguaggio nei confronti dell'esistenza e della conoscenza, secondo una sua favorita formula per cui \u00ab\"chi non ha le parole non ha le cose\"\u00bb, e d'altra parte il filosofo riconosce anche la funzione inversa del linguaggio per cui, oltre che elemento condizionante, esso \u00e8 anche il mezzo con cui l'uomo storico pu\u00f2 trascendere i vincoli della storia e del linguaggio stesso (i baconiani \u00ab\"idola fori\"\u00bb e \u00ab\"idola theatri\"\u00bb) ed esprimere le verit\u00e0 eterne.\nIl fallimento della ragione illuministica.\nSamek Lodovici spesso rievoca la valenza dell'autocoscienza della ragione e delle sue vastissime potenzialit\u00e0, sia in bene che in male, e a partire da queste, ne ricorda i limiti, i fallimenti storici e le costitutive incapacit\u00e0 che emergono specialmente nel momento in cui essa viene elevata ad una illuministica idolatria, concretizzandosi nella moderna vita di massa che, secondo Samek Lodovici, \n Piuttosto, per Samek Lodovici, una ragione accorta deve, restando autonoma, interagire con la religione, per corroborarla e giustificarla razionalmente o per cercarvi le risposte prime ed ultime.\nLa \"cultura del ricordo\".\nTipica poi del pensiero samekiano \u00e8 la \u00abcultura del ricordo\u00bb, intesa come cultura non di una memoria archeologica bens\u00ec di una memoria che guardando ai fallimenti del passato possa liberare il presente dalle menzogne ideologiche e dai progetti utopistici che, ripetendosi nella storia, hanno generato i totalitarismi del XX secolo, e che oggi producono la dittatura del relativismo e del nichilismo. Cos\u00ec la memoria assume una funzione spirituale nel senso che, con le parole di Samek Lodovici, \u00ab\"mi rende migliore di quello che sono\"\u00bb.\nLa felicit\u00e0.\nLa riflessione di Emanuele Samek Lodovici \u00e8 dunque nel complesso di carattere etico-sapienzale, consapevole che in ogni agire umano si esplica la ricerca della felicit\u00e0, una ricerca che, per essere efficace e compiuta, deve per\u00f2 essere immune da qualsiasi utopismo onirico: \u00e8 alla luce di questa precisazione che Samek pu\u00f2 affermare che \u00ab\"non vi \u00e8 nessuna felicit\u00e0 senza virt\u00f9, in altre parole non vi \u00e8 nessuna felicit\u00e0 senza quell'unica attivit\u00e0 che \u00e8 in grado di rendere l'uomo pienamente umano\"\u00bb, perci\u00f2 \u00ab\"non si pu\u00f2 pretendere che l'acquisto della felicit\u00e0 non passi attraverso lo sforzo, la lotta, e in ultima analisi la sofferenza\"\u00bb, ed \u00e8 in tal modo che trovano un senso il limite umano e la sofferenza. Non sfugge al filosofo milanese la coscienza della precariet\u00e0 della felicit\u00e0 umana, per\u00f2 questa \u00ab\"ben lungi dallo spingerci alla tristezza per l'insaziabilit\u00e0 dell'uomo, va tuttavia vista [\u2026] ottimisticamente, come l'indizio che \u00e8 un'altra la felicit\u00e0 conforme al livello spirituale degli esseri umani\"\u00bb, perch\u00e9 \u00ab\"ultima hominis felicitas non est in hac vita\"\u00bb."}
{"id": "1904886", "revid": "73843", "url": "https://it.wikipedia.org/wiki?curid=1904886", "title": "Jos\u00e9 Luis Navarro", "text": "Professionista dal 1984 al 1991, si aggiudic\u00f2 la classifica scalatori al Giro d'Italia 1985.\nCarriera.\nDopo essersi distinto per i buoni risultati tra i dilettanti, pass\u00f2 professionista nel 1984 con la Zor-Gemeaz Cusin.\nBuono scalatore, visse la sua migliore annata nel 1985, quando si aggiudic\u00f2 sia il campionato spagnolo in linea che la classifica scalatori al Giro d'Italia."}
{"id": "1904889", "revid": "290948", "url": "https://it.wikipedia.org/wiki?curid=1904889", "title": "Farmaceutica", "text": ""}
{"id": "1904891", "revid": "985910", "url": "https://it.wikipedia.org/wiki?curid=1904891", "title": "Piazza Savonarola (Ferrara)", "text": "Piazza Savonarola \u00e8 una piazza di Ferrara nel centro storico cittadino.\nStoria.\nAnticamente piazza Savonarola faceva parte di piazza della Pace (in seguito divenuta corso Martiri della Libert\u00e0).\n\u00c8 racchiusa tra la loggia dei Camerini, il portico rinascimentale di Palazzo Municipale, la via Coperta e il fossato del Castello Estense. La via Coperta, che domina la piazza, \u00e8 un edificio costruito su cinque arcate nato per unire il Castello Estense al Palazzo Municipale.\nOrigine del nome.\nPrecedentemente chiamata \"Piazza Prolegati o Vicelegati\", \"dei Camerini Ducali\" e per un breve periodo anche \"Piazza dell'Albero\" (per la presenza di un albero fatto innalzare il 23 ottobre 1796 su imposizione dei Francesi, abolito nel 1805 dopo esser stato spostato due volte), con voto consigliare del 7 febbraio 1860 il nome della piazza viene intitolato al frate Girolamo Savonarola, arso in Firenze il 23 maggio 1498.\nLa piazza fu anche popolarmente chiamata \"Piazza de' Fiaccherai\" per la presenza delle fiacre, esercizio inaugurato il 20 maggio 1858."}
{"id": "1904892", "revid": "149726", "url": "https://it.wikipedia.org/wiki?curid=1904892", "title": "Colobine", "text": ""}
{"id": "1904894", "revid": "1543377", "url": "https://it.wikipedia.org/wiki?curid=1904894", "title": "Azatioprina", "text": "Lazatioprina \u00e8 un principio attivo specificamente indicato per il trattamento di varie malattie autoimmuni. Esso ha sia azione antinfiammatoria sia immunosoppressiva.\nDal punto di vista farmacodinamico, l'azatioprina \u00e8 un antimetabolita purinico con spiccati effetti soppressivi sui linfociti stimolati dall'antigene e quindi per l'azione di questo stimolo attivamente proliferanti. \u00c8 attiva in generale su tutti i tipi cellulari dei linfociti che hanno un elevato indice mitotico.\nUsi clinici.\n\u00c8 indicata in combinazione ad altri agenti immunosoppressivi (ad esempio in associazione a ciclosporina o prednisone) per la profilassi del rigetto di trapianti d'organo (come nel trapianto di rene, fegato, cuore, polmone o pancreas) e nella terapia della \"graft-versus-host disease\" (malattia del trapianto contro l'ospite).\nAzatioprina viene utilizzata sia da sola, sia in combinazione con steroidi oppure altri farmaci e procedure nella terapia di forme gravi o resistenti ai cortisonici delle seguenti patologie:\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo, alla 6-mercaptopurina (un metabolita dell'azatioprina) oppure ad uno qualsiasi degli eccipienti.\n\u00c8 inoltre controindicata in caso di infezioni gravi, nei soggetti con grave compromissione della funzionalit\u00e0 epatica, o del midollo osseo, nei soggetti recentemente sottoposti a vaccinazione con un qualsiasi vaccino vivo, in particolare BCG (bacillo di Calmette-Gu\u00e9rin), vaccino del vaiolo, vaccino della febbre gialla, in gravidanza e nelle donne che allattano al seno.\nEffetti collaterali ed indesiderati.\nGli effetti collaterali pi\u00f9 comuni legati all'uso di azatioprina sono:\nLa depressione del midollo osseo \u00e8 dose correlata e si pu\u00f2 manifestare con leucopenia o, meno spesso, trombocitopenia o anemia macrocitica e anche l'anemia megaloblastica.\nAzatioprina \u00e8 anche associata con lo sviluppo di danni epatici. Raramente ma potenzialmente fatale si sono verificati casi di malattia epatica veno-occlusiva.\nAltri effetti collaterali associati all'uso di azatioprina comprendono: disturbi gastrointestinali, alopecia reversibile e sintomi quali eruzioni cutanee, dolori muscolari ed articolari, febbre, brividi, polmonite, pancreatite, tachicardia, disfunzione renale ed ipotensione, alcuni di questi o tutti possono essere presenti nei casi di reazioni di ipersensibilit\u00e0. Le soluzioni iniettive sono irritanti.\nManipolazione del farmaco.\nL'azatioprina \u00e8 un farmaco potenzialmente mutageno e cancerogeno. La sua manipolazione richiede adeguate precauzioni, in particolare se chi manipola \u00e8 o potrebbe essere in stato di gravidanza. Nel caso le compresse rivestite di azatioprina dovessero essere divise a met\u00e0 (ad esempio in caso di sospensione graduale del farmaco) evitare il contatto della pelle con la polvere o con l'area di rottura.\nDosi terapeutiche.\nLe compresse di azatioprina debbono essere assunte durante i pasti con almeno 200 ml (un bicchiere) di liquido .\nNel momento in cui si evidenzia deve essere presa in considerazione la possibilit\u00e0 di ridurre il dosaggio di mantenimento alla dose minima efficace.\nSe invece non si registra miglioramento clinico entro 3-6 mesi, \u00e8 necessario prendere in considerazione la sospensione della terapia.\nCome gi\u00e0 accennato in talune condizioni possono essere necessarie settimane o mesi prima di osservare l'effetto terapeutico dell'azatioprina. Il trattamento pu\u00f2 comunque essere continuato per periodi prolungati, sempre che il paziente sia in grado di tollerarlo. Nella artrite reumatoide ed in alcune malattie ematologiche il trattamento pu\u00f2 essere sospeso dopo un certo periodo senza particolari problemi. L'interruzione della terapia deve sempre avvenire in modo molto graduale e sotto attento monitoraggio.\nSovradosaggio.\nIn caso di sovradosaggio \u00e8 molto probabile la comparsa di soppressione midollare, che raggiunge in picco fra il 9\u00ba e il 19\u00ba giorno dall'assunzione. Ulcerazione della gola, febbre ed infezioni rappresentano i principali segni di soppressione midollare.\n\u00c8 inoltre possibile che si verifichino ematomi, sanguinamento e astenia marcata. In genere a partire dal 12\u00ba giorno dopo il sovradosaggio si registrano i primi miglioramenti.\nSfortunatamente non esiste un antidoto specifico per l'azatioprina. Il monitoraggio dei parametri ematologici e della funzionalit\u00e0 epatica deve essere eseguito fino al ripristino di valori normali. Azatioprina \u00e8 dializzabile.\nGravidanza e allattamento.\nAzatioprina non deve essere utilizzata nelle donne gravide senza un'accurata valutazione del rapporto rischi-benefici. \u00c8 quindi opportuno adottare, durante la terapia con azatioprina, valide misure di contraccezione, da proseguire fino a 12 settimane dopo l'interruzione della cura. Nelle pazienti che assumono azatioprina sarebbe opportuno non usare dispositivi intrauterini. Il rischio infatti di infezioni in sede, causata dalla presenza del dispositivo, pu\u00f2 risultare decisamente elevato a causa della terapia immunosoppressiva in atto.\nLe donne in gravidanza che assumono azatioprina devono essere attentamente monitorate per gli effetti indesiderati del farmaco sul sangue e, in caso di comparsa di riduzione dei globuli bianchi (leucopenia), si deve provvedere a una riduzione della posologia dell'azatioprina. Basse concentrazioni di azatioprina e dei suoi metaboliti sono state osservate nel liquido amniotico e nel sangue fetale.\nNei neonati esposti all'azatioprina in gravidanza sono stati riportati piastrinopenia e leucopenia.\nLa somministrazione di azatioprina in associazione a prednisone e prednisolone durante la gestazione \u00e8 stata associata a una temporanea diminuzione della funzione immunitaria, a ritardo della crescita intrauterina e a parto prematuro.\nLe conseguenze a lungo termine dell'esposizione in utero all'azatioprina non sono note, ma molti bambini esposti al farmaco durante la gravidanza hanno raggiunto l'et\u00e0 di 10 anni senza alcun problema clinico segnalato.\nLe donne in terapia con azatioprina non devono allattare al seno. La 6-mercaptopurina, il metabolita attivo dell'azatioprina, \u00e8 stata identificata nel colostro (la secrezione giallo sierosa che sostituisce il latte materno nei primi giorni dopo il parto) e nel latte di donne in trattamento con il farmaco.\nAvvertenze.\n\"Pazienti con deficit dell'enzima tiopurina S-metiltransferasi (TPMT):\" l'enzima TPMT \u00e8 essenziale per il metabolismo dell'azatioprina e di altri due farmaci, la 6-mercaptopurina e la 6-tioguanina (farmaci tiopurinici antitumorali). In caso di bassa o assente attivit\u00e0 dell'enzima TPMT l'azatioprina non viene metabolizzata completamente e questo pu\u00f2 indurre un aumento della sua tossicit\u00e0 midollare (riduzione dei globuli bianchi e delle piastrine, anemia).\nL'attivit\u00e0 in vivo dell'enzima TPMT \u00e8 caratterizzata da una variabilit\u00e0 interindividuale e interetnica causata principalmente da polimorfismo genetico del gene che codifica l'enzima TPMT, per cui possono essere distinti individui con attivit\u00e0 enzimatica rapida, intermedia e lenta. La conseguenza di questa variabilit\u00e0 \u00e8 che i pazienti sottoposti al trattamento con queste sostanze variano di molto nella loro capacit\u00e0 di metabolizzare i farmaci a base di tiopurina, fra cui l'azatioprina, andando incontro ad un eccesso di effetti collaterali (metabolizzatori lenti) o a una minore efficacia terapeutica (metabolizzatori rapidi).\nAlcuni farmaci inoltre possono influenzare l'attivit\u00e0 enzimatica di TPMT, fra questi ci sono i derivati aminosalicilici, compresa la sulfasalazina. Quando l'azatioprina \u00e8 somministrata a pazienti in terapia con sulfasalazina, mesalazina o olsalazina potrebbe verificarsi un aumento della tossicit\u00e0 del farmaco immunomodulante per inibizione del suo metabolismo, mediato dall'enzima TPMT.\nPrima di iniziare la cura con azatioprina sarebbe auspicabile individuare a quale categoria di \u201cmetabolizzatori TMPT\u201d appartenga il paziente per individuare un possibile deficit di TPMT. Il rischio \u00e8 maggiore per la mutazione omozigote, minore per l'eterozigote (una mutazione \u00e8 omozigote quando interessa entrambi gli alleli del gene che codifica per l'enzima; \u00e8 eterozigote quando interessa uno solo dei due alleli)"}
{"id": "1904899", "revid": "599013", "url": "https://it.wikipedia.org/wiki?curid=1904899", "title": "Jos\u00e9 Jaime Gonz\u00e1lez", "text": "Noto anche col nome di Chepe Gonz\u00e1lez, nel 1997 e nel 1999 ha vinto la maglia verde di leader della classifica Gran Premio della Montagna al Giro d'Italia."}
{"id": "1904901", "revid": "110157", "url": "https://it.wikipedia.org/wiki?curid=1904901", "title": "Maximumrocknroll", "text": "Maximumrocknroll, scritto a volte come Maximum Rocknroll o abbreviato in MRR, \u00e8 una fanzine distribuita a livello mondiale, non a fine di lucro con base a San Francisco. Contiene interviste, cronache e recensioni da contributori internazionali. Assieme a Punk Planet e HeartattaCk, \"Maximum RocknRoll\" \u00e8 considerato avere una grandissima importanza nella scena punk, non solo grazie alla sua ampia distribuzione, ma soprattutto grazie alla sua presenza costante ed ideologica nella cultura punk degli ultimi tre decenni.\nStoria di Maximumrocknroll.\nInizialmente programma radiofonico di Berkeley e creato nel 1977, \u00e8 fondato come fanzine nel 1982 da Tim Yohannon come booklet della compilation in LP \"Not So Quiet On the Western Front\", pubblicata dall'etichetta discografica dei Dead Kennedys, la Alternative Tentacles. La raccolta conteneva 47 gruppi del Nevada e della California settentrionale.\nI primi numeri della rivista si concentrano soprattutto sui gruppi locali e gli avvenimenti degli MDC. La copertura si amplia poi nell'intero continente e, a partire dalla quinta pubblicazione, si occupa anche delle scene punk underground brasiliane e olandesi. Negli anni ottanta, \"MRR\" \u00e8 uno dei pochi fanzine statunitensi ad insistere nelle potenzialit\u00e0 internazionali del movimento punk e a occuparsi delle scene locali del mondo intero, con una importante presenza di report e recensioni anche della scena italiana. Sorpassate le 300 pubblicazioni, continua a includere contenuti internazionali e ad avere una forte tendenza politica. Nella fanzine sono poi presenti reportage su dischi, demo, libri, film, video ed altre fanzine."}
{"id": "1904906", "revid": "204012", "url": "https://it.wikipedia.org/wiki?curid=1904906", "title": "Sindrome di Bechet", "text": ""}
{"id": "1904910", "revid": "537927", "url": "https://it.wikipedia.org/wiki?curid=1904910", "title": "Serie 80", "text": "Serie 80 \u00e8 una interfaccia del Symbian OS utilizzata dai Communicator di Nokia.\nL'E90, l'ultimo communicator, usa la serie 60 per sfruttare il parco di applicazioni pi\u00f9 vasto."}
{"id": "1904913", "revid": "339392", "url": "https://it.wikipedia.org/wiki?curid=1904913", "title": "Marchesato di Provenza", "text": ""}
{"id": "1904914", "revid": "767487", "url": "https://it.wikipedia.org/wiki?curid=1904914", "title": "David Byron", "text": "\u00c8 famoso per la sua militanza negli Uriah Heep.\nBiografia.\nDavid John Garrick nasce il 29 gennaio 1947 ad Epping vicino a Chingford e ha un approccio molto precoce con la musica; gia da piccolo, infatti, incantava tutti con una voce armonica e potente, capace di toccare note molto basse per esplodere a tonalit\u00e0 altissime. Divent\u00f2 cantante semi-professionista con la sua entrata nei The Stalkers e, successivamente, professionista quando - insieme a Mick Box - fond\u00f2 gli Spice che sarebbero poi diventati gli Uriah Heep. Siamo nel 1970 e, da questo periodo, la biografia di David - che gia durante la sua militanza con gli Stalkers aveva cambiato il suo cognome in Byron - si fonde con la storia degli Heep.\nCon gli Uriah Heep.\nNel 1975, dopo aver raggiunto il successo con gli Heep, David Byron fa uscire il suo primo album da solista su etichetta Bronze Records. L'album si titola Take No Prisoners e vede la partecipazione di Mick Box e Lee Kerslake. Malgrado il successo, quelli erano stati anni difficili per David che cominci\u00f2 a bere molto minando cos\u00ec la sua carriera futura. Ken Hensley riferisce che David era la classica persona che odiava le cose sbagliate ma invece di lottare per cercare di cambiare la situazione, preferiva annegare tutto nell'alcol. Questa \u00e8 la ragione per la quale David Byron fu congedato dagli Uriah Heep alla fine del tour in Spagna svoltosi nel luglio del 1976. L'immagine riprodotta nel 76 dal German Magazine fece il giro del mondo facendo disperare i fans degli Uriah Heep. Bron spieg\u00f2 che c'erano notevoli divergenze di vedute tra Byron e il resto del gruppo e che quindi, nell'interesse primario degli Heep, il cantante avrebbe dovuto abbandonare il gruppo, giacch\u00e9 queste divisioni erano inconciliabili. Sulla natura di queste divergenze insanabili non si disse mai nulla, alcune fonti vicine al gruppo sostengono che le scintille scoppiarono o continuarono maggiormente allorch\u00e9 John Wetton si un\u00ec agli Heep. La canzone compresa in \"Take no prisoners\" intitolata \"Man full of yesterday\" sembrava fosse dedicata a Gary Thain ma, ironicamente, avrebbe descritto gli anni successivi della vita di David.\nDeterminato a proseguire la sua carriera da solo, David reclut\u00f2 Clem Clempson alla chitarra e il batterista Geoff Britton che formarono insieme a lui i Rough Diamond. Registrarono anche un album omonimo che, purtroppo, non and\u00f2 molto bene. Con la collaborazione del compositore e polistrumentista Daniel Boone e di alcuni turnisti - tra i quali il famoso batterista Stuart Elliot - David incise il suo secondo LP da solista intitolato \"Baby Faced Killer\" che non ottenne, purtroppo, nessun successo commerciale. Successivamente David si un\u00ec al chitarrista Robin George e form\u00f2 la The Byron Band. Accolto fra le file della Creole Records, David fece uscire due singoli: \"Every Inch Of The Way\" con al lato B il pezzo \"Routine\" e \"Never Say Die\" con al lato B \"Tired Eyes\", prima di far uscire nel 1981 il suo terzo album da solista dal titolo \"On The Rocks\". Sfortunatamente, come per i Rough Diamond, il successo non arriv\u00f2.\nLa morte.\nQueste delusioni professionali favorirono l'accentuarsi del suo alcolismo che ormai padroneggiava David determinando scarsissime prestazioni anche sul palco, come quando cadde sul palcoscenico del Marquee a causa di un attacco epilettico, epilessia che il suo alcolismo non contribuiva di certo a curare. A nulla serv\u00ec l'invito che gli rivolsero in quel periodo Mick Box e Trevor Bolder per la ricostruzione degli Uriah Heep; David rifiut\u00f2 decisamente. David Byron, abbandonato da tutti e per primo da se stesso, fu ritrovato morto nella sua casa di Maidenhead il 28 febbraio 1985. Pare che all'inizio la polizia pens\u00f2 a una morte sospetta per via di alcuni segni presenti sul corpo; l'analisi post-mortem rivel\u00f2 che si trattava solo di vecchie abrasioni. La causa della morte fu classificata come attacco epilettico. \nI mass-media specializzati si limitarono a dare freddamente la notizia in una colonna che, nel migliore dei casi, comprendeva una ventina di righe. Di fatto, per\u00f2, gli \"addetti ai lavori\", a cominciare dal grande John Wetton, hanno sempre riconosciuto a David \"Garrick\" Byron il talento e il posto che, meritatamente, si \u00e8 conquistato contro tutto e tutti nella storia dell'hard rock. Il suo corpo fu cremato all'Enfield Crematorium dopo che fu celebrato il rito funebre il 13 marzo 1985. Alla cerimonia erano presenti, oltre ai familiari di David, l'ex moglie Gaby, i Rough Diamond, Peter Green, e Daniel Boone. Degli Heep era presente solo l'ex John Wetton il quale, nel corso degli anni, aveva continuato a coltivare l'amicizia con David."}
{"id": "1904916", "revid": "1745361", "url": "https://it.wikipedia.org/wiki?curid=1904916", "title": "Ermo (figlio di Oceano)", "text": "Ermo, nella mitologia greca era una divinit\u00e0 che abitava il fiume omonimo (l'attuale Gediz) situato nell'antica regione della Lidia (moderna Turchia). Come la maggior parte delle divinit\u00e0 fluviali, Ermo era il figlio di Oceano e Teti. Egli fu il padre delle ninfe della Lidia."}
{"id": "1904917", "revid": "1376433", "url": "https://it.wikipedia.org/wiki?curid=1904917", "title": "Serie 60", "text": "Serie 60 (S60) \u00e8 un'interfaccia di Symbian OS. \u00c8 stata sviluppata prima da Nokia ma veniva utilizzata anche da altri produttori, tra i quali Samsung, Lenovo, LG Electronics e Panasonic."}
{"id": "1904918", "revid": "439868", "url": "https://it.wikipedia.org/wiki?curid=1904918", "title": "Piazza Cortevecchia", "text": "Piazza Cortevecchia \u00e8 una piazza nel centro storico di Ferrara ricavata dall'abbattimento dell'edificio che dagli anni 30 ospitava il mercato del pesce.\nStoria.\nUn tempo la piazza ospitava nel XVI secolo la Sala Grande del Teatro di Alfonso II d'Este che venne in seguito demolito per fare spazio ad edifici di servizio alla corte passando poi, nel XIX secolo, ad ospitare una caserma dei vigili del fuoco. \nUna volta demoliti anche questi edifici vi fu costruito il mercato del pesce in stile littorio negli anni '30 del '900 dall'ingegnere Carlo Savonuzzi, a loro volta demoliti negli anni 60.\nTempi recenti.\nSituata in prossimit\u00e0 del Duomo e della vicina Piazza del Municipio, la piccola piazza \u00e8 collegata direttamente a Piazza Trento e Trieste attraverso l'omonima via Cortevecchia, viene utilizzata come parcheggio ed \u00e8 collegata all'area pedonale di via Garibaldi.\nA breve distanza, spostandosi su via Cortevecchia, si incontra via del Turco e proseguendo ancora verso ovest si arriva al Vicolo dei Duelli, punto caratteristico della Ferrara medievale."}
{"id": "1904925", "revid": "767487", "url": "https://it.wikipedia.org/wiki?curid=1904925", "title": "Save the Lies", "text": "Save the Lies, conosciuto anche come \"Save The Lies(Good To Me)\" \u00e8 il secondo singolo estratto dall'album di debutto della cantante italo-australiana Gabriella Cilmi, \"Lessons to Be Learned\". Il singolo \u00e8 stato pubblicato il 18 agosto nella sola Europa, mentre in Australia il secondo singolo \u00e8 stato \"Don't Wanna Go to Bed Now\".\nDella canzone \u00e8 stato girato anche un video musicale, in onda su tutte le emittenti europee e che \u00e8 stato premiato dal sito web del quotidiano britannico \"The Sun\" con l'onore della home page."}
{"id": "1904929", "revid": "599013", "url": "https://it.wikipedia.org/wiki?curid=1904929", "title": "Orani", "text": ""}
{"id": "1904932", "revid": "640277", "url": "https://it.wikipedia.org/wiki?curid=1904932", "title": "NetLander", "text": "Per il tardo 2007 (o 2009) il Centre national d'\u00e9tudes spatiales e l'Agenzia Spaziale Europea avevano programmato di mandare su Marte un satellite per il telerilevamento e quattro piccoli netlander. I netlander avrebbero dovuto atterrare in quattro differenti siti sulla superficie del pianeta rosso.\nLa missione dei netlander consisteva nel raccogliere immagini del sito di atterraggio ed esplorare la superficie interna e l'atmosfera di Marte. La missione del satellite era di raccogliere immagini dall'orbita, esplorare l'atmosfera del pianeta e di fare da ripetitore per consentire ai netlander di comunicare con la Terra.\nIl CNES e l'ESA hanno annullato la missione in quanto giudicata troppo costosa; entrambe le agenzie hanno programmato di mandare altri satelliti e lander per missioni come ExoMars.\nLa missione multilander MetNet \u00e8 basata sul lascito della missione NetLander. MetNet era stata programmata per essere lanciata nel periodo 2009-2019, tuttavia il progetto venne abbandonato."}
{"id": "1904935", "revid": "363629", "url": "https://it.wikipedia.org/wiki?curid=1904935", "title": "Malattia cardiovascolare", "text": ""}
{"id": "1904939", "revid": "2730", "url": "https://it.wikipedia.org/wiki?curid=1904939", "title": "Britt Robertson", "text": "\u00c8 nota soprattutto per aver interpretato Lux Cassidy nella serie televisiva \"Life Unexpected\", Cassie Blake in \"The Secret Circle\" tratto dai romanzi di Lisa J. Smith, Sophia Danko in \"La risposta \u00e8 nelle stelle\", Casey Newton in \"Tomorrowland - Il mondo di domani\" e Tulsa in \"Lo spazio che ci unisce\".\nBiografia.\nNata nella Carolina del Nord, \u00e8 la pi\u00f9 grande di sette figli (tre maschi e quattro femmine). Cresciuta a Greenville dove, per la prima volta, rivela il suo interesse per la recitazione, \u00e8 stata istruita in casa da sua madre.\nAppare per la prima volta di fronte a un pubblico sul palco del \"Greenville Little Theater\". Durante le riprese del film \"Ghost Club\", trascorre due mesi a casa dei suoi nonni a Chester. All'et\u00e0 di 12 anni, inizia a recarsi a Los Angeles, dove poi si trasferisce, per sottoporsi ai provini per alcune serie televisive. Ha la sua prima occasione quando viene scelta per recitare nel ruolo di Michelle Seaver nel film TV \"Genitori in blue jeans - Il ritorno dei Seaver\". Ottiene poi un ruolo di maggior rilievo interpretando Cara Burns nel film \"L'amore secondo Dan\", nel 2007.\nBrittany Robertson appare nell'ottava stagione di \"CSI - Scena del crimine\" e ha un ruolo ricorrente nella serie di CBS \"Swingtown\". Nel 2008 recita nel ruolo del personaggio principale in \"Trixie Stone\", film basato nel romanzo di Jodi Picoult \"Il colore della neve\", seguito da altri ruoli televisivi. L'anno successivo, ha un ruolo minore come DJ in \"The Alyson Stoner Project\" e appare come guest star in \"Law and Order: SVU\". Nel 2010 interpreta Lux Cassidy nella serie di The CW \"Life Unexpected\", mentre nell'autunno dello stesso anno recita nei panni di Allie Pennington in \"Avalon High\", basato sull'omonimo romanzo di Meg Cabot.\nNel 2011 Robertson ottiene il ruolo della protagonista Cassie Blake nella nuova serie TV di The CW \"The Secret Circle\". Nel 2012 appare nel film \"The First Time\" insieme a Dylan O'Brien. Nel 2013 appare nella serie tv \"Under the Dome\" nel ruolo di Angie McAlister, mentre nel 2015 appare come protagonista nel film \"La risposta \u00e8 nelle stelle\" nel ruolo di Sophia Danko, basato sul romanzo di Nicholas Sparks, e nel film \"Tomorrowland - Il mondo di domani\", diretto da Brad Bird.\nNel 2017 invece, \u00e8 la protagonista della nuova serie Netflix, \"Girlboss\", nel ruolo di Sophia. Nel 2019 interpreta Melissa Lynn Henning accanto a KJ Apa nel film biografico \"I Still Believe\", in uscita nelle sale il 20 marzo 2020.\nVita privata.\nL\u2019attrice \u00e8 stata legata sentimentalmente dal 2012 al 2018 al collega Dylan O'Brien, conosciuto sul set del film \"The First Time\". Dal 2018 ha una relazione con Graham Rogers.\nDoppiatrici italiane.\nNelle versioni in italiano dei suoi film, Brittany Robertson \u00e8 stata doppiata da:"}
{"id": "1904941", "revid": "767487", "url": "https://it.wikipedia.org/wiki?curid=1904941", "title": "Felipe Garcia dos Prazeres", "text": "Carriera.\nClub.\nCresce nel Santos, club con cui esordisce nel campionato brasiliano il 10 settembre 2006 e dove mette in luce le sue doti, vincendo anche due Campionati paulisti, nel 2006 e nel 2007.\nNell'estate del 2008, con il contratto in scadenza il 31 agosto, viene cercato da e San Paolo, rivale del Santos alla ricerca del sostituto di Rog\u00e9rio Ceni, ma alla fine il giocatore preferisce rinnovare il contratto con il Santos.\nIl 7 gennaio 2009 viene ceduto in prestito al Paran\u00e1, ma visto lo scarso utilizzo, il 7 aprile 2009, il Santos, squadra proprietaria del cartellino, decide di girarlo al Portuguesa Santista per permettergli di giocare con maggior continuit\u00e0.\nIl 13 maggio 2009, infine, il giocatore ritorna al Santos per via degli infortuni patiti dal portiere titolare F\u00e1bio Costa e dal secondo portiere Douglas."}
{"id": "1904945", "revid": "1573940", "url": "https://it.wikipedia.org/wiki?curid=1904945", "title": "Cercopithecus wolfi", "text": "Il cercopiteco coronato di Wolf (Cercopithecus wolfi ) \u00e8 un primate della famiglia Cercopithecidae.\nDescrizione.\nLa lunghezza del corpo varia tra 35 e 45 cm e quella della coda pu\u00f2 arrivare a 90 cm. Il peso dei maschi \u00e8 circa 4,5 kg, quello delle femmine circa 2,5 kg.\n\u00c8 una delle specie di cercopiteco pi\u00f9 colorate. Il lato dorsale \u00e8 di colore grigio scuro, quello ventrale giallo o bianco; gli arti anteriori sono neri e quelli posteriori rosso bruno: colore che pu\u00f2 estendersi alla parte posteriore del corpo. Una striscia nera si estende dagli occhi alle orecchie, mentre le folte \"basette\" sono grigio chiaro o rossastre.\nDistribuzione e habitat.\nL'areale \u00e8 nell'Africa centrale e contiene la Repubblica Democratica del Congo e l'Angola nord-orientale. L'habitat \u00e8 costituito prevalentemente da foreste secondarie.\nBiologia.\nL'attivit\u00e0 \u00e8 diurna e prevalentemente anche se non esclusivamente arboricola. Vive in gruppi costituiti, come per gli altri cercopitechi, da un maschio adulto, femmine e piccoli, per un totale di 10-12 individui. \u00c8 una specie territoriale. A volte si associa con cercopitechi nasobianco del Congo o con colobine.\n\u00c8 una specie fondamentalmente erbivora, che si nutre di frutta, foglie e semi; occasionalmente la dieta pu\u00f2 includere nettare e insetti\nRiproduzione.\nLa gestazione dura da cinque a sei mesi e in genere nasce un solo piccolo, che raggiunge la maturit\u00e0 sessuale in due o tre anni. La longevit\u00e0 non \u00e8 nota: specie affini vivono approssimativamente 20 anni in natura e 30 anni in cattivit\u00e0.\nTassonomia.\nSono note due sottospecie:\nConservazione.\nLa specie non \u00e8 presa in considerazione dalla IUCN."}
{"id": "1904947", "revid": "149726", "url": "https://it.wikipedia.org/wiki?curid=1904947", "title": "Cercopiteco coronato di Wolf", "text": ""}
{"id": "1904952", "revid": "149726", "url": "https://it.wikipedia.org/wiki?curid=1904952", "title": "Cercopitechi nasobianco del congo", "text": ""}
{"id": "1904953", "revid": "149726", "url": "https://it.wikipedia.org/wiki?curid=1904953", "title": "Cercopiteco nasobianco del congo", "text": ""}
{"id": "1904954", "revid": "1573940", "url": "https://it.wikipedia.org/wiki?curid=1904954", "title": "Allochrocebus solatus", "text": "Il cercopiteco barbuto del Gabon (Allochrocebus solatus ()) \u00e8 un primate della famiglia delle Cercopithecidae. Essendo stato scoperto solo nel 1984 molte sue caratteristiche sono ancora poco note.\nDescrizione.\nIl colore predominante \u00e8 grigio-blu, ma il collo \u00e8 bianco e parte della schiena bruno-arancione. Il nome della specie deriva dal colore giallo-arancione dell'estremit\u00e0 della coda; il resto della coda \u00e8 bianca sul lato ventrale e grigia su quello dorsale.\nLa lunghezza del corpo varia tra 50 e 70\u00a0cm, quella della coda tra 60 e 76\u00a0cm, mentre il peso \u00e8 tra 4 e 9\u00a0kg, con i maschi notevolmente pi\u00f9 grandi delle femmine.\nBiologia.\nL'attivit\u00e0 \u00e8 diurna e avviene prevalentemente al suolo, ma si rifugia su rami alti degli alberi per dormire. Vive in gruppi costituiti, come per gli altri cercopitechi, da un maschio adulto, femmine e piccoli, che contengono una media di 17 individui.\nLa dieta consiste di frutta, foglie, semi, insetti e piccoli vertebrati.\nDopo una gestazione che dura tra cinque e sei mesi nasce un solo piccolo, che raggiunge la maturit\u00e0 sessuale in circa quattro anni.\nDistribuzione e habitat.\nL'areale comprende circa 10.000\u00a0km\u00b2 nel Gabon centrale. L'habitat \u00e8 la foresta tropicale.\nConservazione.\nLa specie \u00e8 considerata \u2018'vulnerabile'\u2019 dalla IUCN, soprattutto per la ristrettezza del suo areale."}
{"id": "1904955", "revid": "339392", "url": "https://it.wikipedia.org/wiki?curid=1904955", "title": "Cercopiteco dalla coda dorata", "text": ""}
{"id": "1904956", "revid": "1573940", "url": "https://it.wikipedia.org/wiki?curid=1904956", "title": "Dictyopharidae", "text": "Dictyopharidae , \u00e8 una Famiglia comprendente insetti dell'Ordine dei Rincoti Omotteri, Superfamiglia dei Fulgoroidei.\nDescrizione.\nI Dictyopharidae sono insetti di piccole dimensioni. Il capo presenta la regione fronto-clipeale spesso pronunciata in avanti con un vistoso prolungamento, percorsa da 2 o 3 carene longitudinali e provvisto di due ocelli disposti sotto gli occhi e lateralmente rispetto alle carene laterali. Le antenne hanno flagello filiforme e non segmentato e i due articoli prossimali ingrossati. Il rostro ha il segmento terminale pi\u00f9 lungo che largo.\nLe ali anteriori hanno le nervature del clavo prive di granulazioni e terminanti sul margine posteriore, prima dell'apice del clavo; quelle posteriori hanno la regione anale priva di nervature trasversali. In alcune specie possono mancare le tegule, la cui presenza \u00e8 invece ricorrente nella generalit\u00e0 dei Fulgoroidei.\nLe zampe presentano, come in tutti i Fulgoroidei, le coxe allungate. Quelle posteriori hanno il secondo tarsomero poco sviluppato e terminante con una corona apicale di denti.\nBiologia.\nI Dictyopharidae sono in generale associati alla vegetazione erbacea e si rinvengono prevalentemente fra l'erba. A differenza di altri Fulgoroidei sono di scarsa importanza economica in quanto poco dannosi.\nSistematica.\nLa famiglia comprende circa 670 specie ripartite in 148 generi. Secondo altre fonti, comprenderebbe circa 490 specie ripartite fra 119 generi.\nLa classificazione tradizionale suddivide la famiglia in due sottofamiglie, a loro volta suddivise in trib\u00f9:\nDistribuzione.\nLa famiglia \u00e8 distribuita in tutte le regioni zoogeografiche della Terra. La maggior parte delle specie \u00e8 cosmopolita oppure concentrata nelle regioni paleartica e neartica.\nIn Italia sono presenti 10 specie appartenenti a 4 differenti generi:\nFra le specie italiane, sono endemiche \"Bursinia sicula\", in Sicilia, e \"Iphicara globiceps\", in Sardegna. Molto comune \u00e8 invece la \"Dictyophara europaea\", detta \"cicaletta nasuta\" per il notevole prolungamento della regione fronto-clipeale. Questo insetto, ritenuto non dannoso, si rinviene frequentemente sulle Apiacee."}
{"id": "1904960", "revid": "108998829", "url": "https://it.wikipedia.org/wiki?curid=1904960", "title": "Paolo Budinich", "text": "Biografia.\nFisico teorico di famiglia lussignana, crebbe e studi\u00f2 a Trieste, dove la famiglia risiedeva da tempo, in quanto il padre Antonio, laureato in storia a Vienna, era insegnante di storia e filosofia in un liceo scientifico, lo stesso nel quale Paolo Budinich si diplom\u00f2 nel 1934. Si iscrisse all'Universit\u00e0 degli Studi di Pisa e fu ammesso alla Scuola Normale Superiore al secondo tentativo. Nel 1939 consegu\u00ec la laurea in fisica con il Prof. Luigi Puccianti.\nSempre nello stesso anno ottenne l'incarico di insegnante di fisica sulla nave scuola \"Amerigo Vespucci\", facente parte della Accademia navale di Livorno.\nDurante la seconda guerra mondiale prest\u00f2 servizio come guardiamarina sui sommergibili e come osservatore aereo; nel 1941 venne catturato da una corvetta inglese e divenne quindi un prigioniero di guerra, trasportato prima in Inghilterra e poi negli Stati Uniti.\nNel 1951 lavor\u00f2 con Werner Heisenberg a Gottinga e nel 1954 con Wolfgang Pauli a Zurigo.\nFu uno dei maggiori fautori dell'affermazione del Sistema Trieste come polo scientifico di peso internazionale. Nel 1964, assieme ad Abdus Salam, fond\u00f2 a Trieste il Centro internazionale di fisica teorica Centro internazionale di fisica teorica (ICTP). Nello stesso anno diede vita all'Advanced School of Physics, che nel 1978 egli trasform\u00f2 fondando la Scuola internazionale superiore di studi avanzati (SISSA), istituto di ricerca e di perfezionamento a statuto speciale, della quale fu il primo direttore. Assieme alla Scuola normale di Pisa, la SISSA fu la prima in Italia ad offrire corsi post laurea per il conseguimento del titolo di PhD.\nNell'autobiografia intitolata \"L'arcipelago delle meraviglie\", pubblicata nel 2000, auspica un riavvicinamento fra scienza e filosofia e prevede una sempre maggiore capacit\u00e0 dei matematici di descrivere realt\u00e0 fisiche sconosciute.\nOnorificenze.\nNel 1974 gli \u00e8 stato conferito il premio San Giusto d'Oro dai cronisti del Friuli Venezia Giulia."}
{"id": "1904961", "revid": "1442080", "url": "https://it.wikipedia.org/wiki?curid=1904961", "title": "Discografia delle All Saints", "text": "Questa pagina contiene la discografia delle All Saints, gruppo musicale britannico che ha pubblicato, a partire dal 1997, tre album di inediti, un album di remix, una raccolta e quattordici singoli, tra la London Records e la Parlophone.\nSingoli.\n\"\u2014\" significa che il singolo \u00e8 stato pubblicato ma non \u00e8 entrato in classifica.\nAltre canzoni.\nQueste canzoni non sono apparse su un album pubblicato dalle All Saints."}
{"id": "1904972", "revid": "269352", "url": "https://it.wikipedia.org/wiki?curid=1904972", "title": "Legge sul diritto d'autore", "text": ""}
{"id": "1904979", "revid": "290948", "url": "https://it.wikipedia.org/wiki?curid=1904979", "title": "Segnale analogico", "text": ""}
{"id": "1904980", "revid": "103437192", "url": "https://it.wikipedia.org/wiki?curid=1904980", "title": "Segnale digitale", "text": ""}
{"id": "1904981", "revid": "1543377", "url": "https://it.wikipedia.org/wiki?curid=1904981", "title": "Summer of Love", "text": "Con l'espressione 'Summer of Love' (tradotta dalla lingua inglese, letteralmente \"estate dell'amore\") si indicano gli eventi trascorsi durante l'estate del 1967 nella citt\u00e0 di San Francisco, ed anche gli avvenimenti accaduti ad Haight-Ashbury tra il 1965 e il 1968, quando l'affluenza di migliaia di giovani in cerca di pace, amore e libert\u00e0 fece della citt\u00e0 californiana l'epicentro di una rivoluzione sociale e culturale senza precedenti.\nNel corso degli anni sessanta lo sgretolamento del sogno americano e dei suoi ideali, con il fallimento della guerra del Vietnam, ebbero come conseguenza l'emergere di una nuova controcultura, non sempre di connotazione politica, che si oppose ai valori tradizionali attraverso la definizione di nuovi ideali di amore e spiritualit\u00e0 e, contemporaneamente, attraverso una generale apertura all'uso di stupefacenti e un nuovo stile artistico-musicale psichedelico.\nQuesto fenomeno di controcultura ebbe il suo epicentro nell'area di San Francisco conosciuta come Haight-Ashbury: la posizione isolata del distretto, situato sulle colline di San Francisco, la sua vicinanza al Golden Gate Park e alla San Francisco State University, oltre al suo stato ormai decadente e gli affitti molto bassi, fecero s\u00ec che la zona diventasse un polo di attrazione per gruppi boh\u00e9mien di \"hippy\" che, raccoltisi in vere e proprie comunit\u00e0, contribuirono, soprattutto grazie all'azione dei media, a farsi conoscere dal grande pubblico e a rendere la zona compresa fra Haight Street e Ashbury Street l'emblema del movimento \"hippy\".\nCorso degli eventi.\nI precedenti.\nGi\u00e0 dagli inizi degli anni '50 la citt\u00e0 di San Francisco, in particolare il quartiere di North Beach, aveva attirato l'attenzione di molti giovani per essere stata la sede della cosiddetta \"San Francisco Renaissance\" cui avevano dato il via autori quali Lawrence Ferlinghetti, Gary Snyder e Philip Lamantia. La sua popolarit\u00e0 era poi aumentata per essere stata meta di importanti personalit\u00e0 della \"Beat Generation\", quali Jack Kerouac e Allen Ginsberg. Verso l'inizio degli anni sessanta l'aumento dei prezzi d'affitto a North Beach contribu\u00ec al trasferimento di molti scrittori e artisti nel quartiere di Haigth-Ashbury. Durante gli anni '60 il movimento \"Beat\" si sciolse, trasformandosi lentamente in un movimento di controcultura: questa transizione viene registrata da un mutamento di terminologia da \"beatnik\" a \"hippy\". Per questo motivo la cultura \"beat\" ebbe, almeno inizialmente, un forte ascendente sul fenomeno \"hippy\", sebbene si definirono ben presto differenze di stile e interessi.\nL'anno cui si pu\u00f2 far risalire l'inizio dell'era di Haigth-Ashbury fu il 1965: la promozione dell'esperienza collettiva di droghe psichedeliche raccolse intorno a un piccolo gruppo di scrittori e artisti, tra cui Ken Kesey e Owsley Stanley, un discreto pubblico di giovani \"hippy\" che, in cerca di nuove esperienze, organizzavano balli e concerti, sperimentando diversi tipi di droghe. Ken Kesey divenne celebre in particolare per i suoi \"Acid tests\", durante i quali i partecipanti diedero il via a tutti quelli che sarebbero stati poi i tratti fondamentali della cultura \"hippy\": l'esperienza comunitaria, la sperimentazione di psichedelici, in particolare l'LSD, l'acid rock, la celebrazione dello psicoticismo, l'apertura e disinibizione sessuale.\nIl 3 gennaio 1966 viene aperto in Ashbury Street lo Psychedelic Shop, costruito appositamente per fornire informazioni sul movimento e fungere da centro d'appoggio dell'intero quartiere. L'evento segna la nascita della comunit\u00e0 \"hippy\" che da questo momento pu\u00f2 riconoscersi in un simbolo e raccogliersi in nome di una identit\u00e0 comune. L'apertura dello Psychedelic Shop segna l'evoluzione del movimento \"hippy\" in fenomeno di massa.\nIl 6 ottobre 1966, lo stato della California dichiara l'LSD sostanza illegale. In risposta Allen Cohen e Michael Bowen, fondatori del San Francisco Oracle, organizzarono un raduno presso il Golden Gate Park, chiamato \"Love Pageant Rally\". La manifestazione, nata come occasione per dimostrare l'opposizione alla \"repressione legislativa del misticismo chimico\" divenne una cerimonia pubblica per celebrare la propria innocenza, per dichiarare di non essere colpevoli di assumere sostanze illegali, ma di voler invece esaltare \"la coscienza trascendentale, la bellezza dell'universo, la bellezza dell'essere\".\nDa allora i concerti e i raduni si fecero sempre pi\u00f9 frequenti, coinvolgendo sempre pi\u00f9 partecipanti: il culmine venne raggiunto durante la \"Summer of Love\", quando il quartiere di Haight-Ashbury ospit\u00f2 circa 75.000 persone provenienti da ogni angolo della nazione.\nPreludio della \"Summer of Love\" fu il \"Human Be-In\", ideato e organizzato dall'artista Michael Bowen come \"raduno di trib\u00f9\". L'evento, che ebbe luogo presso il Golden Gate Stadium il 14 gennaio del 1967, venne presentato come l'opportunit\u00e0 per unire le due fazioni, filosoficamente opposte, della controcultura californiana: da una parte i radicali di Berkeley, che insistevano per una maggiore militanza contro la Guerra del Vietnam e il governo americano e dall'altra gli \"hippy\" di Haight-Ashbury che invece propendevano per metodi di protesta pi\u00f9 pacifici. Il 12 gennaio, durante il comunicato stampa dell'evento, l'attivista Jerry Rubin afferm\u00f2 che il \"Be-In\" avrebbe mostrato \"hippy\" e radicali uniti in nome dello stesso obbiettivo: chiamarsi fuori dai giochi politici e dalle istituzioni che opprimevano e disumanizzavano il popolo degli Stati Uniti e creare una comunit\u00e0 guidata da valori di amore e pace e dove potessero nascere nuovi tipi di relazioni umane.\nAllen Cohen annunci\u00f2 cos\u00ec l'evento sulle pagine del San Francisco Oracle:\nAll'alba del 14 una folla di circa 20.000 persone aveva gi\u00e0 occupato il Golden Gate Park. Riuniti sul prato del campo di polo, salutarono il nuovo giorno con canti, incensi, fiori e bandiere, accompagnati dal suono di tamburi e dalla musica dei Jefferson Airplane e dei Grateful Dead. La presenza dei media fece dell'evento la prima manifestazione pubblica del movimento \"hippy\".\nInizio della Summer of Love.\nNella primavera del 1967 San Francisco diventa protagonista di un vero e proprio fenomeno mediatico: la citt\u00e0 viene presentata alla radio e in televisione come simbolo di un nuovo movimento di controcultura e protesta, di un rinnovamento spirituale e della nuova rivoluzione musicale. Un sempre crescente numero di giovani invade il quartiere di Haight-Ashbury, mettendo in allarme le autorit\u00e0 e i governatori locali determinati a fermare il flusso di pellegrinaggio.\nIl 5 aprile i leader della comunit\u00e0 \"hippy\", durante la loro prima conferenza stampa, annunciarono la formazione del consiglio della \"Summer of Love\". I membri del consiglio, tra cui figuravano il San Francisco Oracle e i \"Diggers\", invocarono il nome del santo da cui la citt\u00e0 di San Francisco prende il nome e chiesero alla citt\u00e0 di dare il benvenuto all'ineludibile corrente di giovani che nel periodo estivo avrebbe raggiunto la citt\u00e0.\nIl consiglio rilasci\u00f2 il seguente annuncio:\nL'intera comunit\u00e0 si impegn\u00f2 per trasformare l'Haight-Ashbury in un quartiere capace di accogliere il pi\u00f9 grande evento che la citt\u00e0 avesse mai ospitato. Mentre i \"Diggers\" aprirono una clinica medica gratuita e un negozio che forniva gratuitamente beni di prima necessit\u00e0, a partire da aprile la Gray Line Bus Company istitu\u00ec il \"San Francisco Haight-Ashbury District \"Hippie Hop\" Tour\" durante il quale i visitatori venivano guidati per il quartiere osservando la vita dei suoi abitanti, forniti di un glossario di termini \"hippy\".\nIl 13 maggio venne lanciato il singolo \"San Francisco (Be Sure to Wear Flowers in Your Hair)\", scritta dal cantante dei The Mamas &amp; the Papas John Phillips e cantata da Scott McKenzie. La canzone, che raggiunse subito la cima delle classifiche musicali di tutto il paese, preannunciava in arrivo con la nuova stagione, un clima di amore e ospitalit\u00e0.\nLa canzone, inoltre, venne utilizzata per pubblicizzare il Monterey Pop Festival tenutosi tra il 16 e il 18 giugno, durante il quale presero parte artisti quali The Who, Grateful Dead, The Animals, Jefferson Airplane, The Jimi Hendrix Experience, Otis Redding, Ravi Shankar e The Byrds. Il festival di Monterey, insieme a un'altra serie di concerti, fu uno degli elementi fondamentali che contribuirono ad attirare nella citt\u00e0 californiana un sempre pi\u00f9 ampio numero di persone.\nL'inizio ufficiale della \"Summer of Love\" venne fatto coincidere con il solstizio d'estate. Per questa occasione l'ottava edizione del San Francisco Oracle pubblic\u00f2 l'invito ufficiale a una cerimonia organizzata dagli editori del giornale per celebrare la prima alba dell'estate dalle colline di Twin Peaks.\nConclusione.\nDopo mesi di concerti, raduni, feste e spettacoli teatrali il quartiere di Haight-Ashbury sembrava aver perso il bagliore iniziale, restituendo invece un'immagine di generale deterioramento: durante l'estate episodi di violenza e criminalit\u00e0, nonch\u00e9 uno stato di degrado derivato da un diffuso impoverimento e dall'abuso di droghe avevano cancellato l'iniziale entusiasmo. Si era ormai diffusa l'idea che nel periodo estivo si era perso il senso centrale dell'evento e si stava solo rispondendo a un'immagine mediatica. Il distretto si era trasformato in un \"vortice astratto per un pellegrinaggio indefinito\". \nIn autunno, dopo che un consistente numero di ragazzi e ragazze lasci\u00f2 la citt\u00e0, come gesto emblematico che segnasse il tramonto della \"Summer of Love\", un piccolo gruppo di \"hippy\" rimasti nella comunit\u00e0 allest\u00ec un funerale simbolico chiamato \"The Death of the Hippie\" (letteralmente: \"la morte dell'\"hippy\"\"). La cerimonia ebbe luogo presso il Buena Vista Park il 6 ottobre 1967, significativamente un anno esatto dopo che l'LSD venne dichiarato fuori legge. L'iniziativa rispondeva al desiderio di segnare simbolicamente la fine di un'era e rivendicare gli ideali e i sogni che avevano ispirato inizialmente gli abitanti di Haight-Ashbury.\nTuttavia lo strascico dell'estate dell'amore port\u00f2 devastazione nelle strade fino all'inizio degli anni Settanta.\nIl fenomeno di Haight-Ashbury.\nNonostante la sua breve durata, l'esperienza di Haight-Ashbury ha rappresentato un'importante svolta politico-culturale, segnando profondamente gli ideali e l'immaginario di un'intera generazione.\nInizialmente il movimento si costru\u00ec intorno a un sentimento di coesione principalmente culturale. L'obbiettivo della comunit\u00e0 di Haight-Ashbury era quello di rivoluzionare ogni aspetto del tradizionale sistema sociale, ricercare alternative rispetto al comune e cauto pensiero borghese: la creazione di nuove prospettive, di forme liberatorie di espressione, di una realt\u00e0 basata sulla condivisione e la ricerca un nuovo stile di vita, rappresentavano gli ideali principali a cui aspirava il movimento.\nL'uso di droghe, come l'LSD, costituiva la porta d'accesso a un nuovo mondo di esperienze, alla spontaneit\u00e0, alla scoperta di imprevedibili connessioni tra gli oggetti della realt\u00e0. Le immagini e visioni derivanti dall'esperienza di allucinogeni rappresentavano un'opportunit\u00e0 per rompere i confini dell'apparenza, un modo per esplorare i diversi livelli della percezione umana. La sensazione di vedere tutto fondersi in un'unica realt\u00e0, di far parte di un \"unicum\", segna la filosofia \"hippy\" che riconosce come fondamentali valori come quello dell'amore, della coesistenza pacifica, dell'armonia, della bellezza e della libert\u00e0.\nL'LSD \u00e8 il primo simbolo che definisce la comunit\u00e0 \"hippy\", che la raccoglie in base alla comune condivisione di un oggetto materiale. L'idea diffusa era che l'assunzione di droghe potesse in qualche modo ampliare la coscienza e la spiritualit\u00e0 dell'uomo. Da qui il tentativo di assimilare l'esperienza psichedelica in tutte le forme d'espressione: dalle arti visive a quelle performative, dalla letteratura al mero linguaggio, tutto si traduceva nella rappresentazione e definizione di immagini, suoni, colori, parole, che ricordassero o evocassero l'esperienza del \"trip\". La forma d'arte prediletta era la rappresentazione teatrale, considerata come l'apoteosi della spontaneit\u00e0, della comunione sociale e spirituale.\nL'importanza dell'elemento teatrale trasforma ogni dimostrazione o manifestazione pubblica in un vero e proprio \"happening\", in uno spettacolo di colori, musica e danze, dove l'eccezionalit\u00e0 dell'evento \u00e8 costituita dalla partecipazione all'evento stesso. Di fatto l'impatto visivo che avevano i cortei \"hippy\" fece la loro forza, mettendo tuttavia in secondo piano i contenuti politici della loro ribellione. La loro lotta contro il capitalismo si realizza attraverso una trasformazione di stile e un'etica di pacifismo: l'immagine che ne deriva, spesso, \u00e8 quella di una militanza molto sfocata; a volte la stessa filosofia del confidare nel flusso del mondo, nella pace e nell'armonia \u00e8 stata interpretata come strumento dietro cui nascondersi per evitare il confronto su tematiche complesse. Questo fu uno dei principali motivi per cui fin dall'inizio si instaur\u00f2 una complessa dialettica tra radicali politici, impegnati nella mobilitazione contro la guerra e nel movimento per i diritti civili, e la comunit\u00e0 \"hippy\", che espresse la propria ribellione attraverso una rivoluzione culturale di costumi e valori."}
{"id": "1904984", "revid": "729019", "url": "https://it.wikipedia.org/wiki?curid=1904984", "title": "Carcere di Spandau", "text": "Il carcere di Spandau \u00e8 stato un penitenziario situato nell'omonimo quartiere di Berlino. Fu costruito nel 1876 e demolito nel 1987 dopo la morte del suo ultimo recluso, Rudolf Hess, per impedire che divenisse un \"santuario\" dei movimenti neo-nazisti.\nStoria.\nLa prigione fu costruita nel 1876 per i reati militari. A partire dal 1919 fu usata anche per detenzioni civili e arriv\u00f2 ad ospitare pi\u00f9 di 600 persone. Subito dopo l'incendio del Reichstag (1933) il giornalista comunista e oppositore di Hitler Egon Kisch fu trattenuto nel carcere per un breve periodo e in seguito espulso dalla Germania in favore della natia Cecoslovacchia.\nDopo la seconda guerra mondiale fu preso in carico dalle Nazioni vincitrici (Stati Uniti, Unione Sovietica, Regno Unito e Francia) e usato come dimora per i criminali di guerra nazisti condannati a pene detentive al termine del processo di Norimberga.\nSolo sette prigionieri rimasero, quindi, all'interno delle celle, tradottivi da Norimberga il 18 luglio 1947. Essi erano:\nCome si pu\u00f2 evincere dalla tabella, solo in quattro scontarono integralmente la sentenza. Dal 1966 al 1987 Hess rimase l'unico \"abitante\" del penitenziario. L'unica sua compagnia era costituita dal guardiano Eugene K. Bird e con lui instaur\u00f2 un rapporto di amicizia. Bird scrisse un libro sulla prigionia del gerarca intitolato \"The Loneliest Man in the World\".\nSpandau fu una delle uniche due strutture rimaste in esercizio presso gli Alleati anche dopo lo scioglimento del comando per la gestione delle zone di occupazione: l'altra era il \"Berlin Air Safety Center\". Le quattro potenze vincitrici si spartivano la sorveglianza in turni della durata di un mese per ognuna, avendo pertanto in giurisdizione un totale di tre mesi all'anno. La bandiera issata sul palazzo del Comando Alleato indicava anche la Nazione che in quel momento controllava la prigione.\nNel 1987 il carcere fu abbattuto, principalmente per prevenire eventuali \"pellegrinaggi\" a opera di movimenti neo-nazisti, dopo la morte di Hess. Sul sito sorsero un parcheggio e un negozio dei \"NAAFI\" (la \"Britannia Centre Spandau\"), le macerie, invece, furono sbriciolate e disperse nel Mare del Nord.\nAl 2006 il suolo \u00e8 occupato da un supermercato della catena Kaiser e da un punto vendita di elettronica Media Markt.\nLa struttura.\nLa prigione era originariamente concepita per accogliere una popolazione carceraria di centinaia di unit\u00e0. Constava di un vecchio edificio di mattoni racchiuso da un muro di 4,5 m, uno da 9, uno da 3 elettrificato e, infine, una barriera di filo spinato. In aggiunta, alcuni dei 60 robusti soldati in servizio occupavano le nove torri di guardia, dotate di mitragliatrice, 24 ore su 24. Per via dell'elevato numero di vani disponibili in rapporto all'esiguo numero di detenuti, tra una cella occupata e l'altra ve n'era una vuota, questo per impedire le comunicazioni in Codice Morse. Altri moduli di quel braccio furono destinati ad altri usi quali la biblioteca interna e la cappella. Le celle misuravano approssimativamente .\nIl cortile.\nLa parte migliore del penitenziario, secondo la percezione dei condannati, era il cortile, molto spazioso se pensiamo allo sparuto gruppo di persone che lo calpestavano. In origine la superficie era stata divisa in piccole zone che ogni prigioniero poteva usare come voleva, ad esempio per coltivare piante: D\u00f6nitz preferiva i fagioli, Funk i pomodori e Speer i fiori (sebbene la direzione sovietica glielo avesse proibito per un certo periodo). Secondo il regolamento tutti i prodotti del cortile dovevano essere destinati alla cucina interna, tuttavia questa norma era spesso ignorata sia dalle guardie sia dai detenuti e il raccolto finiva per integrare l'alimentazione dei secondi. Successivamente, quando le norme in materia divennero pi\u00f9 permissive e alcuni condannati erano troppo apatici o malati per occuparsi del loro pezzetto di terra, il cortile fu convertito in una grande aerea utilizzabile per vari scopi. Quest'evento suscit\u00f2 l'interesse dell'architetto Speer, il quale, data la minore et\u00e0 e la maggiore vitalit\u00e0 rispetto ai suoi compagni di prigionia, prese in carico le operazioni per trasformare il piazzale in un enorme e complesso giardino completo di vialetti, aiuole rocciose ed esposizioni floreali. Nei giorni in cui non era consentito l'accesso al giardino, ad esempio causa maltempo, i detenuti spendevano il loro tempo realizzando buste tutti insieme nel corridoio principale.\nControversie.\nPrima che gli Alleati attuassero la requisizione (1946), se si escludono altri cento criminali di guerra, Spandau ospitava pi\u00f9 di 600 persone. Oltre ai 60 uomini di sorveglianza vi erano squadre di vigilanti professionisti civili provenienti da tutte le Nazioni vincitrici, quattro direttori con relativo staff, quattro medici militari, cuochi, interpreti, camerieri, facchini e altri ancora.\nTutto ci\u00f2 era percepito come una precaria gestione delle risorse umane disponibili, e divenne un serio oggetto di contenzioso tra i direttori, i politici dei Paesi vincitori e, in special modo, la municipalit\u00e0 di Berlino Ovest, la quale era stata lasciata in disparte a patire l'assenza di un valido luogo di detenzione. Il dibattito circa l'incarceramento di sette criminali bellici in una prigione cos\u00ec grande, attorniati da un altrettanto vasto e costoso personale, accrebbe proporzionalmente con il passare degli anni e il rilascio dei carcerati. Raggiunse il suo culmine nel 1966, quando Speer e Schirach vennero liberati ed Hess rimase l'unico recluso. Varie proposte furono espresse per porre rimedio alla disputa, spaziando dallo spostamento di Hess in un braccio \"su misura\" di un altro grande carcere esistente alla messa dell'uomo agli arresti domiciliari. Nonostante tutto Spandau rimase a disposizione esclusiva di Hess fino alla sua morte.\nLa vita nel carcere.\nIl regolamento.\nOgni aspetto della vita in prigione era rigidamente regolato da un assurdo quanto intricato schema di norme, stilato dalle quattro potenze Alleate prima dell'effettivo arrivo dei detenuti. Se comparato con quelli esistenti all'epoca, il regolamento di Spandau era decisamente pi\u00f9 severo.\nLe lettere destinate ai familiari furono inizialmente limitate a una pagina al mese, erano altres\u00ec proibiti il dialogo tra detenuti, la lettura dei giornali, la scrittura di diari e memorie. Le visite dei parenti erano limitate ad una di quindici minuti ogni due mesi. Durante la notte le celle erano investite da un fascio di luce ogni quarto d'ora per individuare un eventuale tentativo di suicidio. Una considerevole porzione di queste norme furono in seguito attenuate o sistematicamente ignorate dal personale.\nI direttori e i sorveglianti delle potenze occidentali (USA, Regno Unito e Francia) si opposero ripetutamente all'introduzione di prescrizioni pi\u00f9 rigide, comportando un clima di tensione costante tra questi e i loro superiori per tutto il periodo dell'esistenza di Spandau e palesemente snobbato dall'Unione Sovietica, sostenitrice del pugno di ferro. Non solo, lo Stato comunista, che in guerra aveva pagato un altissimo tributo di sangue (19.000.000 di civili) e in precedenza aveva fatto pressione sugli altri Paesi affinch\u00e9 i criminali di Spandau fossero giustiziati, era ora riluttante a compromettere la propria immagine su questo argomento, a causa dei giochi di potere scaturiti dall'evolversi della Guerra fredda. Tutto ci\u00f2 contrastava apertamente con la situazione del carcere di Werl, dove erano reclusi centinaia di ex ufficiali e soldati nazisti di basso rango sottoposti ad una regolamentazione pi\u00f9 morbida.\nLa giornata tipo.\nTutti i giorni ai condannati erano imposte, a partire dalle ore 6, la sveglia, l'igiene personale, la pulizia delle celle insieme al corridoio e la colazione. Successivamente restavano in giardino, tempo permettendo, fino all'ora di pranzo, dopo il pasto tornavano in cella per avere un poco di riposo, salvo poi spostarsi nuovamente in cortile. La cena era servita alle 17 e da quel momento i prigionieri permanevano nelle loro celle fino alle 6 del giorno dopo. Le luci venivano spente alle 22. I reclusi potevano usufruire del barbiere, se necessario, ogni luned\u00ec, mercoled\u00ec e venerd\u00ec e del lavaggio della propria biancheria solo il luned\u00ec. Questa prassi, ad eccezione del soggiorno in cortile, cambi\u00f2 molto poco nel corso degli anni, sebbene ogni nazione direttrice adottasse una propria interpretazione del regolamento.\nEntro i primi anni dall'arrivo dei gerarchi a Spandau si erano instaurate le pi\u00f9 disparate reti clandestine di comunicazioni grazie a del personale compiacente. Queste linee provenienti dal mondo esterno scavalcavano la censura, i limiti imposti dalle autorit\u00e0 e avevano una capacit\u00e0 di informazioni virtualmente illimitata. Siccome ogni pezzo di carta consegnato ai condannati era registrato e controllato, le missive segrete erano principalmente redatte su carta igienica, le cui forniture non erano mai esaminate. Molti dei condannati trassero enormi vantaggi da questa attivit\u00e0 illecita. Albert Speer, vedendosi negato il permesso di scrivere le sue memorie, riusc\u00ec comunque a buttare su carta le sue esperienze e le sue sensazioni durante il servizio nel Terzo Reich e a diffonderle all'esterno. Gli scritti di Speer furono poi raccolti in un libro record di incassi, \"Memorie del Terzo Reich\". D\u00f6nitz, tra le altre cose, scrisse lettere al suo ex vice circa la protezione e il prestigio di cui godeva fuori. Quando la sua liberazione era vicina, l'ammiraglio dette istruzioni a sua moglie sul modo migliore in cui l'avrebbe potuto aiutare in vista di un ritorno sulla scena politica che non avvenne mai. Funk negozi\u00f2 per avere un'apparente flusso costante di cognac (l'alcool era un'altra delle cose vietate per regolamento) e di altre cose da condividere con gli altri compagni di cella per ricorrenze speciali.\nLa grande paura dei gerarchi era costituita dai mesi di giurisdizione sovietica, molto meno transigente nel rispetto delle regole e contraddistinta da una qualit\u00e0 pi\u00f9 scarsa delle razioni. Ogni mese, infatti, ciascuna direzione portava appresso il proprio cuoco, e quelle occidentali permettevano liberamente pasti pi\u00f9 sostanziosi in contrasto con quanto riportato sul regolamento, soprattutto in termini di quantit\u00e0 e apporto calorico. I sovietici, invece, fin tanto che ebbero influenza sull'esistenza della prigione, solevano offrire una dieta fissa consistente in caff\u00e8, pane, zuppa e patate, tutti alimenti di qualit\u00e0 risibile che facevano sembrare i pasti delle direzioni occidentali un lusso. Ci\u00f2 era dovuto principalmente alla riluttanza del direttore sovietico, inviso sia ai connazionali che agli occidentali, che perseverava nel mantenere questa rigida linea di condotta. Il mese sovietico rimase uno spauracchio fino alla sostituzione di tale direzione nei primi anni sessanta con una pi\u00f9 accomodante.\nI Sette di Spandau.\nGli incarcerati, ancora scossi dai dissapori e dalle lotte di potere che caratterizzarono la vita del Partito Nazionalsocialista Tedesco dei Lavoratori, si divisero idealmente in gruppi: Albert Speer e Rudolf Hess erano i \"solitari\", in quanto universalmente detestati da tutti gli altri - il primo perch\u00e9 aveva ammesso tutte le sue responsabilit\u00e0 nel corso del processo di Norimberga e rinnegato Hitler, il secondo sia per il suo atteggiamento antisociale che per una presunta instabilit\u00e0 mentale. I due ex Grandi Ammiragli, Erich Raeder e Karl D\u00f6nitz, formavano un gruppo a parte per questioni di anzianit\u00e0 nonostante il disprezzo reciproco (nel 1943 il secondo era subentrato al primo nel comando in capo della Marina). Baldur von Schirach e Walther Funk furono descritti come \"inseparabili\", infine Konstantin von Neurath godeva del rispetto e della simpatia collettiva grazie al passato da diplomatico. Nonostante il tempo passato in contatto fra loro, le riconciliazioni significative furono molto poche. Degno di nota l'odio di D\u00f6nitz per Speer, resistito stoicamente per tutta la durata della pena, salvo un certo allentamento negli ultimi giorni di detenzione. L'ammiraglio ha sempre creduto alle teoria che il \"F\u00fchrer\" lo avesse nominato successore grazie alla raccomandazione dell'architetto, fatto che ha permesso agli Alleati di processarlo (Speer, dal canto suo, ha sempre negato ci\u00f2).\nAlbert Speer.\nI prigionieri erano dotati di un numero di matricola, assegnato in base all'ordine delle celle occupate, e solo con questo erano menzionati. Speer, il N.5, era il pi\u00f9 ambizioso dei reclusi, in quanto dedicava molto tempo a una rigorosa attivit\u00e0 fisica e mentale e si concedeva \"ferie\" di due settimane, a pochi mesi le une dalle altre, che lo rinfrancavano un poco dall'autoimposta routine. Scrisse in segreto due libri, la gi\u00e0 citata autobiografia \"Memorie del Terzo Reich\" e un estratto da pagine di diario chiamato non certo \"The Spandau Diaries\", bens\u00ec \"Spandauer Tageb\u00fccher\". Speer si teneva occupato anche con la progettazione di una casa estiva in California per conto di un guardiano. Si cimentava, infine, in \"passeggiate per il mondo\" prendendo a prestito libri di viaggi e di geografia dalla biblioteca e immaginandosi gli itinerari in essi contenuti mentre girava per il cortile. Si calcola che fino al suo rilascio \"percorse\" pi\u00f9 di 24.000 km.\nErich Raeder e Karl D\u00f6nitz.\nIl gruppo formato da Erich Raeder e Karl D\u00f6nitz era soprannominato dagli altri compagni di prigionia \"l'ammiragliato\". I due venivano spesso chiamati a svolgere alcune commissioni in coppia. Raeder, data la sua simpatia per l'ordine e i sistemi rigidi, si autonomin\u00f2 direttore della biblioteca interna e D\u00f6nitz gli faceva da assistente. Entrambi rifiutavano il contatto con gli altri detenuti, in particolare D\u00f6nitz dichiar\u00f2 per tutti i dieci anni di pena di essere ancora il legittimo presidente della Germania, mentre Raeder mostrava diffidenza, insolenza e scarsa disciplina verso tutti i compagni che non avevano ricoperto cariche militari. Nel 1956, dopo la sua scarcerazione, D\u00f6nitz produsse due libri, uno sui primi anni di vita (\"My Ever-Changing Life\") e uno sulla carriera di ammiraglio (\"Ten Years and Twenty Days\"). Raeder, dato il peggioramento delle condizioni di salute e ritenuto prossimo alla morte, fu liberato nel 1955 e mor\u00ec cinque anni dopo.\nRudolf Hess.\nAnche Rudolf Hess era stato condannato all'ergastolo, ma non venne mai rilasciato per motivi di salute come Raeder, Funk o Neurath, scontando quindi la pena fino alla fine all'interno del penitenziario e per gran parte in solitudine. Noto anche come \"l'uomo pi\u00f9 pigro di Spandau\", Hess evitava qualsivoglia tipo di lavoro che ritenesse inferiore alla sua dignit\u00e0, come ad esempio estirpare le erbacce, ed era l'unico dei sette a non usufruire quasi mai della funzione religiosa della domenica. Paranoico e ipocondriaco di natura, lamentava di soffrire di tutti i tipi possibili di malattia, principalmente dolori di stomaco, ed era sospettoso di qualunque cibo somministratogli, arrivando a tenere il piatto il pi\u00f9 lontano possibile da lui come mezzo per evitare l'avvelenamento. I suoi malesseri di stomaco gli causavano spesso gemiti e pianti di dolore eccessivi e difficili da contenere, sia di giorno che di notte, e costituivano ripetutamente oggetto di discussione tra i prigionieri e le direzioni. Raeder, D\u00f6nitz, e Schirach erano sdegnati da questo comportamento, e lo vedevano pi\u00f9 come un mezzo per evitare il lavoro che legato a una sofferenza fisica reale. Speer e Funk, invece, parteggiavano per Hess, attribuendo a questi problemi un'origine psicosomatica. L'architetto, guadagnandosi l'ira degli altri, si prodig\u00f2 spesso per venire incontro ai bisogni di Hess, offrendogli il cappotto per proteggerlo dal freddo e prendendo le sue difese quando un direttore o una guardia tentavano di persuadere il secondo a scendere dal letto e a compiere lavoretti. Interessante notare che a volte, quando Hess gemeva di dolore inficiando il sonno degli altri detenuti, il medico militare gli iniettava qualcosa descritto come \"sedativo\", che poi si \u00e8 scoperto essere solo acqua distillata, che riusciva a farlo addormentare. Il fatto che Hess aggirasse sistematicamente quanto richiesto, e toccasse quindi agli altri eseguirlo, nonch\u00e9 il trattamento di favore a causa della malattia erano giudicati molto male da questi ultimi, al punto che \"l'ammiragliato\" lo fregi\u00f2 del titolo di \"Sua Signoria Imprigionata\".\nHess era l'unico dei sette che rifiut\u00f2 per oltre vent'anni qualsiasi visita per motivi di orgoglio, cedendo solamente nel 1969, quando incontr\u00f2 il figlio ormai adulto e la moglie dopo che un'ulcera perforante aveva richiesto cure ospedaliere. Per paura del suo stato mentale, ora che era rimasto solo in carcere e dato che la morte era ritenuta prossima, i direttori stralciarono molte delle regole, spostandolo nello spazio pi\u00f9 grande un tempo riservato alla cappella e dandogli un bollitore per potersi fare il t\u00e8 o il caff\u00e8 quando voleva. La sua cella era sempre aperta per consentirgli di accedere liberamente ai servizi igienici e alla biblioteca. Per ragioni di sicurezza, Hess dormiva in una stanza diversa tutte le notti. Quando le condizioni di salute lo richiedevano veniva trasportato all'ospedale militare britannico, collocato non lontano dalla prigione, dove gli veniva riservato, sempre sotto stretta sorveglianza, l'intero secondo piano. Le guardie provenivano dalla fanteria e dalla polizia militare inglese, mentre la scorta esterna era garantita da uno dei battaglioni all'epoca di stanza a Berlino."}
{"id": "1904990", "revid": "1305772", "url": "https://it.wikipedia.org/wiki?curid=1904990", "title": "Atomix", "text": "Atomix \u00e8 un videogioco rompicapo del 1990 per MS-DOS, Amiga, Commodore 64 e Atari ST, basato sullo spostamento di blocchi su un'area vista dall'alto. Creato dalla tedesca Softtouch, venne pubblicato dalla Thalion Software.\n\"Atomix\" ispir\u00f2 diversi cloni, tra cui una versione per Kdegames, e un seguito ufficiale dello stesso produttore, \"Atomix 2\", uscito per Windows nel 2004.\nLa conversione prevista per ZX Spectrum non usc\u00ec, ma ne esiste una non ufficiale prodotta in Cecoslovacchia.\nModalit\u00e0 di gioco.\nL'obiettivo del gioco \u00e8 l'assemblaggio di molecole partendo dagli atomi elementari basandosi sulla reale composizione di una determinata molecola, che viene mostrata in ogni livello.\nIl tutto viene riprodotto in gioco tramite una rappresentazione grafica degli atomi, di forma sferica, i quali possono spostarsi secondo 4 direzioni (su, gi\u00f9, destra, sinistra) su una plancia di forma variabile a seconda del livello; il giocatore deve spostare gli atomi cos\u00ec da collegarli secondo lo schema predefinito ottenendo una molecola. A complicare ci\u00f2 intervengono il tempo limitato e le limitate (ispirate alla chimica reale) possibilit\u00e0 di collegamento per i vari atomi, che non possono venire ruotati. Soprattutto, una volta avviato, il movimento di un atomo si ferma solo nel momento in cui raggiunge una parete o un altro atomo che occlude la sua strada: non pu\u00f2 venire interrotto o deviato in altro modo."}
{"id": "1904992", "revid": "729019", "url": "https://it.wikipedia.org/wiki?curid=1904992", "title": "Heckler &amp; Koch P30", "text": "La Heckler &amp; Koch P30 \u00e8 una pistola semiautomatica prodotta dalla Heckler &amp; Koch a partire dal 2006. Derivata dalla P2000, mantiene gran parte delle caratteristiche del precedente modello.\nCaratteristiche.\nLa pistola P30 \u00e8 realizzata in acciaio rivestita da polimeri; l'impugnatura \u00e8 molto curata, con scanalature laterali per una migliore presa; le parti laterali sono inoltre intercambiabili per una completa personalizzazione.\nL'arma \u00e8 dotata di slitta Picatinny, per l'uso di accessori quali torce e mirini laser.\nVarianti.\nCome la P2000, la Heckler &amp; Koch P30 \u00e8 realizzata in diverse varianti."}
{"id": "1904998", "revid": "1226", "url": "https://it.wikipedia.org/wiki?curid=1904998", "title": "Occitano", "text": ""}
{"id": "1905002", "revid": "767487", "url": "https://it.wikipedia.org/wiki?curid=1905002", "title": "Strumentazione di controllo", "text": "La strumentazione di controllo (o strumentazione di processo) in un complesso industriale pu\u00f2 essere definita come l'insieme degli strumenti di misurazione, regolazione, e controllo del processo industriale stesso, che formano, nel loro insieme una o pi\u00f9 catene di regolazione (dette anche \"loop di regolazione\").\nIl termine \"controllo\", riferito ai controlli automatici dei processi \u00e8 utilizzato nell'ingegneria per fare riferimento ad un insieme di tecniche e tecnologie utili all'automatizzazione degli impianti industriali.\nI processi degli impianti chimici e petrolchimici richiedono infatti la regolazione dei valori di parametri fisici e/o chimici per poter mantenere in corretta efficienza gli impianti stessi, e produrre ci\u00f2 che \u00e8 stato progettato. I parametri maggiormente interessati sono ad esempio pressione, temperatura, portata, livello, ma anche altri come pH e peso.\nLa \"strumentazione di processo\" pu\u00f2 essere pneumatica (in disuso) o \"elettronica\" (analogica o digitale), a seconda della natura del segnale (pneumatico o elettronico) impiegato per mettere in comunicazione gli strumenti.\nCatena di regolazione.\nLa catena di regolazione \u00e8 formata da diversi componenti, ciascuno con la propria funzione specifica:\nAltri componenti ausiliari possono essere:\nTrasmettitore.\nIl trasmettitore \u00e8 uno strumento installato sull'impianto (\"in campo\"). Ha un sensore che \u00e8 in contatto fisico col processo e del quale misura il valore istantaneo della grandezza interessata. Ad esempio pu\u00f2 essere una termocoppia per la misura della temperatura, oppure una molla Bourdon per la misura della pressione. \nI parametri che \u00e8 necessario misurare possono essere molteplici secondo le necessit\u00e0 di processo. I pi\u00f9 comuni sono i trasmettitori di temperatura, pressione, portata, livello ecc. Il segnale misurato da questo sensore viene trasdotto in modo proporzionale, all'interno del trasmettitore, in un altro segnale standardizzato che viene trasmesso alla sala controllo verso il proprio strumento regolatore.\nSe \u00e8 un trasmettitore pneumatico invier\u00e0 attraverso un tubicino di rame una pressione di aria compresa nel campo fra 3 e 15 psi.\nSe \u00e8 un trasmettitore elettrico trasmetter\u00e0 una corrente elettrica continua compresa tra 4 e 20 mA, ecc. I trasmettitori hanno un proprio campo di misura, ed il valore del segnale trasmesso \u00e8 proporzionale al valore misurato.\nStrumenti regolatori.\nGli strumenti regolatori sono in generale installati in una sala controllo centralizzata, su appositi pannelli che li raggruppano assieme ad altri componenti di verifica e controllo dell'impianto.\nIl \"regolatore\" riceve il segnale dal proprio trasmettitore (che da ora in poi chiameremo semplicemente \"misura\"), ne confronta il valore istantaneo con un valore prefissato (\"set point\") che la grandezza misurata deve assumere, ed invia in campo un segnale ad un attuatore o organo finale di regolazione.\nOrgano finale di regolazione.\nUn tipico \"organo finale di regolazione\" \u00e8 costituito dalla valvola di regolazione a comando pneumatico, la cui apertura influenza la portata di una corrente fluida, e indirettamente il valore della grandezza misurata.\nIn questa maniera il valore della grandezza misurata viene \"costretto\" ad avvicinarsi a quello fissato dal controllore (\"set point\").\nDescrizione di una valvola di regolazione.\nLa valvola di regolazione ha un corpo inserito nel fluido di processo. All'interno del corpo c'\u00e8 un otturatore che compie un movimento relativo ad una sede. Lo spostamento dell'otturatore varia l'area di passaggio del fluido e quindi la sua portata.\nLo stelo \u00e8 collegato meccanicamente all'esterno, e con tenuta stagna, al servomotore, associato ad una membrana di gomma sulla quale \u00e8 applicata la pressione di comando. La membrana \u00e8 contrastata da una molla che d\u00e0 il rapporto di proporzionalit\u00e0 tra valore di segnale di comando e posizione dello stelo.\nLe valvole possono essere \"normalmente aperte\" (NO) e \"normalmente chiuse\" (NC). La parola \"normalmente\" indica senza aria di comando sulla membrana. Cos\u00ec quelle NO chiudono quando ricevono aria di comando sulla membrana; quella NC aprono quando ricevono l'aria di comando sulla membrana.\nCos\u00ec ad esempio, per una valvola con \"azione aria-chiude\" si avr\u00e0 la posizione di apertura per pressione di comando di 3\u00a0psi; si avr\u00e0 valvola tutta chiusa per pressione di 15\u00a0psi. Per valori intermedi si avranno posizioni intermedie proporzionali (ad esempio 9\u00a0psi daranno una corsa al 50%).\nMolte volte la pressione di comando non viene inviata direttamente al \"servomotore pneumatico\", per evitare ritardi nell'azionamento. Viene usato invece un dispositivo pneumatico chiamato posizionatore montato sulla valvola. Il segnale di comando entra nel \"posizionatore\", e da questi esce l'aria per comandare la valvola. Il \"posizionatore\" \u00e8 collegato meccanicamente allo \"stelo\" per misurarne la posizione ed obbligarlo ad assumere il valore fissato dal segnale di comando.\nLe valvole di regolazione sono generalmente a due vie (un ingresso ed una uscita). Esistono per\u00f2 altri modelli come quelle a tre vie (due ingressi ed una uscita). Queste sono usate per miscelare in modo continuo due fluidi, come ad esempio funzionano i miscelatori dei lavandini nei bagni domestici.\nRegolazione in cascata.\nIn alcune tipologie di processo nei quali il controllo risulterebbe difficile e poco stabile viene usata la \"regolazione in cascata\". Il loop di controllo \u00e8 in questo caso formato da cinque componenti invece dei classici tre. Lo scopo finale \u00e8 sempre quello di tenere costante e sotto controllo un importante parametro di processo, agendo per\u00f2 sul valore di un secondo parametro capace di influenzare il primo.\nIl primo parametro viene misurato da un trasmettitore, che invia il suo segnale al primo regolatore. L'uscita da questi va a pilotare il \"set point\" di un secondo regolatore, la cui uscita comanda l'organo finale di regolazione. Un secondo trasmettitore che misura il secondo parametro del processo rappresenta il segnale di misura del secondo regolatore. Pertanto il primo regolatore non agisce direttamente sull'organo finale di regolazione, ma va a comandare il valore che deve assumere il secondo parametro.\nMentre il primo regolatore \u00e8 dedicato a mantenere costante il valore del primo parametro, il secondo regolatore \u00e8 dedicato a mantenere coincidenti il valore di \"set point\" (ricevuto dall'uscita del primo regolatore), col valore della propria variabile misurata dal secondo trasmettitore.\nLa regolazione in cascata risulta particolarmente efficace perch\u00e9 il secondo regolatore si occupa di tenere sotto controllo i disturbi e le variazioni che il primo regolatore, dato il tipo di processo, non avrebbe la capacit\u00e0 di gestire efficacemente.\nCaratteristiche dei segnali pneumatici.\nIl \"segnale\" che intercorre tra i componenti di una \"strumentazione pneumatica\" \u00e8 costituito da una pressione di aria compresa fra 3 e 15\u00a0psi.\nI segnali di pressione vengono trasmessi attraverso tubicini di rame avente diametro esterno di 6\u00a0mm, e diametro interno di 4\u00a0mm, giuntati con raccordi a compressione a tenuta stagna.\nGli \"strumenti pneumatici\", per erogare questa pressione, vengono alimentati da aria alla pressione di 20\u00a0psi (circa 1,4\u00a0kg/cm\u00b2) tramite un riduttore di pressione individuale connesso alla rete generale di stabilimento di aria compressa.\nGruppo generazione e trattamento aria compressa.\nLo stabilimento ha una rete interna di aria compressa che alimenta tutta la strumentazione pneumatica. L'aria viene aspirata dall'atmosfera e compressa in un apposito serbatoio dopo essere stata filtrata e deumidificata.\nDal serbatoio si diramano quindi le tubazioni per alimentare tutte le utenze. La pressione di tale rete \u00e8 piuttosto alta e pu\u00f2 variare, secondo gli impianti, da 4 a 16 bar. Le varie apparecchiature pneumatiche hanno bisogno di una pressione inferiore e costante, e a tale scopo vengono utilizzati riduttori di pressione di gruppo o individuali. \nA questo punto l'aria \u00e8 alla pressione che vogliamo, essiccata e filtrata. Alcune utenze possono richiedere anche l'inserimento di un lubrificatore, necessario per l'azionamento di organi mobili come pistoni pneumatici.\nStrumentazione elettronica analogica.\nLa strumentazione di processo invia e riceve segnali elettrici o digitali con valore proporzionale al valore della grandezza di misura o di comando.\nUn tipico segnale elettrico standard analogico \u00e8 in corrente continua compresa tra 4 e 20 mA. Si parla in questo caso di \"zero vivo\", nel senso che un segnale di 0\u00a0mA \u00e8 indice di un malfunzionamento delle apparecchiature.\nCos\u00ec per esempio un trasmettitore di pressione avente un campo di misura da 0 a 20 bar invier\u00e0 una corrente di 4 mA quando la pressione misurata \u00e8 zero, invier\u00e0 una corrente in uscita di 20 mA per pressione misurata di 20 bar e invier\u00e0 valori intermedi di corrente direttamente proporzionali al valore misurato (in questo esempio invier\u00e0 una corrente di 12 mA quando la pressione misurata \u00e8 10 bar (50% del suo campo di misura, corrisponde ad una corrente in uscita di (20-4)/2+4 = 12 mA). Naturalmente in questi casi anche i regolatori saranno compatibili con tale segnale da 4 a 20 mA sia in ingresso che in uscita verso il campo.\nLa strumentazione elettronica si pu\u00f2 usare negli impianti chimici e petrolchimici quando essa \u00e8 costruita con la tecnologia della sicurezza intrinseca. L'energia di una possibile scintilla non \u00e8 capace di innescare l'accensione di miscele esplosive. Negli anni passati, quando non esisteva ancora tale tecnologia, era stata sviluppata efficacemente la strumentazione pneumatica. Pur non essendo estremamente precisa, aveva l'indubbio vantaggio di poter operare in tutta sicurezza negli impianti chimici e petrolchimici, dove il rischio di incendi ed esplosioni a causa di scintille elettriche \u00e8 sempre presente.\nOggigiorno, pur con la strumentazione elettronica, l'organo finale di regolazione \u00e8 sempre ad azionamento pneumatico. Il \"posizionatore\" riceve il segnale di comando analogico da 4 a 20 mA e invia aria compressa modulata alla testa della valvola.\nStrumentazione digitale.\nCon lo sviluppo dei microprocessori e dei microcontrollori e della loro diffusione, si \u00e8 arrivati al controllo digitale, definito come analisi e sintesi di un sistema di controllo in retroazione in cui \u00e8 presente un calcolatore digitale e quindi una componente a tempo discreto."}
{"id": "1905004", "revid": "289247", "url": "https://it.wikipedia.org/wiki?curid=1905004", "title": "Strumentazione elettronica", "text": ""}
{"id": "1905013", "revid": "767487", "url": "https://it.wikipedia.org/wiki?curid=1905013", "title": "Roberto Challe", "text": "Carriera.\nSoprannominato \"El Ni\u00f1o Terrible\" (\"il ragazzo terribile\"), era un calciatore talentuoso, dotato di una visione di gioco notevole ed un'estrema precisione nei passaggi.\n\u00c8 uno dei calciatori pi\u00f9 rappresentativi del club Universitario de Deportes.\nNazionale.\nCon la Nazionale peruviana prese parte al Campionato del mondo 1970, torneo in cui Challe segn\u00f2 1 gol."}
{"id": "1905017", "revid": "599013", "url": "https://it.wikipedia.org/wiki?curid=1905017", "title": "Gon\u00e7alo Brand\u00e3o", "text": "Caratteristiche tecniche.\n\u00c8 un difensore centrale che si pu\u00f2 adattare al ruolo di terzino sinistro.\nCarriera.\nClub.\nHa fatto il suo esordio nella Superliga con il Belenenses contro il Porto il 18 ottobre 2003, segnando un gol. Durante la stagione 2005-2006, va in prestito per un anno al Charlton Athletic.\nIl 4 febbraio 2007 \u00e8 tornato a giocare nel Belenenses in una partita contro il Vit\u00f3ria Set\u00fabal. Nel giugno 2008 si trasferisce al a titolo definitivo, firmando un contratto quinquennale.\nSubito dopo la fine della stagione 2009-2010, partecipa ad una tourn\u00e9e di amichevoli negli Stati Uniti con la . \u00c8 proprio durante questa tourn\u00e9e che in amichevole si rompe il tendine d'Achille destro, infortunio che lo terr\u00e0 fuori dai campi per quasi tutta la stagione 2010/2011, facendogli collezionare appena 2 presenze.\nIl 24 giugno 2011 passa in prestito al con cui gioca appena due partite nell'arco dell'intera stagione. Nonostante lo scarso impiego i \"ducali\" esercitano il riscatto del giocatore, in uno scambio di compropriet\u00e0 che coinvolge anche Dellafiore.\nNazionale.\nCon la Nazionale portoghese Under 21 ha disputato 10 partite.\nConta inoltre due presenze con la Nazionale maggiore lusitana, entrambe giocate nel 2009."}
{"id": "1905018", "revid": "767487", "url": "https://it.wikipedia.org/wiki?curid=1905018", "title": "Miguel Loayza", "text": "Era soprannominato \"El Maestro\" (\"L'insegnante\") in Argentina e \"El Mago\" (\"il mago\") in Colombia.\nCarriera.\nClub.\nNel 1958 inizia la carriera professionistica nei Ciclista Lima, dalla quale si separa nel 1959, per approdare in Spagna. Gioca nel stagione 1959-1960 con la maglia del .\nNel 1961 passa al Boca Juniors con cui vince il campionato 1962.\nNel 1965 \u00e8 all'Hurac\u00e1n, quindi nel 1966 passa al River Plate, con cui perse la finale di Coppa Libertadores contro il Pe\u00f1arol (Uruguay).\nNel 1967 torna all'Hurac\u00e1n, dove in due stagioni segna 25 gol in 46 partite.\nNel 1969 fu acquistato per il Deportivo Cali, e vincendo due titoli nazionali (1969 e 1970).\nNel campionato della Copa Libertadores realizz\u00f2 18 gol in 31 partite.\nNazionale.\nCon la Nazionale peruviana prese parte della Copa Am\u00e9rica 1959. In quel torneo Loayza segn\u00f2 5 gol in 6 partite \nNel 18 maggio di 1959 partecipa in un incontro amichevole tra la Nazionale peruviana e Nazionale dell'Inghilterra, contribuendo al 4-1 finale.\nNell'agosto del 1959 emigra all'estero e non vestir\u00e0 pi\u00f9 la maglia del Per\u00f9."}
{"id": "1905023", "revid": "198277", "url": "https://it.wikipedia.org/wiki?curid=1905023", "title": "Julio C\u00e9sar Uribe", "text": "Con la nazionale peruviana prese parte al .\nSoprannominato \"El Diamante negro\" (Il diamante nero), \u00e8 considerato il miglior giocatore del calcio del suo paese nel corso degli anni 1980. Nel 1982 \u00e8 stato considerato il 3\u00ba migliore calciatore attivo in sudamerica, dopo Maradona e Zico.\nCarriera.\nGiocatore.\nClub.\nDebutta nella massima divisione peruviana nel 1975 tra le file dello , in cui vince il titolo nel 1979 e nel 1980. Nel 1982 avviene il trasferimento in Italia, nel : infatti, dopo essere stato vicino all'ingaggio con la , viene convinto ad accettare la proposta dei sardi da Gigi Riva in persona, che vola appositamente in Per\u00f9 per incontrarlo. L'esperienza in rossoblu \u00e8 per\u00f2 contrastante: generalmente amato dal pubblico, non sempre va d'accordo con gli allenatori. Un curioso episodio in questo senso accade durante una gara col : dopo essere stato sostituito da Gustavo Giagnoni non si va a sedere in panchina ma in tribuna, vicino al presidente Alvaro Amarugi.\nLa squadra retrocede per\u00f2 dopo il primo anno, ma Uribe, dopo essere sceso in capo per 20 volte e aver segnato 2 gol, rimane a Cagliari: non vanno infatti a buon fine le trattative per la sua cessione. Trascorre le due stagioni successive in Serie B, e la squadra \u00e8 sempre lontano dal vertice; nell'ultima di queste gioca inoltre poco, sia a causa di un infortunio che delle scelte tecniche di Renzo Ulivieri.\nUribe torna infine in Sudamerica nel 1984, andando a giocare in Colombia, in Messico (dove vince il titolo con l') e anche in patria; qui vince il terzo scudetto con lo Sporting Cristal. Termina infine la carriera nel 1994.\nNazionale.\nIndossa la maglia del per la prima volta nel 1979. Partecipa poi al , dove gioca tutte e tre gli incontri della prima fase: nei pareggi iniziali contro (0-0) e (1-1), e infine nella decisiva sconfitta contro la (5-1): questa \u00e8 infatti l'unica partita del gruppo che non termina con la divisione della posta, e condanna quindi i sudamericani all'ultimo posto e alla conseguente eliminazione. Alla fine mette insieme 39 presenze e 9 gol.\nAllenatore.\nTerminata la carriera di calciatore inizia quella di allenatore, guidando anche la nazionale peruviana tra il 2000 e il 2002."}
{"id": "1905029", "revid": "7", "url": "https://it.wikipedia.org/wiki?curid=1905029", "title": "Le si\u00e8ge de Corinthe", "text": ""}
{"id": "1905032", "revid": "287204", "url": "https://it.wikipedia.org/wiki?curid=1905032", "title": "Jure Pavlic", "text": ""}
{"id": "1905033", "revid": "103628197", "url": "https://it.wikipedia.org/wiki?curid=1905033", "title": "Ivanho\u00e9", "text": "Ivanho\u00e9 \u00e8 un'opera lirica in tre atti su musiche di Gioachino Rossini.\nIl libretto, in lingua francese e basato sul romanzo di Walter Scott \"Ivanhoe\", fu scritto da \u00c9mile Deschamps e Gabriel-Gustave de Wailly, coadiuvati dal loro committente, l'editore Antonio Pacini.\nL'opera fu rappresentata la prima volta al Teatro dell'Od\u00e9on di Parigi il 15 settembre 1826, poche settimane prima che andasse in scena - il 9 ottobre - \"Le si\u00e8ge de Corinthe\". Dopo essere stata replicata un paio di volte in virt\u00f9 del successo riscosso alla prima esecuzione, fin\u00ec nel dimenticatoio, per essere ripreso solo nel 1990 dal Teatro dell'Op\u00e9ra di Montpellier.\nI primi interpreti dell'opera furono - come recitavano le locandine dell'epoca - i signori Leconte, tenore, nella parte di \"Ivanho\u00e9\"; Adolphe, basso, in quella di \"C\u00e9dric\"; Leclere, basso, come \"Boisguilbert\"; Peyronnet, tenore, \"Malvoisin\"; Charles, basso, \"Beaumanoir\"; L\u00e9on, basso, \"Isma\u00ebl\"; Masson, tenore, \"H\u00e9raut\"; e la signora Le Moule, soprano, \"L\u00e9ila\".\nPastiche.\nLe musiche utilizzate per la partitura dell'opera non erano, eccetto l'introduzione, originali ma provenivano da altre opere ed erano per la circostanza rivisitate e adattate ad uso \"pastiche\" dallo stesso Rossini (che, almeno ufficialmente, avrebbe acconsentito ad un'operazione analoga solo in occasione della messa in scena del \"Robert Bruce\"). In particolare, provenivano da: \"Semiramide\", \"La Cenerentola\", \"La gazza ladra\", \"Tancredi\", \"Bianca e Falliero\", \"Armida\", \"Maometto secondo\", \"Aureliano in Palmira\", \"Sigismondo\", \"Torvaldo e Dorliska\", \"Mo\u00efse et Pharaon\" e \"Zelmira\".\nLe musiche che scandiscono i vari numeri musicali, intercalate da recitativi parlati alla maniera dell'op\u00e9ra-comique, mantengono comunque, rispetto ai contesti originali, la freschezza e validit\u00e0 del primo impiego, tanto da costituire a parere della critica un motivo di spunto per la loro verifica filologica.\nArgomento.\nIl libretto di Deschamps e de Wailly rispetta solo in parte il canovaccio del lavoro di Scott ma, rimanendo in tema, prevede scene epiche con la presenza di pellegrini e campioni invincibili, assedi e processi con fanciulle ingiustamente condannate. Non mancano neppure le \"singolar tenzoni\", cos\u00ec come la consueta agnizione ed il prevedibile lieto fine che vede, oltre all'unione fra Ivanho\u00e9 e L\u00e9ila, sassoni e normanni uniti in un unico popolo inglese, pronto alla riscossa contro i comuni nemici francesi."}
{"id": "1905034", "revid": "7", "url": "https://it.wikipedia.org/wiki?curid=1905034", "title": "Maometto II (opera)", "text": ""}
{"id": "1905036", "revid": "300067", "url": "https://it.wikipedia.org/wiki?curid=1905036", "title": "Tadija Dragi\u0107evi\u0107", "text": ""}
{"id": "1905037", "revid": "599013", "url": "https://it.wikipedia.org/wiki?curid=1905037", "title": "Tadija Dragicevi\u0107", "text": ""}
{"id": "1905038", "revid": "287204", "url": "https://it.wikipedia.org/wiki?curid=1905038", "title": "Tadija Dragicevic", "text": ""}
{"id": "1905039", "revid": "757396", "url": "https://it.wikipedia.org/wiki?curid=1905039", "title": "Nikola Pekovi\u0107", "text": "Carriera.\nCestista.\nCresce nel KK Junior di Podgorica. Nel 2003 passa all'Atlas di Belgrado dove rimane fino al 2005, anno in cui si trasferisce al Partizan. Con la squadra serba vince tre volte la Ko\u0161arka\u0161ka liga Srbije (2006, 2007, 2008), due volte la Lega Adriatica (2007, 2008) e una volta la Coppa di Serbia (2008). Nel 2008 viene anche eletto MVP delle \"final four\" di Lega Adriatica. Nell'estate del 2008 passa al Panathinaikos firmando un contratto di 3 anni a 4,5 milioni di \u20ac; con una media di 13 punti e 3,8 rimbalzi in poco pi\u00f9 di 18 minuti a partita aiuta la squadra greca a vincere l'Eurolega 2008-09. Durante il Draft NBA 2008 viene selezionato con la 31\u00aa scelta dai Minnesota Timberwolves; secondo molti esperti avrebbe meritato di entrare tra le prime 10 scelte ma, a causa della sua situazione contrattuale con il suo club in Europa, molte squadre hanno preferito altri giocatori. Viene scelto al secondo turno perch\u00e9, mentre i giocatori scelti al primo turno hanno un contratto obbligato, i giocatori scelti al secondo turno non hanno questi vincoli contrattuali, quindi ha potuto ricevere uno stipendio superiore. A causa del livello dello stipendio che percepiva gi\u00e0 in Europa non avrebbe infatti potuto essere scelto al primo giro perch\u00e9 avrebbe avuto uno stipendio troppo alto. Il 30 giugno 2010 firma con i Timberwolves un contratto di 3 anni a 13 milioni. Il 16 agosto 2011, durante il Lockout NBA firma con il Partizan fino alla fine del Lockout stesso. \nCon la Nazionale di Serbia e Montenegro under-20 ha partecipato nel 2005 e nel 2006 al FIBA EuroBasket Under 20; durante la prima edizione ha vinto la medaglia di bronzo mentre durante la seconda edizione, tenutasi a Smirne, \u00e8 riuscito a vincere l'oro.\nIn carriera Pekovi\u0107 \u00e8 stato un membro della Nazionale montenegrina dal 2006 al 2011 disputando gli europei 2011 con la Nazionale maggiore, dopo aver giocato due manifestazione con le selezioni giovanili della Serbia e Montenegro.\nDirigente.\nL'8 settembre 2015 \u00e8 stato nominato nuovo presidente del Partizan, carica che ha mantenuto fino al 14 giugno 2017."}
{"id": "1905040", "revid": "7", "url": "https://it.wikipedia.org/wiki?curid=1905040", "title": "Vincenzo Camucini", "text": ""}
{"id": "1905045", "revid": "123129939", "url": "https://it.wikipedia.org/wiki?curid=1905045", "title": "Casa Sollievo della Sofferenza", "text": "La Casa Sollievo della Sofferenza di San Giovanni Rotondo (provincia di Foggia) \u00e8 una struttura sanitaria creata e inaugurata da Padre Pio il 5 maggio 1956.\nCasa Sollievo della Sofferenza \u00e8 un \u201cospedale religioso classificato\u201d ad elevata specializzazione. L'Ospedale di San Pio da Pietrelcina dispone di circa 900 posti letto suddivisi tra 30 reparti di degenza medici e chirurgici, 50 specialit\u00e0 cliniche con un \u201ccatalogo\u201d di circa 4300 prestazioni diagnostiche e terapeutiche. Ogni anno si registrano 57\u00a0000 ricoveri e oltre 1,3 milioni di prestazioni ambulatoriali.\nStoria.\nLa Casa Sollievo, nata come Clinica privata di 250 posti letto, nel 1971 ha ottenuto il primo riconoscimento giuridico, quale Fondazione di religione e di culto senza scopo di lucro (Decreto del Presidente della Repubblica n. 14 del 14 gennaio 1971).\nSuccessivamente assume la qualifica di Ospedale Provinciale (Decreto del Medico Provinciale del 4 agosto 1971) e quindi di Ospedale Generale Regionale (Decreto del Presidente della Regione Puglia n. 943, del 2 giugno 1980), provvedimento che ne ha determinato l'inserimento nel Sistema Sanitario Nazionale. La natura giuridica dell'Ospedale \u00e8 quella di un ente privato, di propriet\u00e0 della Santa Sede, che eroga un servizio pubblico.\nIl 16 luglio del 1991, Casa Sollievo della Sofferenza ha ricevuto la qualifica di Istituto di Ricovero e Cura a Carattere Scientifico (IRCCS) nel settore delle \"malattie genetiche ed eredo-familiari\", dal 5 dicembre 2012 ampliata al settore delle \"Malattie genetiche, terapie innovative e medicina rigenerativa\".\nLa classificazione quale Istituto scientifico ha rappresentato il riconoscimento ufficiale e il completamento operativo del pensiero del Fondatore che nel suo ispirato disegno aveva intuito, gi\u00e0 50 anni prima, che la ricerca deve costituire parte integrante dell'impegno professionale dei medici in genere, in particolare di quelli della \u201cCasa\u201d, e parte attiva del progresso scientifico.\nOccupa il 30% del settore terziario della citt\u00e0 in cui ha sede.\nCronologia.\nIl cardinale Ersilio Tonini benedice i nuovi servizi ospedalieri: la sezione di Neuroradiologia che accoglie la prima risonanza magnetica 3 Tesla installata in Italia, la Radiologia Interventistica, il nuovo Pronto Soccorso.\nPoliambulatorio Giovanni Paolo II.\nIl suddetto poliambulatorio \u00e8 situato a circa 500 metri dalla Casa Sollievo della Sofferenza. L'estensione della struttura ammonta a circa 25000\u00a0m\u00b2 ed \u00e8 composto da sette piani. Esso rappresenta un ulteriore tassello verso la realizzazione della Cittadella ospedaliera voluta da Padre Pio.\nL'ampliamento dell'ospedale.\nIl 21 giugno 2012 viene compiuto un passo importante per la messa in atto dell'ampliamento del polo ospedaliero di Padre Pio. In consiglio comunale viene decisa l'alienazione di terreni situati nella localit\u00e0 \"Valle Oscura\" allo scopo di destinarli all'ampliamento dell'ospedale.\nRicerca scientifica.\nLa Casa Sollievo della Sofferenza \u00e8 stata riconosciuta come Istituto di ricovero e cura a carattere scientifico (IRCCS) nel 1991 con decreto del Ministero della Sanit\u00e0.\nLa ricerca \u00e8 incentrata perlopi\u00f9 sulle malattie genetiche ed eredo-familiari. Attenzione \u00e8 comunque dedicata anche alla ricerca circa le patologie pi\u00f9 comuni.\nIl 25 giugno 2012 nell'ospedale in questione \u00e8 stato effettuato il primo trapianto di cellule cerebrali umane (cellule staminali) su un soggetto con sclerosi laterale amiotrofica. A capo dell'\u00e9quipe che ha fatto ci\u00f2 troviamo il Prof. Angelo Vescovi (direttore dell'IRCCS).\nIl 21 Luglio 2016, viene stipulata una convenzione con l'Universit\u00e0 degli Studi di Bari \"Aldo Moro\" per ricerche in ambito informatico, nel reparto di cardiologia.\nSede universitaria.\nL'ospedale \u00e8 sede dei corsi di laurea di primo livello in infermieristica dell'Universit\u00e0 degli Studi di Foggia."}
{"id": "1905048", "revid": "1573940", "url": "https://it.wikipedia.org/wiki?curid=1905048", "title": "Kusanagi Shiyu", "text": " \u00e8 un personaggio dell'anime e manga \"X\" delle CLAMP. Egli \u00e8 uno dei Draghi della Terra, coloro che cercano di distruggere gli esseri umani per salvare la Terra.\nNel set di tarocchi di \"X\", Kusanagi raffigura \"Le Stelle\".\nCarattere.\nMilitare di professione, solitario, durante tutta la serie riesce a legarsi soltanto a Yuzuriha Nekoi. Ama la natura e gli animali, preferendoli agli esseri umani, che accusa di essere la causa della sofferenza del pianeta. Fra tutti i personaggi \u00e8 l'unico a dubitare di Fuuma Mono: secondo lui, infatti, il fatto che Fuuma annulli s\u00e9 stesso per apparire come la persona che colui che ha davanti desidera vedere lo porta a vivere una vita molto triste.\n\u00c8 l'unico Drago della Terra realmente interessato al futuro del pianeta, ma anche l'unico Drago della Terra che non combatte mai contro un Drago del Cielo.\nPoteri.\nDomina la terra, riuscendo a sconvolgerla con terremoti e onde che investono i nemici; riesce, inoltre, a percepire la sofferenza della terra.\nStoria.\nManga.\nNel manga, a differenza nell'anime, lo vediamo comparire in difesa di Kotori Mono, difendendola dagli attacchi di Satsuki Yatoji. \u00c8 solo in tale occasione che Kusanagi mostra i propri poteri, tra cui anche una grande forza fisica.\nQuando Yuzuriha, Drago del Cielo e quindi avversaria del militare, arriva a Tokyo in compagnia del suo inugami Inuki, Kusanagi \u00e8 il primo a vederlo (soltanto chi \u00e8 legato al destino dell'umanit\u00e0 possono vederlo), accarezzandolo. La ragazza si getta fra le sue braccia piangendo, ma nessuno dei due sa in quel momento che sono schierati nella parte opposta: solo dopo averla salvata da Satsuki, Kusanagi si rende conto della vera natura di Yuzuriha, non rivelandole, per\u00f2, di essere uno dei suoi avversari.\nKusanagi, infatti, contrariamente al ruolo predestinatogli, aiuta Yuzuriha in ogni modo, arrivando anche a mettersi contro quelli che dovrebbero essere i suoi compagni.\nAnime.\nNell'anime, Kusanagi mostra questa sua decisione di aiutare Yuzuriha salvandola anche da Fuuma, cosa che, nel manga, era invece fatta da Kamui Shiro.\nIn seguito, viene spronato dallo stesso Fuuma a combattere contro i Draghi del Cielo: mentre Yuzuriha combatte contro Nataku, Kusanagi si scontra con Seiichiro Aoki, riuscendo a sconfiggerlo. Quando per\u00f2 vede la ragazza in fin di vita, corre in suo soccorso, scoprendo che Yuzuriha aveva capito che loro due erano nemici, ma che non le importava: \u00e8 a quel punto che Kusanagi decide di tradire i suoi compagni, attaccando Nataku per proteggere Yuzuriha. Viene per\u00f2 gravemente ferito da Arashi Kishu, un Drago del Cielo che aveva a sua volta tradito i compagni.\nAlla fine, lo si vede guarito dalle ferite riportate durante lo scontro, assieme a Yuzuriha e Inuki.\nNell'anime \u00e8 doppiato da Masaki Aizawa nella versione originale e da Marco Balbi nella versione italiana.\nFilm.\nNel film di X, Kusanagi \u00e8 molto pi\u00f9 violento. La sua apparizione dura molto poco, la scena dell'incontro con Inuki \u00e8 l'unica ad essere ripetuta in tutte le trasposizioni. Impegnato nel duello con Yuzuriha e Kamui, mostra una forza non comune. Felice della morte della ragazza, viene ferito proprio dal suo cane e in seguito ucciso da Fuuma.\nNel film \u00e8 doppiato da Joji Nakata nella versione originale e da Marco Balbi nella versione italiana.\nCrossover.\nUn altro Kusanagi appare insieme a Yuzuriha e Inuki nel mondo di Outo e nel mondo di Acid Tokyo, qui in un ruolo pi\u00f9 marginale."}
{"id": "1905049", "revid": "834", "url": "https://it.wikipedia.org/wiki?curid=1905049", "title": "In Search of the Fourth Chord - Live at National Arboretum Westonbirt", "text": ""}
{"id": "1905059", "revid": "1603714", "url": "https://it.wikipedia.org/wiki?curid=1905059", "title": "Giovanni Contarini (pittore)", "text": "Biografia.\nEra figlio di un Francesco soprannominato \"dalla Valonia\", forse perch\u00e9 aveva vissuto in Vallonia (in qualit\u00e0 di commerciante?), o dal nome di una sostanza usata in tintoria. Il padre lo avrebbe indirizzato agli studi umanistici e il sarebbe divenuto notaio con Giovanni Francesco Crivelli, che pure divenne in seguito pittore.\nFu particolarmente famoso come imitatore di Tiziano, era tanto bravo che spesso non si riconosceva l'originale dal falso. Il suo lavoro \u00e8 definito molle delicato, ma bello e con colori molto vivi.\nOpere.\nIl suo dipinto pi\u00f9 famoso \u00e8 esposto al Louvre, venne rimosso dal Palazzo Ducale di Venezia, e rappresenta una \"Vergine con figlio, con San Marco e Santo Stefano, e inginocchiato il doge Marino Grimani\". \nAltre opere sono ospitate nei musei di Berlino, Firenze, Milano, \"San Gerolamo\" ora ospitato nell Pinacoteca di Brera, e Vienna, e in molte Chiese di Venezia. \nFu molto attivo nel XVI secolo, ed amava dipingere soggetti che si rifacevano ai miti greci e romani. Dipinse alcuni soffitti dei palazzi veneziani, e per alcuni anni della sua vita venne ospitato dall'Imperatore del Sacro Romano Impero Rodolfo II, di cui era l'artista favorito, di cui era cavaliere.\nFamoso il suo dipinto nel soffi nella chiesa di San Francesco di Paola \"Resurrezione di Cristo\".\nL'Accademia Carrara espone \"Creazione di Eva\" proveniente per lascito ereditario dalla collezione di Salvatore Orsetti."}
{"id": "1905064", "revid": "339392", "url": "https://it.wikipedia.org/wiki?curid=1905064", "title": "Push e-mail", "text": ""}
{"id": "1905065", "revid": "1573940", "url": "https://it.wikipedia.org/wiki?curid=1905065", "title": "Nataku", "text": " \u00e8 un personaggio dell'anime e manga \"X\" delle CLAMP. Nataku ha le sembianze di un maschio ma in realt\u00e0 \u00e8 un androgino (ovvero non ha un sesso), un clone creato in laboratorio. Egli \u00e8 uno dei Draghi della Terra, coloro che cercano di distruggere gli esseri umani per salvare la Terra.\nNel set di tarocchi di \"X\", Nataku raffigura \"La Luna\".\nCarattere.\nTaciturno, impassibile, sembra incapace di provare emozioni: lui stesso afferma di non avere un'anima o un cuore. Nonostante questo, fin dal primo momento in cui vede Fuuma Mono, rivede in lui suo padre, o meglio, il padre di Kazuki, e come tale lo considera fino alla fine. In seguito si lega a Karen Kasumi, che gli dimostrer\u00e0 che anche un essere creato artificialmente \u00e8 in grado di provare emozioni, e vedr\u00e0 in lei una madre.\nDifatti, nonostante sembri un adulto, in realt\u00e0 la sua mente \u00e8 quella di un bambino.\nPoteri.\nDotato di una forza non comune, la sua mano \u00e8 tagliente come un coltello; domina la stoffa che porta sempre con s\u00e9, utilizzandola come arma sia offensiva che difensiva. Nel film riesce anche ad emettere dei raggi che partono sempre dalla sua stoffa, con la quale pu\u00f2 formare un cerchio tagliente.\nStoria.\nManga.\nNataku \u00e8 uno dei pochissimi personaggi di cui si conosce il fato in entrambe le trasposizioni.\n\u00c8 stato creato in un laboratorio segreto dal presidente dell'Industria farmaceutica Toujo, spinto dal desiderio di riportare in vita la sua nipotina, Kazuki, morta bambina in seguito ad una malattia. Tuttavia, il corpo di Kazuki era ormai devastato dalla malattia e, per poter avere tutte le cellule da clonare, suo padre, figlio del presidente, si sacrific\u00f2 offrendosi per completare le parti di DNA mancante: \u00e8 per questo motivo che Nataku ha un aspetto maschile, sebbene sia in realt\u00e0 asessuato. Fu suo nonno a chiamarlo \"Nataku\", come il dio della guerra, senz'anima. Il presidente della Toujo, per\u00f2, sapeva che Kazuki era una dei Draghi della Terra, in quanto ci\u00f2 gli era stato rivelato da Hinoto: nonostante questo, sceglie comunque di riportarla in vita attraverso una clonazione.\nDato il suo ruolo di Drago della Terra, Nataku si vede ordinato da suo nonno di rubare la spada sacra custodita nel tempio Togakushi; riesce nell'intento, uccidendone il custode, Kyogo Mono, e portando la Shinken nel laboratorio.\nDopo il risveglio di Fuuma come stella gemella, quest'ultimo si reca con Nataku nel laboratorio per riprendersi la spada. Distrutto il luogo e uccisi gli scienziati che si trovavano al suo interno, l'unico che riesce a salvarsi \u00e8 il presidente, nonno di Kazuki, grazie all'intervento di Kamui Shiro, a sua volta, poco dopo, soccorso da Subaru Sumeragi, che in questa occasione perder\u00e0 un occhio.\nFinisce poi per scontrarsi con Karen per due volte: la prima volta ha la peggio e viene soccorso da Yuto Kigai; la seconda volta, Nataku si mostra esitante nell'uccidere Karen, fino a dirle esplicitamente che non vuole farle del male. Quando la donna gli chiede perch\u00e9 voglia la distruzione dell'umanit\u00e0, Nataku risponde che quella \u00e8 la volont\u00e0 del Kamui dei Draghi della Terra. Fuuma appare proprio in quel momento e Nataku si trova a dover fare la sua scelta: fare come dice colui che considera suo padre, ossia distruggere una delle barriere che sostengono l'equilibrio del mondo e uccidere Karen, o fare come dice colei che considera sua madre, ossia rinunciare ai suoi propositi. \u00c8 a quel punto che Nataku comincia a desiderare di poter proteggere sua madre morendo per lei, per mano di suo padre: cos\u00ec, Fuuma decide di esaudire tale desiderio, uccidendolo e risparmiando Karen, per poi lasciarle il corpo di Nataku.\nAnime.\nNell'anime il suo destino \u00e8 molto diverso, in quanto il volume 18, in cui viene narrata la vicenda di Nataku e Karen, non \u00e8 stato trasposto in animazione.\nNataku sopravvive fino alle ultime puntate, dove osserva Fuuma gravemente ferito e sfigurato da Sorata Arisugawa; decide quindi di salvarlo unendosi a lui: il suo corpo viene scomposto e si fonde con quello di Fuuma, guarendone le ferite.\nNell'anime \u00e8 doppiato da Motoko Kumai nella versione originale e da Daniele Demma nella versione italiana.\nFilm.\nNel film di X, Nataku combatte contro Kamui Shiro, in compagnia di Shogo Asagi ma, anche dopo un feroce assalto, lo scontro si conclude con un nulla di fatto. Combatte in seguito con Seiichiro Aoki finendo lo scontro in parit\u00e0, morendo entrambi.\nNel film \u00e8 doppiato da Rica Matsumoto nella versione originale e da Daniele Demma nella versione italiana.\nCrossover.\nNataku appare nel mondo di Acid Tokyo, sia come \"Nataku\" sia come \"Kazuki\"; sembrerebbe, per\u00f2, che Kazuki, in Tsubasa Reservoir Chronicle, sia un maschio, al contrario di X, dove \u00e8 una femmina."}
{"id": "1905066", "revid": "767487", "url": "https://it.wikipedia.org/wiki?curid=1905066", "title": "Tony Bray", "text": "Biografia.\nPrimi anni (1979-1980).\nAnthony inizia a suonare la batteria nel 1979, quando insieme al suo amico (e futuro manager dei Venom) Eric Cook alla chitarra, Clive Archer (futuro cantante della prima formazione dei Venom) alla voce e Jeffrey Bray al basso, fonda la sua prima band chiamata \"Oberon\".\nIl chitarrista Jeffrey Dunn incontra il vocalist Clive Archer ad un concerto dei Judas Priest a Newcastle, poi dopo diversi incontri ubriachi in vari pub a Newcastle, Jeff decide di lasciare che Clive e il suo batterista provino un'audizione per i posti vacanti nella sua band. La formazione iniziale trova stabilit\u00e0 con l'ingresso di Cronos che, da chitarrista ritmico passa al basso e la band registra la demo del 1980 \"Demon\".\nIl successo e la carriera con i Venom (1981-1987, 1989-1993, 1995-1999).\nPrende il suo pseudonimo dall'Antico Testamento, dove il nome \"Abaddon\" (\"rovina\" in ebraico) indicava inizialmente i luoghi della morte, il mondo sotterraneo. Nell'apocalisse diventa un angelo infernale, il signore delle cavallette demoniache. Inoltre disegna il primo logo dei Venom (che verr\u00e0 poi usato nel disco di esordio \"Welcome to Hell\") ispirandosi al logo di Roger Dean del 1983.\nSuccessivamente incide con i Venom gli album \"Welcome to Hell\" (1981), \"Black Metal\" (1982), \"At War with Satan\" (1984), \"Possessed\" (1985), e poi \"Calm Before the Storm\" (1987) senza Mantas e con i chitarristi Mike Hickey e James Clare.\nDal 1987 al 1988 diventa tour manager della band Atomkraft capitanata da Tony Dolan detto \"Demolition Man\" e dopo l'uscita di Cronos dai Venom nel 1988 riesce ad ottenere un contratto con la Music for Nation e chiede a Tony \"Demolition\" di sostituire il ruolo che Cronos aveva nella band.\nSuccessivamente riescono a riportare anche Mantas nella band e insieme incidono \"Prime Evil\" (1989), \"Temples of Ice\" (1991) e \"The Waste Lands\" (1992).\nTuttavia la band entra in crisi nel 1993 e in seguito riprende l'attivit\u00e0 nel 1995 con il ritorno di Cronos per la reunion della formazione originale al Waldrock Festival nei Paesi Bassi.\nSuccessivamente, incide con i Venom l'album \"Cast In Stone\" (1997), apportando alcune sue influenze industrial in alcune tracce come \"Domus Mundi\" e \"Swarm\".\nIl 10 luglio 1998 tiene il suo ultimo concerto insieme ai Venom per la data al festival tedesco \"With Full Force\" e successivamente viene cacciato dalla band dopo aver tentato a sua volta di cacciare Cronos dal gruppo.\nNonostante tutto, mentre Cronos e Mantas sono in Germania a registrare le loro parti per il disco successivo, i due gli inviano delle registrazioni con le linee guida della batteria, ma Abaddon si rifiuta di suonare insieme a loro e cos\u00ec Cronos lascia incidere definitivamente le tracce a suo fratello Antton.\nCarriera solista (2000).\nIl batterista Abaddon ha avviato una carriera solista nel 1999, dopo essere stato cacciato dai Venom, pubblicando un album Industrial contenente anche due tracce dell'album dei Venom \"Cast In Stone\": \"Domus Mundi\" e \"Swarm\", con differenti titoli e un sound totalmente depurato dai contributi di Cronos e Mantas.\nReunion con la lineup dei Venom '90 sotto il nome Venom Inc. (2015-2018).\nAd aprile del 2015 viene contattato per suonare al \"Keep It True Festival\" in una data degli M-Pire of Evil al fianco dei suoi vecchi compagni di band Mantas e Demolition Man, riunendo cos\u00ec la formazione dei Venom del 1990. Questa esibizione porter\u00e0 a riunire la formazione sotto il nome Venom Inc. ed ottenendo largo consenso da promoter, organizzatori di festival e dall'etichetta Nuclear Blast per la quale la band fa uscire l'album \"Av\u00e9\".\nA marzo del 2018, il batterista Abaddon lascia temporaneamente i Venom Inc. per dedicarsi alla famiglia, vista la recente nascita di sua figlia. Intanto Jeramie Kling (proveniente dai The Absence) prende il suo posto suonando nel tour europeo della band. Tuttavia, in seguito ad alcune divergenze personali e stilistiche con gli altri membri della band, Abaddon decide di non tornare pi\u00f9, lasciando la band e cos\u00ec Jeramie Kling prende parte anche alle registrazioni per il prossimo disco.\nRipresa dell'attivit\u00e0 con la band solista \"Abaddon\" (2016-oggi).\nIl batterista ha rimesso il suo progetto solista nel 2016, trasformandolo in una vera e propria band e pubblicando un EP intitolato \"Flowers of Evil\" dalle sonorit\u00e0 Heavy metal. Attualmente la band chiamata \"Abaddon\" sta lavorando sulle tracce del prossimo disco.\nAltre attivit\u00e0, curiosit\u00e0 e vita privata.\nDal 1987 al 1988 \u00e8 stato tour manager della band Atomkraft capitanata da Tony \"Demolition Man\" Dolan.\nNel 1985, sulla copertina dell'album \"Possessed\", figura suo figlio Jon (nato nel 1980) che \u00e8 il bambino a destra.\nDal 1987 ha acquistato insieme ad Eric Cook i Lynx Studios di Newcastle, e con la collaborazione nella gestione anche da parte di Kevin Ridley della band Skyclad, in qualit\u00e0 di ingegnere del suono. Questi studi furono creati inizialmente dal cantante degli AC/DC, Brian Johnson, il quale li lasci\u00f2 alla sua ex-moglie Carole come parte di un accordo di divorzio. Cos\u00ec, dopo che Tony Bray ed Eric Cook andarono a trovare Carole, ne acquisirono la gestione. Durante il primo periodo, l'ingegneria sonora \u00e8 stata curata da Keith Nicholl, dopo che l'ex-Angelic Upstart, Mond Cowie se n'era andato. Nel 1987 fu registrato l'album dei Tygers of Pan Tang, \"Burning in the Shade\" (1987) ed in seguito furono realizzati la maggior parte dei filmati e della produzione live di MTV durante la prima met\u00e0 degli anni novanta. Con Kevin Ridley in qualit\u00e0 di ingegnere del suono, sono stati prodotti diversi dischi come \"Burning in the Shade\" (1987), il secondo album degli Skyclad intitolato \"A Burnt Offering for the Bone Idol\" (1992); gli album dei Venom dal 1989 al 1996 come \"Prime Evil\", \"Temples of Ice\", \"The Waste Lands\" e \"Cast In Stone\"; ed il primo album degli Anathema \"The Silent Enigma\" (1995).\nIl 22 aprile 2017 si \u00e8 sposato con sua moglie Rachel Whitfield dalla quale ha avuto una bambina chiamata Anja Bella Bray."}
{"id": "1905069", "revid": "15756", "url": "https://it.wikipedia.org/wiki?curid=1905069", "title": "Personaggi de I Cavalieri dello zodiaco - Episode G", "text": "Questa pagina contiene un elenco dei personaggi del manga \"I Cavalieri dello zodiaco - Episode G\" (sia i numeri regolari che lo speciale \"Volume 0\"), scritto e disegnato da Megumu Okada dal 2002, pubblicato in Giappone dall'Akita Shoten e in Italia dalla Panini Comics. Nella pagina non sono compresi i personaggi che sono unicamente citati e appaiono nei flashback come Zeus, Apollo o Urano.\nCavalieri di Atena.\nI sono un gruppo di ottantotto guerrieri fedeli alla dea Atena che indossano armature rappresentanti altrettante costellazioni e combattono utilizzando l'energia spirituale presente in ogni essere vivente chiamata \"cosmo\".Si dividono in tre gruppi in base alla potenza del loro Cosmo e dei materiali delle loro armature: , e \nCavalieri d'Oro.\nI personaggi dei Cavalieri d'Oro sono gli stessi che appaiono nel manga originale disegnato nel 1986 da Masami Kurumada e nell'anime da esso tratto, oltre a essere il gruppo protagonista delle vicende. Ognuno di essi indossa un'armatura dorata ispirata a una delle dodici costellazioni zodiacali ed \u00e8 in grado di utilizzare l'energia spirituale (il Cosmo) per raggiungere la velocit\u00e0 della luce.\nCavalieri d'Argento e di Bronzo.\nI Cavalieri d'Argento e quelli di Bronzo sono gli altri due ranghi dell'esercito di Atena. Spesso fanno delle apparizioni cameo i cinque Cavalieri di Bronzo protagonisti del manga e dell'anime originale. In particolare a Seiya (il personaggio principale dell'opera originale) \u00e8 dedicato un breve flash-forward che riprende la sua battaglia contro Aiolia alla Casa del Leone.\nNemici dei Cavalieri di Atena.\nTitani.\nLa \u00e8 la \"prima stirpe divina\" generata da Gaia e Urano, e si compone di dodici individui: sei dei maschi (Iperione, Oceano, Giapeto, Crio, Ceo e Crono) e sei dee femmine (Tia, Teti, Temi, Mnemosine, Febe e Rea) e possiedono dei tratti somatici comuni come pelle scura e occhi dalle iridi rosse. Indossano delle armature donate loro direttamente da Gaia chiamate \"Soma\", che prendono l'aspetto delle armi donate loro dalla Madre Terra per abbattere Urano ai tempi del mito.Sconfitti nella guerra denominata Titanomachia nell'antichit\u00e0 e sigillati nel Tartaro con il loro popolo da Zeus, queste divinit\u00e0 si sono risvegliate nel presente grazie a Ponto, scontrandosi con i Cavalieri d'oro fedeli alla dea Atena per il possesso della Terra. Il loro obiettivo principale (oltre alla vendetta su Zeus) \u00e8 quello di fare tornare sulla Terra i loro seguaci, ossia gli umani che all'epoca della guerra si schierarono con loro e vennero perci\u00f2 esiliati con i loro dei nel Tartaro senza la possibilit\u00e0 di morire. Tuttavia, lo scopo per cui i Titani sono stati risvegliati dal dio Ponto e quello di farli combattere contro i Cavalieri e assicurare la rinascita di Gaia, attraverso l'assorbimento del Cosmo dei suoi stessi figli.\nGiganti.\nI sono nove giganteschi dei al servizio dei Titani e di Crono, in particolare i tre pi\u00f9 potenti servono il dio come suoi \"Astri protettori\" (da lui evocati nella sua battaglia finale contro i Cavalieri d'Oro). Nell'era mitologica furono sigillati nel Tartaro per mano di Zeus, e vengono risvegliati da Crono dopo che Iperione gli fa notare che per riportarlo in vita \u00e8 necessario ogni alleato. Poich\u00e9 sono divinit\u00e0 i loro corpi sono in grado di resistere a temperature molto elevate, rispetto agli umani.Nell'edizione originale giapponese i nomi dei giganti sono scritti in ideogrammi con la pronuncia forzata in greco tramite il furigana, mentre in quella italiana i nomi sono invece tradotti. Si pu\u00f2 notare come i Giganti apparsi sulla Terra possiedano il nome legato a dei colori (rosso, azzurro, nero, bianco e grigio cenere), mentre quelli nel Tartaro a delle pietre preziose (rubino, giada, ambra e diamante).\nIntrodotti in Episode G Assassin.\nGilda dei Senza volto.\nSpettro di un criminale dotato di pirocinesi, di aspetto simile a una mummia vestita di rosso. Pur morto da 3000 anni, continua a usare il suo potere per compiere omicidi su commissione. Viene ucciso definitivamente da Shura.Il suo attacco \u00e8 il \"Spontanues Human Combustio\".\nGladiator.\nI vengono introdotti come un gruppo di guerrieri erranti senza padrone ispirati a personaggi della mitologia o delle saghe epiche, e ognuno di loro possiede una spada che al comando \"Curse Sword Activate\" pu\u00f2 trasformarsi in armatura. In quanto Sacred Sword Holder (cio\u00e8 possessori di spade sacre) come Shura l'obbiettivo di ognuno di loro \u00e8 quello di battere gli altri partecipanti al torneo noto come \"guerra delle spade sacre\" e vincere per affermare la potenza della propria arma.Successivamente vengono per\u00f2 rivelati essere guerrieri di Tomoe (la Chaos Atena) in attesa di risvegliarsi come suoi Cavalieri d'Oro."}
{"id": "1905078", "revid": "254059", "url": "https://it.wikipedia.org/wiki?curid=1905078", "title": "Umeboshi", "text": "L'umeboshi \u00e8 un popolare condimento della cucina giapponese a base di prugne (\"ume\") salate. Vengono utilizzate, abitualmente, le prugne giapponesi ovvero i frutti dell'albero \"Prunus mume\" arrivate a maturit\u00e0. Il colore naturale \u00e8 un bruno aranciato, dato dal contenuto in \u03b2-carotene; spesso tuttavia si preferisce colorare l'umeboshi per fargli assumere un pi\u00f9 piacevole colore rosso. La colorazione viene effettuata mediante le foglie di \"shiso\", una pianta aromatica, molto ricche in antociani. L'umeboshi ha un gusto accentuato acido e salato dato principalmente dalla macerazione delle prugne nel sale.\nPreparazione.\nDopo aver lavato i frutti freschi e maturi, vengono tenuti in infusione nell'acqua fredda per togliere l'amaro. In seguito vengono accuratamente scolati ed asciugati con un panno. I frutti sono disposti sul fondo di un recipiente adatto (preventivamente sterilizzato con acqua bollente) e spruzzati o vaporizzati con acquavite. Viene a questo punto aggiunto il sale (in proporzione di circa 200 grammi di sale per chilo di frutta) mescolando accuratamente affinch\u00e9 il sale penetri bene nei frutti.\nA questo stadio l\"'umeboshi\" pu\u00f2 essere consumato ma pi\u00f9 frequentemente viene colorato di rosso con le foglie di \"shiso\" (variet\u00e0 a foglie rosse) e fermentato.\nDopo aver lavato le foglie nell'acqua fredda, queste vengono mescolate al sale marino. Questo miscuglio viene disposto, facendo degli strati, con le prugne per favorire la fermentazione.\nIl recipiente viene coperto con un peso per ben pressare i frutti nella loro salamoia che deve durare da quattro a cinque settimane.\nQuando la fermentazione \u00e8 avvenuta le prugne vengono ritirate e fatte seccare.\nPossono essere consumate intere o ridotte in polvere a formare un condimento chiamato \"shiso momiji\"."}
{"id": "1905081", "revid": "339392", "url": "https://it.wikipedia.org/wiki?curid=1905081", "title": "Celeca", "text": ""}
{"id": "1905084", "revid": "466539", "url": "https://it.wikipedia.org/wiki?curid=1905084", "title": "Ageplay", "text": "Nell'ambito delle pratiche erotiche BDSM, l'ageplay (lett.: gioco di et\u00e0) \u00e8 un gioco di ruolo sessuale pi\u00f9 comunemente di tipo regressivo, nel quale uno o pi\u00f9 adulti consenzienti interpretano il ruolo di un bambino, imitandone abbigliamento e comportamenti. \nQuesto tipo di gioco pu\u00f2 indifferentemente prevedere scenari e atti esplicitamente sessuali, oppure limitarsi all'esecuzione di gesti e comportamenti pi\u00f9 feticistici e non direttamente legati all'eccitazione e al piacere sessuale. \nForme di Ageplay.\nLe principali modalit\u00e0 in cui si svolge questo tipo di gioco erotico, sono:"}
{"id": "1905085", "revid": "767487", "url": "https://it.wikipedia.org/wiki?curid=1905085", "title": "L'ingorgo", "text": "L'ingorgo \u00e8 un film del 1979 diretto da Luigi Comencini, liberamente tratto da un racconto di Julio Cort\u00e1zar - sebbene non accreditato - dal titolo \"L'autostrada del Sud\" (1966) pubblicato nella raccolta Tutti i fuochi il fuoco. La pellicola vede la partecipazione di Alberto Sordi, Ugo Tognazzi, Marcello Mastroianni, Stefania Sandrelli e Ciccio Ingrassia.\nConosciuto anche come L'ingorgo - Una storia impossibile e come Black out in autostrada, il film fu presentato in concorso al Festival di Cannes 1979.\nTrama.\nRoma, Via Appia Nuova, presso il Grande Raccordo Anulare (nella realt\u00e0 il ramo di via Giuseppe Andriulli ancora non congiunto a viale della Serenissima tramite il cavalcavia, ultimato solo nel 1982, che scavalca la ferrovia Roma-Pescara). Uno spaventoso ingorgo costringe ad un lungo fermo migliaia di automobilisti. Tra questi un ricco ed ammanicato imprenditore di idee socialiste, una giovane hippie, un attempato divo del cinema, Montefoschi, due coppie in crisi, una di mezza et\u00e0 ed una giovane, una numerosa famiglia napoletana, dei delinquenti anziani in Mercedes e dei giovinastri di buona famiglia in Range Rover.\nDurante la giornata i personaggi interagiscono in un modo o nell'altro. L'imprenditore si proclama generoso verso gli altri malcapitati per poi tirarsi indietro alla prima richiesta di aiuto. All'interno della famiglia napoletana la ragazzina pi\u00f9 grande \u00e8 incinta e il padre vorrebbe che abortisse. L'attore viene riconosciuto nonch\u00e9 corteggiato da tutti, compresa una coppia che vive in un fatiscente casolare vicino, disposti a ospitarlo durante la notte. La hippy fraternizza con un giovane conduttore di un furgone di omogeneizzati ed \u00e8 al contempo molestata dai giovinastri. Alcuni napoletani provano a vendere la merce trasportata suscitando l'ira del ragazzo.\nFanno da contorno un nevrotico in Volkswagen che raziona le proprie sigarette e un gruppo di ragazze superficialmente politicizzate che cantano canzoni dell'allora movimento di Autonomia Operaia, ironizzando con la politica moderata del PCI.\nUn uomo in ambulanza muore e viene benedetto da un predicatore ecologista. L'imprenditore, che ha udito la benedizione del predicatore, gli fa intravedere la possibilit\u00e0 di pubblicare per una sua casa editrice, ma l'uomo replica secco di non essere interessato. Durante la notte il giovane autista viene tramortito dai giovinastri e la ragazza hippy violentata. Gli astanti in Mercedes dapprima sono tentati di intervenire, poi di guardare ed infine si chiudono nell'omert\u00e0. L'uomo in lite con la moglie, che lo tradisce col professore loro ospite in macchina dichiara alle politicizzate di volersi uccidere. Le giovani ridono e gli offrono da bere.\nL'attore Montefoschi si risveglia sul letto della moglie del ruspista senza aver conseguito le proprie intenzioni. Il giovane, ripresosi, approfitterebbe del sonno dei giovinastri per compiere giustizia incendiando la loro \"Range Rover\" ma preso da scrupoli rinuncia. Sono passate ventiquattr'ore. Un altoparlante da un elicottero invita gli automobilisti a riaccendere i motori. L'imprenditore si mostra soddisfatto per aver perlomeno ingaggiato una giovane cantante esordiente, per ripagarla di una prestazione sessuale. I due giovani vogliono dimenticare l'accaduto. La notte cala, tuttavia, sulle colonne di auto senza che queste effettivamente ripartano.\nProduzione.\nGirato interamente negli studi di Cinecitt\u00e0 dove sono ricostruiti la strada, una stazione di servizio, una fabbrica con ciminiere ed il casolare sullo stampo di uno antico a ridosso della periferica via Appia Pignatelli, nella zona dell'Appia Antica.\nQuesto film a lungometraggio \u00e8 arricchito da alcune canzoni: Martina (Angela Molina) canta \"Woman of Night (musica e testo di Alessandro Incrocci); Anna Melato canta \"Il treno dei bambini\" (musica di Fiorenzo Carpi, testo di Gianni Rodari); Giovannella Grifeo canta \"La canzone dell'ingorgo\" (musica di Fiorenzo Carpi, testo di Massimo Patrizi). \"Momento 25bis canzone del male\" (musica e testo di Mario Salis).\nDistribuzione.\nIl film usc\u00ec nelle sale italiane nella primavera del 1979, mentre la Rai trasmetteva la prima stagione della serie apocalittica \"I sopravvissuti\". In entrambe le storie si vede una televisione costretta a sospendere le trasmissioni per mancanza di personale.\nIl film usc\u00ec nella sale con la durata di 121 minuti, ma la versione ora disponibile in dvd \u00e8 di 108 minuti."}
{"id": "1905088", "revid": "1325796", "url": "https://it.wikipedia.org/wiki?curid=1905088", "title": "Campionato kazako di calcio a 5", "text": "Il campionato di calcio a 5 del Kazakistan \u00e8 la massima competizione kazaka di calcio a 5 organizzata dalla Federazione calcistica del Kazakistan.\nStoria.\nIl campionato kazako si svolge regolarmente dalla stagione 1998-99, anno in cui si impose l'. Successivamente, il titolo fu appannaggio dell' per un triennio mentre dal 2004 \u00e8 il , squadra di Almaty, a monopolizzarlo. Il campionato non \u00e8 la manifestazione di calcio a 5 pi\u00f9 datata del Kazakistan: la coppa nazionale si svolge dal 1996. Nella stagione 2009-10 alcune squadre del Kirghizistan hanno preso parte al campionato kazako."}
{"id": "1905089", "revid": "767487", "url": "https://it.wikipedia.org/wiki?curid=1905089", "title": "Dinastia Saluva", "text": "La dinastia Saluva fu la seconda dinastia in ordine di tempo a governare l'Impero Vijayanagara nell'India meridionale. \nI Saluva erano tradizionalmente originari del Kalyani, la regione settentrionale del Karnataka. La iscrizione Gorantla tracciano le loro origini di questa regione all'epoca dell'Impero Chalukya occidentale e dei Kalachuri del Karnataka. Il termine \"Saluva\" indica il falco utilizzato nella caccia. Successivamente il nome si diffuse nella costa orientale del moderno Andhra Pradesh, forse in seguito a migrazioni o durante le conquiste dell'Impero Vijayanagara nel corso del secolo XIV. \nIl primo Saluva noto nelle iscrizioni fu Mangaldeva, il bisnonno di Saluva Narasimha Deva Raya che svolse un ruolo importante nelle vittorie del re Bukka Raya I contro il Sultanato di Madurai. La sua discendenza fond\u00f2 la dinastia Saluva. Tre sovrani governarono l'Impero dal 1485 al 1505."}
{"id": "1905090", "revid": "1573940", "url": "https://it.wikipedia.org/wiki?curid=1905090", "title": "Seeichiro Aoki", "text": " \u00e8 un personaggio dell'anime e manga \"X\" delle CLAMP. Lui \u00e8 uno dei Draghi del Cielo, coloro che cercano di salvare gli esseri umani, contrapponendosi ai Draghi della Terra, che vogliono invece estinguerli.\nNel set di tarocchi di \"X\", Aoki raffigura \"Il Papa\" o \"Lo Ierofante\".\nCarattere.\nSorridente e affabile, stringe uno strano legame di amicizia con Karen Kasumi, che da parte della donna si trasforma in un amore non ricambiato: Aoki, infatti, ha una moglie, Shimako, e una figlia, Yuka. Per quanto riguarda gli altri personaggi, li incontra ma non stringe alcun legame particolarmente forte. Nutre un profondo affetto per suo nipote Daisuke Saiki, dotato di poteri simili ma inferiori ai suoi, che nutre una grande stima e rispetto nei suoi confronti. Fra i vari personaggi \u00e8 uno dei pi\u00f9 anziani.\nPoteri.\nComanda il vento e afferma che per innalzare la propria barriera, con la quale pu\u00f2 proteggere il luogo che lo circonda durante i combattimenti, pensa a ci\u00f2 che prova per le persone a lui pi\u00f9 care.\nStoria.\nManga.\nGiornalista e impiegato nella casa editrice Asuka (la stessa sulla quale veniva pubblicato \"X\"), nella prima parte del manga riveste un ruolo marginale; nella seconda parte, lo si vede sempre in coppia con Karen.\nLa morte di Daisuke, ucciso per mano di Fuuma Mono, lo rende ancora pi\u00f9 determinato.\nAnime.\nMolto di pi\u00f9 di lui \u00e8 mostrato nell'anime. Qui, la prima volta che lo vediamo \u00e8 nell'incontro con Arashi Kishu. Decide, in seguito, di divorziare da sua moglie per proteggere lei e la loro figlia, in modo da coinvolgerle nell'Apocalisse; finisce per chiedere di gestire la pratica proprio ad un suo nemico, Yuto Kigai. Il discorso viene ascoltato per puro caso anche da Karen, che si preoccupa per il suo amico: i due si erano conosciuti tempo addietro in un'intervista nel locale dove lavora la ragazza, un luogo per adulti che lo metteva in imbarazzo. La donna lo invita quindi a casa sua dove gli chiede spiegazioni; Aoki la tranquillizza: era infatti sua intenzione risposarla appena la situazione di pericolo fosse terminata. Karen, allora, narcotizza il suo amico e va a combattere al suo posto nella sfida lanciatagli da Yuto (avvenimento presente anche nel manga, seppur in un contesto differente). Al combattimento interviene anche Satsuki Yatoji, alleata di Yuto, portando Karen in situazione di netta inferiorit\u00e0: per riequilibrare le sorti interviene lo stesso Aoki: si era ferito per rimanere sveglio e salva la donna. A quel punto fa promettere alla donna che non avrebbe mai pi\u00f9 rischiato la sua vita per nulla (anche questa scena \u00e8 presente nel manga), ma Karen non riuscir\u00e0 a mantenere la promessa: la volta successiva \u00e8 lei a salvare Aoki in uno scontro impari, morendo. Il giornalista rimane l'unico in vita dei quattro combattenti; in seguito, continua a difendere i suoi compagni pi\u00f9 giovani fino a quando viene sconfitto da Kusanagi Shiyu, anche se rimane in vita anche alla fine.\nNell'anime \u00e8 doppiato da Toshiyuki Morikawa nella versione originale e da Lorenzo Scattorin nella versione italiana.\nFilm.\nNel film di X Aoki si mostra poco, anche per mancanza di tempo, in una missione dove doveva partecipare, oltre a Karen, anche Yuzuriha Nekoi, la pi\u00f9 giovane del gruppo: riesce con una scusa a farla allontanare e fra i tre sar\u00e0 l'unica a rimanere in vita. Infatti, nel combattimento contro Nataku, dove inutilmente cerca di dialogare con lui, muoiono entrambi. Nell'ultima scena si vede il suo corpo tagliato in due.\nNel film \u00e8 doppiato da Hideyuki Tanaka nella versione originale e da Marco Balzarotti nella versione italiana.\nCrossover.\nSeiichiro, per quanto riguarda i mondi paralleli della serie Tsubasa RESERVoir CHRoNiCLE, si mostra soltanto nel mondo di Acid Tokyo come una figura marginale."}
{"id": "1905092", "revid": "375960", "url": "https://it.wikipedia.org/wiki?curid=1905092", "title": "Grattio", "text": ""}
{"id": "1905097", "revid": "767487", "url": "https://it.wikipedia.org/wiki?curid=1905097", "title": "Southside Johnny", "text": "Cresciuto a Ocean Grove, New Jersey e diplomato alla Neptune High School, nella seconda met\u00e0 degli anni settanta diviene un apprezzato esponente del \"Jersey Shore Sound\". I suoi primi tre album, \"I Don't Want To Go Home\" (1976), \"This Time It's For Real\" (1977) e \"Hearts Of Stone\" (1978), sono prodotti da Steve Van Zandt, cofondatore degli Asbury Jukes e chitarrista di Bruce Springsteen. Questi primi lavori contengono alcuni brani scritti da Van Zandt da solo o insieme a Springsteen."}
{"id": "1905098", "revid": "599013", "url": "https://it.wikipedia.org/wiki?curid=1905098", "title": "Francesca Sampietro", "text": "Carriera.\nClub.\nDai 5 ai 13 anni ha giocato con i calciatori delle squadre giovanili del C.S. Ardisci e Spera 1906, una squadra dilettantistica di Como. Raggiunti i limiti d'et\u00e0 per giocare con i maschietti decide di tesserarsi con Como 2000 e continuare l'attivit\u00e0 in una formazione completamente femminile. Con le comasche esordisce prima nei campionati giovanili quindi, grazie alle sue qualit\u00e0, ottiene la fiducia della societ\u00e0 che la inserisce nella rosa della squadra titolare.\nCon il Como 2000 gioca in Serie A2 fino al termine della stagione 2009-2010.\nNell'estate 2010 trova un accordo con il Torino che le offre l'opportunit\u00e0 di esordire in Serie A. Dopo aver giocato con la maglia granata nella stagione 2010-2011, collezionando 21 presenze e segnando 2 reti, la successiva stagione viene girata in prestito annuale al Mozzanica. Con il Mozzanica rimane anche nella stagione 2012-2013, al termine della quale decide di lasciare il calcio giocato per dedicarsi all'allenamento.\nDopo un anno sabbatico, l'allenatore del Como 2000 Fausto Cattaneo le ripropone l'inserimento in rosa per cercare di collaborare alla difficile ripresa della squadra che durante la prima parte della stagione 2014-2015 resta fanalino di coda. Bench\u00e9 la squadra accenni una ripresa non riesce a muovere la classifica sostanzialmente e pur con il contributo di 10 presenze in campionato Sampietro non riesce ad evitare alla squadra la retrocessione.\nNazionale.\nCapitano della Nazionale Under 17 e della Nazionale Under 19.\nIl 19 luglio 2008 ha vinto gli Europei Under-19 con la nazionale italiana, giocando tutte e cinque le partite della fase finale."}
{"id": "1905100", "revid": "322321", "url": "https://it.wikipedia.org/wiki?curid=1905100", "title": "Serravalle di Chienti", "text": "Geografia fisica.\nSerravalle di Chienti \u00e8 un comune italiano di montagna dell'Alto Maceratese. Il suo vasto territorio \u00e8 in gran parte montuoso e ricoperto di boschi e di pascoli. Le aree coltivabili, ad eccezione dell'altopiano di Colfiorito sono scarse e poco produttive. Il capoluogo \u00e8 attraversato dal fiume Chienti.\nL'intero territorio del comune di Serravalle di Chienti \u00e8 disseminato da numerosissime fonti naturali utilizzate fin dall'antichit\u00e0 per l'abbeveramento del bestiame da pascolo, oggi mete di altrettanti possibili itinerari per escursioni a piedi, a cavallo o in mountain bike.\nLe fonti di Serravalle di Chienti:\nFonte di Brogliano, Fonte Cagnolo, Fonte Casco, Fonte della Rocca di sopra, Fonte della Rocca di sotto, Fonte Valzacchera, Fonte delle Mattinate, Fonte li Coi, Fonte di Capriglia, Fonte della Romita, Fonte Minutella, Fonte Liquida, Fonte Salegri, Fonte Forno, Fonte della Mula, Fonte della Scarsa, Fonte Lailla, Fonte Pampanoni, Fonte capo Fossa, Fonte Formaccia, Fonte Vecchia, Fonte del Colle, Fonte Scentelle, la Fontanaccia, Fonte Sbrocconare, Fontanelle, Fonte di Sotto, Fonte Vecchia, la Verna, Fonte Corvigione, Fonte delle Tassete, Fonte Prata basse, Fonte delle F\u00e0ore, Fonte Sambuco, Fonte Riale, Fontuccia di Camporlo.\nStoria.\nIl territorio del comune di Serravalle \u00e8 stato teatro di vicende umane fin dal Paleolitico. Presso la sede comunale di Serravalle di Chienti \u00e8 possibile visitare infatti il laboratorio di restauro - \"Museo Paleo-Archeologico\", gestito dal Comune, dall'Associazione Pro Loco e dai ricercatori dell'Universit\u00e0 di Camerino, dipartimento di Scienze della Terra. Il Museo espone parte dei ritrovamenti fossiliferi risalenti al Pleistocene Inferiore e Medio provenienti dagli scavi effettuati nelle frazioni di Colle Curti e Cesi. Le ricerche ebbero inizio nel 1988, quando alcuni ricercatori dei Dipartimenti di Scienze della Terra e dei Musei di Storia Naturale dell'Universit\u00e0 di Firenze e di Camerino, in collaborazione con la Soprintendenza Archeologica delle Marche, scoprirono una serie di manifestazioni fossilifere di superficie; in quegli anni si decise di dare priorit\u00e0 alle zone che avevano restituito maggiori risultati: tra cui appunto Colle Curti (il cui scavo, dal 1987 \u00e8 andato avanti per circa 5 anni) e Cesi (i cui scavi ebbero inizio nel 1993).\nA Colle Curti sono stati trovati resti di:\n- ippopotamo (Hyppopotomu antiquus) che \u00e8 l'animale che ha lasciato pi\u00f9 tracce del suo passaggio, ed \u00e8 molto simile all'ippopotamo attuale(Hyppopotomu amphibius); \n- rinoceronte-elefante di origine africana che raggiunse l'Europa verso i 2,5 milioni di anni fa e possedeva una volta cranica molto sviluppata e zanne molto ricurve; \n- cervo di media taglia imparentato con il daino attuale, pur non essendo un suo antenato diretto, e di grande taglia, che ci testimonia la discesa in Europa di animali adatti a climi relativamente pi\u00f9 freddi, visto che \u00e8 una specie di origine asiatica; \n- cane di taglia minore, simile agli sciacalli attuali, con cui \u00e8 imparentato; \n- cane dalla struttura robusta, simile a quella di un lupo; \n- ORSO di taglia pi\u00f9 piccola rispetto all'orso bruno attuale; \n- ienide; \n- roditore;\n- antilope.\nIl bacino di Cesi \u00e8, invece, costituito da una successione sedimentaria meno spessa, ma anch'essa di ambiente lacustre. Il livello fossilifero ha prodotto un'associazione faunistica di elefanti, rinoceronti, equidi, ippopotami, daini, cervi, bisonti ed una tigre dai denti a sciabola. Per quanto riguarda la datazione l'associazione pi\u00f9 evoluta risulta essere quella di Cesi \u00e8 pu\u00f2 essere datata circa 700.000 anni fa, mentre i ritrovamenti di Colle Curti indicano un'et\u00e0 di circa 900.000 anni. Il Museo \u00e8 aperto sabato, domenica e festivi dalle 10:30 alle 12:30, tutti i giorni a richiesta contattando l'Associazione Pro Loco di Serravalle di Chienti; l'ingresso \u00e8 gratuito. Con la comparsa dei primi ominidi, l'altopiano rappresent\u00f2 ben presto un punto nodale degli itinerari transappenninici e un'area privilegiata di rifugio per insediamenti stabili o stagionali.\nTestimonianza importante per quel che concerne queste frequentazioni antropiche sono i numerosi manufatti litici in selce, le decine di schegge e frammenti silicei, carboni, millimetrici noduli di ocra, denti e frammenti ossei di vertebrati, tutti provenienti dai livelli di granulometria pi\u00f9 sottile della sequenza deposizionale trovata a Fonte delle Mattinate (Serravalle di Chienti) e databile al Paleolitico superiore, 45.000 e 30.000 anni fa. Questi reperti sono stati trovati durante la realizzazione di una galleria di drenaggio, indispensabile ad evitare il totale impaludamento della piana di Colfiorito , che ha intercettato a nord una galleria di epoca romana avente la stessa funzione, mentre a sud le sezioni artificiali hanno tagliato un'articolata sequenza deposizionale contenente livelli di frequentazione paleolitica.\nNonostante i materiali raccolti dalle sezioni e dai saggi siano rappresentati per lo pi\u00f9 da scarti di lavorazione e da sporadiche presenze di nuclei e pezzi ritoccati (grattatoi), il loro stato di conservazione \u00e8 ottimo, soprattutto per i reperti litici visibili sulle sezioni. Gli strumenti costituiscono circa il 7% dell'insieme litico e contano in totale 25 esemplari. Si sono rinvenute anche presenze di focolari residui che, insieme agli altri rinvenimenti sopra nominati, hanno contribuito a contestualizzare il sito in tre fasi di occupazione da parte di cacciatori-raccoglitori del gravettiano-epigravettiano (Paleolitico superiore), probabilmente intorno a 24.000 anni fa.\nLe tracce lasciate dai frequentatori dell'area indicano che stagionalmente il luogo doveva essere praticabile bench\u00e9 umido e inserito in un contesto climatico freddo, in quanto ricco di selvaggina e altre risorse alimentari, nonch\u00e9 di sostanze coloranti come l'ocra.\nInoltre il sito possedeva tutti i caratteri di una zona di confine e di passaggio, situata in prossimit\u00e0 dello spartiacque appenninico posto al margine di un'area umida, piana e depressa, ma da cui potevano facilmente essere raggiunte le circostanti zone rilevate.\nL'inizio dell'et\u00e0 dei metalli \u00e8 attestato grazie al rinvenimento sporadico del ripostiglio composto da 18 asce di bronzo, rinvenute ai piedi della parte occidentale del Monte Trella.\nOggi conservate al Museo Archeologico di Perugia, furono trovate sul tracciato viario di vitale importanza, noto come via della Spina, usato fino in et\u00e0 moderna come via di transumanza. Le asce sono a margini rialzati, databili all'et\u00e0 del bronzo iniziale (XIX \u2013 XVII secolo a.C.) e appartenenti ad una facies culturale propria dell'Italia Centrale tirrenica con espansione verso l'Umbria.\nDalla sommit\u00e0 di M. Prefoglio, presso la frazione Taverne, provengono anche dei frammenti ceramici datati all'et\u00e0 del bronzo finale, dove probabilmente deve identificarsi un luogo di culto.\nMancano attualmente attestazioni dirette dell'altopiano Plestino dell'et\u00e0 del bronzo recente, anche se i complessi rinvenuti in aree limitrofe, strettamente collegati con l'area Plestina, (gli insediamenti dell'et\u00e0 del bronzo medio e recente di Pieve Torina e Piani di Sorifa, M. Primo di Pioraco) fanno ritenere che tale assenza sia probabilmente casuale.\nLe ricerche archeologiche topografiche, condotte su tutto il bacino Plestino, hanno comunque permesso di ricostruire l'aspetto del territorio antico a partire dagli inizi dell'et\u00e0 del ferro (fine X-inizi IX secolo a.C.), quando \u00e8 attestata una presenza umana stabile e continua. Questa \u00e8 rilevabile da resti di villaggi e di capanne identificati ed in parte esplorati, dislocati lungo la sponda sud-occidentale del (prosciugato) Lago Plestino secondo un modello insediativo gi\u00e0 riconosciuto in altre localit\u00e0 dell'Italia Centrale come la Conca del Velino.\nI siti individuati al momento sono tre: il primo intorno alla localit\u00e0 La Capannaccia (dove in et\u00e0 arcaica si svilupper\u00e0 il santuario della dea Cupra), che ha restituito frammenti di ceramica di impasto databili dal IX al VII secolo a.C.; il secondo presso l'area della citt\u00e0 romana di Plestia \u00e8 stato oggetto di ricerche condotte da D. Lollini (1967) e da L. Bonomi Ponzi (1986-89), che hanno permesso l'individuazione di resti fondi capanna a pianta subcircolare con intelaiatura di pali e focolare, che furono abbandonate gi\u00e0 all'inizio del VI secolo a.C., questo insediamento e quello precedente sono delimitati da un fosso che scorre verso est; il terzo sito nei pressi della Fonte Formaccia, vicino Taverne che ha restituito prevalentemente olle a fondo piano, orlo svasato e labbro ingrossato.\nProbabilmente queste capanne erano relative a gruppi di capanne aventi una struttura sociale parentale. Sono tutte situate in punti nodali, fondamentali per un'economia di scambio. Di rilevante interesse la necropoli di Taverne di Serravalle, ancora non indagata in modo estensivo, che doveva essere in relazione con l'abitato protostorico di Fonte Formaccia e di Colfiorito. Ad oggi, sono state portate alla luce solo 2 tombe di fase orientalizzante esposte al Museo archeologico nazionale di Ancona.\nBen pi\u00f9 note restano le frequentazioni antropiche per la \"fase romana\", visti anche gli studi effettuati per l'altopiano plestino a cui Serravalle \u00e8 strettamente legata. A tal proposito va ricordato quando nel 1998, nel corso della realizzazione di una nuova galleria di convogliamento delle acque della piana di Colfiorito nel Fiume Chienti, resa necessaria per la parziale ostruzione, a causa del sisma del 1997, della rinascimentale \u201cBotte di Varano\u201d, fu individuata un'opera analoga di et\u00e0 romana. Il manufatto, lungo almeno 1\u00a0km, con imbocco su margine NO della piana di Colfiorito, fino a sboccare nel tratto iniziale del fiume Chienti, \u00e8 realizzato quasi totalmente in galleria con blocchi e conci di travertino spugnoso, messi in opera a secco e accuratamente squadrati rappresenta un unicum in tutta la regione marche.\nL'opera di bonifica della \"Paludem\", iniziata dai Romani, fu portata a compimento dai Varano di Camerino nel 1464. In questo periodo Serravalle di Chienti fu, assieme a Esanatoglia, Gagliole e Fiordimonte, una delle quattro fortezze poste a difesa della signoria camerte.\nCultura.\nArte.\nLa chiesa parrocchiale ospita affreschi di Simone e Giovanfrancesco De Magistris (XVI secolo). La chiesa \u00e8 stata per\u00f2 danneggiata a causa del terremoto che colp\u00ec la zona nel 1997.\nIl Palazzo Comunale \u00e8 un'interessante opera di architettura e arte: \u00e8 stato infatti progettato nel 1960 dall'Architetto Pier Luigi Nervi. La struttura \u00e8 caratterizzata dal porticato all'ingresso, dalle particolari finestre del primo piano strette ed alte, nonch\u00e9 dall'effetto a rilievo della parete frontale che d\u00e0 un'impressione di armonioso movimento alla struttura architettonica.\nMusica.\nSi celebra nell'altopiano di Colfiorito, nel comune di Serravalle del Chienti, il festival di musica celtica Montelago Celtic Festival.\nEconomia.\nL'economia di Serravalle di Chienti si \u00e8 basata, fino agli anni cinquanta, sulla pastorizia e sulla produzione del carbone per mezzo di disboscamenti programmati della frequenza di 15-20 anni, nelle zone regolamentate dalla Comunanza Agraria. Figura centrale della produzione \u00e8 il Carbonaio e la sua somara. Il legname, trasportato in uno dei numerosi spiazzi circolari creati appositamente, veniva lavorato e convertito in carbone mediante la \"Cotta\". Era inoltre fiorente una \"scuola\" edile, infatti moltissimi artigiani muratori provenivano, ed in parte provengono ancora, da Serravalle.\nOggi l'economia locale \u00e8 basata sul taglio di legname che non viene pi\u00f9 lavorato, ma semplicemente tagliato e rivenduto. La pastorizia \u00e8 limitata a pochi capi di bovini e cavalli. Nella Piana di Colfiorito \u00e8 sviluppata l'industria, soprattutto quella dei formaggi."}
{"id": "1905101", "revid": "117267022", "url": "https://it.wikipedia.org/wiki?curid=1905101", "title": "Aldo Brovarone", "text": "Biografia.\nNato nella zona dell'industria tessile biellese, venne avviato dalla famiglia verso studi tecnico-commerciali che non concluse a causa della guerra e della scarsa propensione personale a quel tipo di professione. Dopo il conflitto lavor\u00f2 per qualche tempo come disegnatore in un'azienda di frigoriferi.\nLa sua passione era, per\u00f2, l'automobile e riusc\u00ec a mostrare alcuni disegni a Piero Dusio, in procinto di partire per l'Argentina, ove aveva fondato la Autoar (\"Automotores Argentinos\"), prima casa automobilistica del paese latino. I progetti piacquero e Brovarone venne immediatamente assunto ed imbarcato per il Sudamerica.\nIl primo incarico dell'aspirante designer - o, come era definito all'epoca, \"figurinista\" - fu quello di creare il d\u00e9pliant pubblicitario della vettura Autoar prevista per il 1950, della quale neppure era stato imbastito il progetto. Le carrozzerie dei tre modelli Autoar, costruiti in quell'anno, vennero disegnate dallo stesso Brovarone, basandosi sul proprio bozzetto pubblicitario.Nei primi mesi del 1953 venne richiamato in Italia da Dusio, come stilista della Cisitalia, ma l'azienda era ormai vicina al tracollo finanziario e chiuse i battenti nel novembre dello stesso anno. Nonostante la giovane et\u00e0, i progetti di Brovarone avevano destato l'attenzione della Pininfarina, che lo accolse nel 1954 ed in cui svolse l'attivit\u00e0 di disegnatore e capo dell'ufficio stile, dal 1974, fino al termine della carriera professionale.\nNei trentacinque anni alla Pininfarina, moltissimi furono i progetti firmati da Brovarone o ai quali collabor\u00f2, anche se viene ricordato soprattutto per aver creato la Dino 246 GT/GTS, considerata una delle pi\u00f9 eleganti automobili di tutti i tempi. Celeberrimo anche il modello \"Duetto\" Alfa Romeo, eseguito con Franco Martinengo e Battista Farina, rimasto in produzione per quasi un trentennio.\nNel 1998 fu ancora Brovarone a curare, per puro divertimento, prima il design della Fiat Dedica, poi della Stola Abarth Monotipo 98 e della S82 per conto della ditta Stola Group.\nL'amicizia con Alfredo Stola, dopo la nascita di Studiotorino, gli permise nel 2005 di esprimersi con due rivisitazioni di vetture Porsche quali Ruf RK Spyder e la sua versione coup\u00e9."}
{"id": "1905102", "revid": "339392", "url": "https://it.wikipedia.org/wiki?curid=1905102", "title": "'O Re", "text": ""}
{"id": "1905109", "revid": "1808769", "url": "https://it.wikipedia.org/wiki?curid=1905109", "title": "Monteiasi", "text": "Monteiasi (\"Mundejase\" in dialetto tarantino, \"Muntiasi\" in dialetto brindisino e \"Muntiase\" in dialetto locale) \u00e8 un comune italiano di abitanti della provincia di Taranto in Puglia, geograficamente rientra nella subregione del Salento.\nGeografia fisica.\nTerritorio.\nLocalizzato a nord-est del capoluogo jonico, Monteiasi si trova all'interno di un paesaggio di macchia mediterranea caratterizzato da ulivi e vigneti. Geograficamente rientra nella subregione del Salento ed \u00e8 situato a circa 47 m s.l.m.\nSecondo la nuova classificazione sismica indicata nell'Ordinanza del Presidente del Consiglio dei Ministri n. 3274/2003, aggiornata con la deliberazione della Giunta Regionale della Puglia n. 153 del 2.03.2004, Monteiasi rientra nella \"zona sismica 4\", \"pericolosit\u00e0 sismica molto bassa\", dove le possibilit\u00e0 di danni sismici sono basse e l'accelerazione con probabilit\u00e0 di superamento del 10% in 50 anni \u00e8 di ag&lt;0,05g.\nClima.\nA Monteiasi si riscontra un clima caldo e temperato. \nOrigini del nome.\nDiverse sono le interpretazioni circa l'origine del nome, che, tuttavia, non trovano riscontri documentali a testimonianza delle tesi sostenute.\n&lt;br&gt;\nSecondo l'opinione pi\u00f9 diffusa, il termine Monteiasi deriva dal composto greco 'monos tiasos' (letteralmente 'zona sacra'), poich\u00e9 nelle campagne sono stati rinvenuti vari frammenti di statuette utilizzate per l'adorazione del dio del vino e delle feste, Dionisio. \nAltre interpretazioni puntualizzano che per \"Tias\u00ec\" si intende una serie di balli sfrenati eseguiti dagli agricoltori locali in onore del dio Bacco, col tempo i predetti balli saranno associati alla Taranta. A giudizio di altri storici, invece, il toponimo deriverebbe dalla devozione verso San Biagio, 'mons Blasi' (monte di Biagio). Ulteriori fonti ancora ritengono che il nome sia attribuibile alla sua posizione geografica: \"\"inter montes\" (tra i monti), poich\u00e9 situato tra le piccole alture dove sorgono Montemesola, Monteparano e Grottaglie.\nLe sue origini sono riconducibili alla masseria la \"Palummara\"\", ad ovest del paese, che mostra il proprio passato attraverso il complesso archeologico dal Neolitico fino alla conquista romana.\nStoria.\nNel 1280 i cavalieri reali Natoli presero parte alla campagna condotta da Carlo I d'Angi\u00f2, con il quale erano imparentati, per la conquista del regno che fu di Federico II di Svevia. Provenienti da una secolare stirpe di condottieri di origine normanna, devono il proprio nome al castello di Nantouillet (anticamente Nantoletium), ubicato nelle vicinanze di Parigi, assegnato loro dai primi sovrani capetingi nel IX secolo . I cavalieri milites si distinsero in battaglia, e, per meriti militari, ricevettero vasti possedimenti in varie parti d'Italia direttamente da re Carlo I d'Angi\u00f2, tra cui in Sicilia, Campania, Toscana e in Puglia, dove si trasferir\u00e0 un ramo della famiglia. La famiglia, nel corso del tempo, modificher\u00e0 il proprio cognome da de Nanteuil (di Natoli) a Landoglia fino a dell'Antoglietta. In particolare, ad Enrico Landoglia vennero assegnate alcune aree dell'attuale Salento, nello specifico il versante orientale dell'odierna provincia di Taranto.\nNegli anni 1461-1470, Giorgio Castriota Scanderbeg (principe di Krujia) invi\u00f2 un esercito di 5000 uomini guidati dal nipote Coiro Stresio in aiuto a re Ferdinando I d'Aragona nella lotta contro Giovanni d'Angi\u00f2. Re Ferdinando I d'Aragona permise loro di stabilizzarsi sui casali distrutti del Principe di Taranto, Giovanni Orsini.\nErardo (Erard de Nanteuil) fu il primo della stirpe dei Landoglia ad essere elevato barone di Fragagnano, nella cui giurisdizione ricadeva un Parcus Tabernae di epoca tardoantica, una stazione di rifornimento gestita dai Cavalieri di san Giovanni. A precisare il ruolo dei Landoglia-Antoglietta \u00e8 l'arcivescovo di Taranto Lelio Brancaccio che, fra il 27 aprile e il 13 maggio 1578, compir\u00e0 una visita pastorale in cui indicher\u00e0 la baronessa Geronima Delli Monti, vedova dell'ottavo barone Francesco Antonio Landoglia (il primo della sua famiglia a farsi chiamare \"dell'Antoglietta\"), l'iniziatrice della costruzione del casale. Il barone Francesco Antonio aveva lasciato a Diofebo, figlio di primo letto, l'area degli attuali comuni di Fragagnano, San Marzano di San Giuseppe, Monteparano, Carosino, Roccaforzata e a Giovan Tomaso, figlio della baronessa Delli Monti, il casale di Montijasum. In tal veste, Giovan Tomaso compare nella relazione di Lelio Brancaccio, che indica anche una popolazione di ottanta anime.\nNel XVI secolo si verific\u00f2 la seconda ondata di immigrazione albanese, quando la famiglia nobile degli Landoglia-dell'Antoglietta, originariamente Natoli o de Nanteuil, permetterono agli immigrati albanesi di insediarsi nel paese. Da qui si \u00e8 verificato il popolamento del casale denominato \"Montijasum\".\nGli esuli schipetari erano stati cristiani di rito greco, costretti ad emigrare date le minacce ottomane di fede islamica. Di conseguenza la zona crebbe demograficamente e la presenza della comunit\u00e0 albanese \u00e8 stata attestata nelle cronache dell'epoca. Tracce di quel periodo sopravvivono soltanto nella \"Foc'ra\", attesissima manifestazione che si svolge ogni anno nel mese di marzo caratterizzata da tavolate, fal\u00f2 e fuochi pirotecnici in onore del protettore dei falegnami, San Giuseppe.\nAlla fine del suddetto secolo, tuttavia, le autorit\u00e0 ecclesiali di Taranto proibirono la celebrazione di qualsiasi rito greco, portando l'adozione graduale del rito romano. Gli immigrati albanesi emigrarono nuovamente, comportando, cos\u00ec, il calo demografico.\nMonteiasi, come i comuni di Carosino, San Crispieri, Faggiano, Montemesola, Monteparano, Roccaforzata e San Giorgio Jonico, ha perso la propria identit\u00e0 albanofona. Solo San Marzano di San Giuseppe ha mantenuto la cultura arb\u00ebreshe dei comuni che appartenevano all'Arberia tarantina.\nA Giovan Tomaso dell'Antoglietta succedette Pompeo. Livia, figlia di quest'ultimo, and\u00f2 in sposa al nobile di Taranto, Carlo Ungaro. Con questa unione si estinse il ramo della famiglia dell'Antoglietta.\nLa cittadina di Monteiasi, insieme a Roccaforzata e Villa Castelli, fu feudo degli Ungaro, prima baroni e poi duchi, con Carlo Crocifisso Ungaro, nato nel 1786 dal barone Gioacchino Ungaro e dalla nobile napoletana Teresa Borgia, per titolo concesso dal re Ferdinando IV, per gli alti servigi prestati alla corona.\nNell'opera \"Quadro storico-politico degli atti del governo de' domini al di qua e al di l\u00e0 del faro ovvero Legislazione positiva del Regno delle Due Sicilie dal 1806 a tutto il 1840\", pubblicata nel 1840 da Francesco Dias, uffiziale di carico nel Real Ministero di Stato delle Finanze, definisce Montejasi \"comune nel circondario di Grottaglie distretto e diocesi di Taranto in Terra di Otranto; la sua popolazione \u00e8 di millecentotrentacinque abitanti\".\nA seguito dell'Unit\u00e0 d'Italia Monteiasi venne inserita nel circondario di Taranto della provincia della Terra d'Otranto e, con la legge del 1865 che cancell\u00f2 la forma amministrativa del decurionato, elesse per la prima volta il consiglio comunale. Con decreto del Regno d\u00b4Italia 2 settembre 1923 n. 1911 \u00e8 istituita la provincia di Taranto cui vengono annessi tutti i comuni fino ad allora inclusi nell'omonimo circondario, tra i quali quello di Monteiasi.\nNel 1938 con l'arrivo della corrente elettrica inaugurata dal Sindaco Michele Prete (nonno di Salvatore, terzultimo sindaco) determin\u00f2 un nuovo stile di vita per la cittadinanza, giacch\u00e9 per secoli abituata al lume di candela e alle lampade a petrolio.\nIn occasione dell'ultimo conflitto mondiale (1939-1945), il paese fu soggetto a diverse evacuazioni per prevenire danni mortali provocati da bombardamenti aerei. Di notevole importanza \u00e8 stata la figura del sacerdote monteiasino don Antonio Nigro (1919-2011), il cui opuscolo, \"Rimozione Coatta\", \u00e8 una ricostruzione storica di Monteiasi durante la Seconda Guerra Mondiale. Questo, inoltre, fece da anello di congiunzione tra le milizie italiane e quelle angloamericane, queste ultime risiedevano appena 2\u00a0km dal paese. Le campagne erano circondate da tende, ove stazionavano militari. In tale circostanza, per rafforzare le misure di sicurezza, si decise di realizzare opere difensive sul perimetro urbano nelle vicinanze, costruendo una muraglia, un bunker e delle casematte vicino alla Masseria Taverna in conglomerato cementizio e posizionate in luoghi strategici di accesso al paese, tuttora in parte presenti.\nA fine anni '50 sono state inaugurate via Verdi, via Rinascita, via Mascagni e si prolungano via Roma e via Marconi.\nGli anni '60 sono stati dedicati all'edilizia attorno alla nuova artiglieria Circonvallazione denominata \"Viale Alcide De Gasperi\", che collega via Roma alla SP in direzione Montemesola, attraversando la zona di un vecchio canale.\nSempre nel corso di questi anni, vengono avviati i lavori finalizzati all'espansione della parte ovest del paese, in zona Fattizzone e Benefici, aree del comune di San Giorgio Jonico, poi permutate, il cui limite era segnato da un canale naturale, l'attuale via De Gasperi.\nIl 27 aprile 2002 Elisa Springer, una donna sopravvissuta allo sterminio antisemita, ha presentato presso l'aula consigliare di Monteiasi, il proprio libro \"Il silenzio dei vivi\". In quest'opera la scrittrice di origine ebraica riporta gli orrori di Auschwitz e Bergen Belsen, dove conobbe Anna Frank.\nNel 2006, con l'insediamento dell'Alenia, nei terreni finitimi all'aeroporto di Grottaglie, avvengono sensibili mutazioni del suolo, segnati dall'espianto di centinaia di alberi d'ulivo secolari.\nSimboli.\nIl gonfalone del comune \u00e8 costituito da un drappo di colore rosso bordato di giallo.\nI colori che caratterizzano Monteiasi, non solo a livello sportivo, sono il \"giallo\" e il \"rosso\".\nLo stemma di Monteiasi raffigura uno scudo di sfondo celeste, in cui sono raffigurati tre colli verdi: Monteparano, Monteiasi e Montemesola (da sinistra verso destra). Al di sopra di questi, ci sono tre stelle d'oro a cinque punte. In cima allo stemma c'\u00e8 una corona turrita e, inoltre, \u00e8 racchiuso da due ramoscelli, uno di ulivo (a sinistra) e l'altro di quercia (a destra), legati fra loro da un fiocco tricolore.\nMonumenti e luoghi d'interesse.\nArchitetture militari.\nTra la fine del XV secolo e i primi decenni del XVI, una porzione del territorio fu interessata dalla presenza dei Cavalieri di Malta. A testimoniare la presenza dei monaci guerrieri \u00e8 l'antico \"Parcus Tabernae\", da cui l'attuale \"Barco Taverna\", nella periferia ovest del centro abitato. Lo spostamento dei cavalieri di Malta dalla sede iniziale posta in Terra santa provoc\u00f2 delle modifiche alle tratte marittime percorse, con l'abbandono del porto di Brindisi e l'attivazione di nuovi rapporti con quello di Taranto. Il Barco costitu\u00ec un importante avamposto militare per la difesa e il controllo del territorio, nonch\u00e9 di raccolta e trasformazione dei prodotti agricoli da inviare, tramite il tratturo S. Giovanni-Mar Piccolo, al molo detto dei \"Battendieri \"(da cui l'omonima contrada), ove avveniva il carico sulle imbarcazioni. La struttura, nata come stazione di posta fin dal tardo Impero romano, dagli inizi del XVI secolo diviene stazione dei cavalieri di Malta. Il Barco, insieme all'altra masseria divenuta poi Casale e successivamente Palazzo Ducale rappresentano i primi nuclei abitativi del paese e della comunit\u00e0 di Monteiasi. La struttura \u00e8 attualmente di propriet\u00e0 privata ed \u00e8 prospiciente sulla Chiesa Matrice.\nArchitetture religiose.\nLa Chiesa Matrice, sede dell'unica parrocchia di Monteiasi, \u00e8 intitolata a san Giovanni Battista. La prima costruzione risale alla fine del XVI secolo. Ampliata fra XVIII e XIX secolo, \u00e8 santuario del Santissimo Crocefisso. Degne di nota sono le tre statue del crocefisso. La statua lignea del 1612, posta in una nicchia sull'altare centrale; le due raffigurazioni in cartapesta del XVIII secolo, portate in processione per le vie della cittadina il 3 maggio (Invenzione della Croce, festivit\u00e0 nota come \"lu Crucifissu piccinnu\") e il 14 settembre (Esaltazione della Santa Croce, antica solennit\u00e0 nota come \"lu Crucifissu granne\"). Ulteriori elementi di pregio sono una raffigurazione in legno della Vergine Immacolata risalente al Seicento e una statua in cartapesta di san Giovanni Battista, risalente al Settecento.\nNella navata destra un cartiglio commemorativo ricorda il dono di un'effigie lignea del Crocifisso da parte di una missione di Gesuiti nel 1616, condotta dal padre Giulio Pignatari.\nL'oratorio della Congregazione del Santissimo Sacramento e Rosario, sito in via Lotta, contiene al di sopra del portone d'ingresso un organo a canne del XVIII secolo.\nSiti archeologici.\nNel 1891 in una tenuta in contrada San Nicola sono state scoperte ottanta tombe con opulenti materiali funerari di matrice greca. Simili scoperte sono state riscontrate nel 1900 in contrada Le Grottelle e in contrada Aiella. Il materiale raccolto \u00e8 detenuto presso la Sovrintendenza Archeologica di Taranto. Molto probabilmente le tombe costituivano le propaggini settentrionali della vasta necropoli della Taranto preromana.\nNecropoli.\nNel marzo del 2006 \u00e8 stata rinvenuta una piccola necropoli risalente al IV-III secolo a.C. circa. La scoperta \u00e8 avvenuta a seguito dello spostamento di una condotta idrica durante i lavori relativi all'ampliamento del Cimitero. Sita su un declivio prospiciente la riva sinistra del canale \"Corte Simone\", \u00e8 costituita da 13 fosse rettangolari orientate S-N ricoperte da due lastroni di pietra tufacea a doppio spiovente con dente d'incastro, due sono rivestite ai lati e in testa con lastroni di pietra. All'interno delle fosse, le deposizioni presentavano reperti riconducibili alla cremazione verosimilmente praticata in periodi differenti dalla tumulazione. Il corredo funebre, risalente in \"et\u00e0 magnogreca\", \u00e8 costituito da tre vasi in ceramica, due figure rosse di pregevole fattura, orecchini in bronzo, due anelli di cui uno d'argento e l'altro di ferro. Gli scavi hanno portato alla luce otto tombe di adulti e due feti, attualmente conservati presso il Museo archeologico di Taranto.\nSociet\u00e0.\nLingue e dialetti.\nIl dialetto \"muntianese\" si identifica squisitamente dal punto di vista morfologico in quello salentino di variante brindisina, mentre dal punto di vista fonetico \u00e8 pi\u00f9 vicino al dialetto tarantino.\nCome alcuni paesi limitrofi, la lingua monteiasina non conserva \"resti\" della lingua arb\u00ebreshe, per\u00f2 ci sono ancora oggi cognomi di origine arb\u00ebresh\u00eb.\nUna preghiera in dialetto monteiasino \u00e8 \"Verbu ti Dio\". Questa ha origini antichissime risalenti probabilmente alla prima met\u00e0 del 1800, e che, a causa dell'analfabetismo molto diffuso in quel tempo, si \u00e8 tramandata oralmente di generazione in generazione. Lo scopo era assicurare la salvezza eterna nel giorno del giudizio a chi avesse saputo recitarla a memoria.\nCultura.\nIstruzione.\nNei primi del '900 fino al 1958 si svolgevano le lezioni scolastiche nelle cosiddette \"aule sparse\", strutture di propriet\u00e0 del Comune o in locazione da privati, solitamente cittadini benestanti. Queste aule risiedevano in diverse vie del paese, composte da una sola stanza, poco illuminate, prive di riscaldamento e servizi igienici. In alcune di queste era presente un'unica apertura verso l'esterno, costituita da una porta d'ingresso o da una sola finestra. Nel 1939 fu affidato all'ing. Marturano di redigere un nuovo progetto per la costruzione di un edificio scolastico a Monteiasi. I lavori di costruzione iniziarono nel 1957; il \"collaudo\" dell'edificio fu eseguito nell'anno 1961, ma non era presente l'ing. Marturano, deceduto qualche anno prima.\nDa qui iniziarono i progetti per la realizzazione della scuola media e il Campo Sportivo \"A. Danucci\".\nLa Biblioteca Popolare, fondata il 3 gennaio 1974, \u00e8 gestita dall'associazione locale di promozione sociale, (il \"Gruppo Anonimo '74\"), cui raccoglie 5000 volumi e opuscoli, 2 giornali e 10 periodici.\nQuesta associazione culturale ogni anno offre opportunit\u00e0 atte ad impiegare il tempo in attivit\u00e0 formative, come il disegno. Iniziative permanenti con cadenza annuale sono: \"Fal\u00f2 e colori\", \"Cambi l'estate\", \"Fructus Arboris\" e \"Forum del libro\". Il responsabile del Gruppo Anonimo '74 \u00e8 il sig. Aldo Galeano, per anni insegnante presso la scuola primaria \"G. Pascoli\" del paese.\nNel 2011, alla morte del sacerdote monteiasino Antonio Nigro, la Biblioteca Popolare ha ricevuto in donazione una parte considerevole del suo patrimonio librario.\nIl poeta tarantino Angelo Lippo, in memoria della mamma, la quale era originaria di Monteiasi, prima di passare a miglior vita (2011) ha donato dei fondi destinati ad arricchire il patrimonio culturale dell'associazione.\nIl \"Museo Etnografico\" custodisce un repertorio documentale relativo alla vita e alla societ\u00e0 della Monteiasi dei secoli XIX e XX.\nTaranta.\nOgni anno in piazza Maria Immacolata viene tenuta una danza folcloristica, la taranta, molto apprezzata dal pubblico senile locale.\nQuesta \u00e8 ancora oggi diffusa nel paese nell'intento collettivo di preservare questa tradizione che affonda le proprie radici centinaia di secoli fa. La pizzica \u00e8 accompagnata da strumenti popolari, in primis il tamburello. La taranta \u00e8 una danza rituale tipica dell'Italia meridionale, diffusa in particolar modo nell'area salentina, la cui funzione \u00e8 esorcizzare il morso della tarantola, tuttavia, il veleno di questo ragno \u00e8 blando.\nSecondo la credenza popolare, infatti, il tarantismo era una malattia provocata dal morso della tarantola, piccolo ragno che si manifestava soprattutto nei mesi estivi (periodo della mietitura) o pi\u00f9 verosimilmente, la puntura di un piccolo scorpione (simbolo anche della provincia di Taranto) anch'esso presente nei campi di grano e nelle stoppie, i quali provocavano uno stato di malessere generale simile all'epilessia, quali dolori addominali, stato di catalessi, sudorazioni e palpitazioni. Il termine \"taranta\" \u00e8 anche usato come sinonimo di \"pizzica\", la danza e il genere musicale generato e culturalmente connesso al tarantismo. La musica, la danza e i colori rappresentavano gli elementi fondamentali della terapia, pertanto l'atto di saltare e la conseguente copiosa sudorazione erano considerati una toccasana. Sembrerebbe che il morso fosse un pretesto per risolvere traumi, frustrazioni, conflitti familiari e vicende personali; da ci\u00f2 nacque la credenza popolare che la danza potesse guarire dalla malattia.\nEventi.\nGli eventi religiosi organizzati a Monteiasi sono: la via Crucis vivente e le due feste in onore del patrono, ossia il Santissimo Crocefisso e il Crocifisso Grande. Il giorno della prima ricorrenza citata \u00e8 il 3 maggio e si ricorda l'antica solennit\u00e0 del ritrovamento della Croce ad opera di sant'Elena (festivit\u00e0 ormai soppressa nella Chiesa cattolica, ma rimasta a Monteiasi per tradizione). La seconda festivit\u00e0 avviene il 14 settembre (esaltazione della Croce) ed \u00e8 celebrata in tono maggiore e pi\u00f9 solenne. La devozione popolare \u00e8 legata all'adorazione di una scheggia del legno della Vera Croce, che fino al XVIII secolo era oggetto di adorazione tutti i venerd\u00ec di marzo.\nLe \"Tavolate di San Giuseppe \" (le cc.dd. \"mattre\", dall'albanese \"tavole dei poveri\") si svolgono in occasione della festa del Santo, il 19 marzo. Durante la processione vengono benedette le tavole imbandite dai fedeli con pane, zeppole e mafalde (conosciute localmente come la \"pasta di san Giuseppe\") con le cozze, in passato donate agli indigenti. La sera si fa ardere la legna raccolta alcuni giorni prima per le vie del paese.\nNel mese di agosto l'Ordine francescano secolare organizza il \"Palio delle cinque contrade\", una competizione folkloristica in cui si sfidano i componenti di tutte le et\u00e0 delle cc.dd. \"cinque contrade di Monteiasi\": Burio (centro storico), Barco Taverna, Fattizzone, Montemarino, Croce Vecchia. Tiro alla fune, albero della cuccagna e corsa nei sacchi sono solo alcuni dei giochi che vengono svolti nel corso delle serate.\nIl Venerd\u00ec Santo la processione dei Misteri vede protagonista la confraternita del Santissimo Sacramento e Rosario. Come avviene a Taranto, la processione ha inizio a seguito del suono della \"trenula\" o \"troccola\", asse decorata di legno con maniglie di ferro che ricorda le ossa sbattute, per richiamare alla memoria la sofferenza di Cristo.\nFigura di spicco dell'evento sono \"li perd\u00f9ne\", ovvero coppie di Confratelli del Carmine. Questi sono scalzi e vestiti con un camice bianco stretto in vita e sui polsi, un rosario nero appeso in vita e un crocifisso, pendenti sulla destra del camice. La mazza che portano simboleggia l'antico bastone del pellegrinaggio, in ricordo dei pellegrini che erano diretti verso Roma.\nDurante la festivit\u00e0 del Corpus Domini a Monteiasi si presta attenzione alla cura degli \"altarini\" che si allestiscono per le strade. Nella presente occasione le famiglie cooperano con il vicinato al fine di assicurare il massimo risultato estetico unito alla conformit\u00e0 religiosa degli slogan e delle scritte. Intere strade della parte pi\u00f9 antica del paese vengono \"apparecchiate\" e predisposte al passaggio della divinit\u00e0 transustanziata. Nell'arco dell'anno rappresenta la giornata in cui maggiormente corrispondono fede e partecipazione popolare nella maniera pi\u00f9 autentica e genuina, lungi dalle vistosit\u00e0 estemporanee.\nEconomia.\nL'agricoltura \u00e8 imperniata sulla viticoltura e l'olivicoltura. Tra le variet\u00e0 di ulivo pi\u00f9 coltivate vi sono l'ogliarola salentina, la leccina, la peranzana, la cima di Melfi, la coratina, la carolea e la cellina di Nard\u00f2 (detta \"'nchiasta\" per il suo spiccato effetto tintore e usata nella preparazione di focacce ripiene alle olive).\nLa popolazione \u00e8 solita dedicarsi anche alle zootecnia, prediligendo l'allevamento di ovini e caprini. Il territorio \u00e8 contraddistinto dalla presenza di alcune masserie.\nTra il XIX e il XX secolo, Monteiasi, quando apparteneva all'allora Terra d'Otranto, era centro alla produzione della calce e dei mattoni in pietra, infatti, per molti decenni, aveva avuto un consistente sviluppo economico. Per questa ragione, il paese di Monteiasi si \u00e8 guadagnato l'appellativo di \"paese delle fornaci\".\nA partire dagli anni sessanta l'avvento a Taranto della grande industria, Ilva, ha progressivamente modificato l'economia del paese, diventando, cos\u00ec, come la grande maggioranza dei Comuni della provincia jonica, area a vocazione industriale. Nonostante la costruzione del pi\u00f9 grande polo siderurgico d'Europa, il paese resta legato alla tradizione agricola, grazie soprattutto alla presenza di paesaggi suggestivi. Numerose sono le campagne in cui si coltivano prodotti tipici: carciofo, melanzane, zucchine, pomodori, clementine, fagiolini, ecc. Dal 2006, l'ampliamento dello stabilimento Alenia a Grottaglie ha contribuito a diversificare lo sviluppo economico e a incentivare l'edilizia.\nIl terziario si compone della rete commerciale (sufficiente a soddisfare le esigenze primarie della comunit\u00e0) e dell'insieme dei servizi, che comprende anche quello bancario. Non si registra la presenza di strutture sociali di rilievo, quali asili nido, case di riposo o case di accoglienza. L'emittente radiotelevisiva del posto \u00e8 RADIO MONTEIASI COOP.A.R.L. Le strutture ricettive locali offrono possibilit\u00e0 di ristorazione, ma non di soggiorno, mentre a livello sanitario \u00e8 assicurato il servizio farmaceutico. Il nosocomio pi\u00f9 vicino \u00e8 il \"san Marco\" di Grottaglie e la stazione dei Carabinieri pi\u00f9 vicina \u00e8 quella di Grottaglie.\nInfrastrutture e trasporti.\nMonteiasi sorge a breve distanza dalla strada statale 7 Via Appia nel tratto fra Taranto e Brindisi, ed \u00e8 inoltre servita da un reticolo di strade provinciali che la connettono a Carosino (SP81), Grottaglie (SP83), Montemesola (SP80), San Giorgio Jonico (SP82) e al quartiere Paolo VI di Taranto (SP21).\nDista da Carosino di 4,0\u00a0km, da San Giorgio Jonico di 4,8\u00a0km, da Grottaglie di 6,1\u00a0km e da Taranto di 15,2\u00a0km.\nLa stazione ferroviaria di Monteiasi-Montemesola \u00e8 sita lungo la ferrovia Taranto-Brindisi a 4\u00a0km dal centro di Monteiasi. Ad 1,5\u00a0km dal centro sorge l'aeroporto di Taranto-Grottaglie \"Marcello Arlotta\", destinato al trasporto di merci e a voli cargo. A soli 33\u00a0km dal casello di Massafra, che immette sull'autostrada A14 Bologna-Taranto, pu\u00f2 essere raggiunta anche percorrendo la strada statale n. 7 via Appia, il cui tracciato si snoda ad appena 2\u00a0km. Il porto mercantile, turistico e militare si trova a 18\u00a0km.\nTrasporti pubblici.\nIl territorio \u00e8 servito dai trasporti pubblici su bus della societ\u00e0 CTP di Taranto.\nAmministrazione.\nAssociazioni intercomunali.\nLe \"citt\u00e0 del Santissimo Crocefisso\".\nA partire dal 2011, allo scopo di implementare gli scambi culturali e promozionali con le citt\u00e0 e i territori legati al culto della \"Vera Croce\", il Comune di Monteiasi ha promosso la costituzione di un'associazione delle citt\u00e0 del Santissimo Crocifisso insieme ai comuni di Gravina in Puglia (comune capofila), San Giorgio Jonico, Marcianise, Brienza, Monteroni di Lecce, Rutigliano, Trani, Palo del Colle, Galtell\u00ec, Torchiarolo, Arnesano, Galatone. L'accordo prevede la comune promozione delle tradizioni popolari per sviluppare le sentite peculiarit\u00e0 storiche, religiose e culturali.\nUnione dei comuni di Montedoro.\nNel settembre 2002 il Comune di Monteiasi ha dato vita all\"'Unione dei comuni \"Montedoro\"\", insieme alle amministrazioni di Carosino, Faggiano, Montemesola, Monteparano, Roccaforzata, San Giorgio Jonico e San Marzano di San Giuseppe. L'Unione \u00e8 utile per partecipare a bandi di finanziamento regionali e mettere a comune servizi, aumentando le relazioni e gli scambi fra gli enti territoriali coinvolti, espressione dell'area orientale della provincia jonica. La prospettiva di lavoro \u00e8 quella della cosiddetta \"citt\u00e0 Montedoro\", per un progetto comune di sviluppo che tenga conto delle peculiarit\u00e0 dei territori.\nSport.\nNello stadio \"Danucci\" ha iniziato la carriera nel mondo del pallone Antonio Arcadio, ex calciatore di Napoli ed Empoli.\nLa locale formazione calcistica \u00e8 stata\nNel giugno 2013 cedette il titolo sportivo alla Delfini Rossoblu' Paolo VI Taranto\nNegli anni '70 lo stadio comunale \u00e8 stato terreno di gioco delle compagini di rugby del capoluogo, Amatori Rugby Taranto e Taranto FC."}
{"id": "1905111", "revid": "2373", "url": "https://it.wikipedia.org/wiki?curid=1905111", "title": "Octobasso", "text": ""}
{"id": "1905119", "revid": "2212634", "url": "https://it.wikipedia.org/wiki?curid=1905119", "title": "Pamela Gueli", "text": "In carriera ha giocato nel calcio femminile a 11, nel ruolo di attaccante fino all'estate 2015, scegliendo in seguito il calcio a 5 dove dalla stagione 2016-2017 milita nel Pescara futsal iscritta alla Serie A \u00c9lite. Ha inoltre acquisito notoriet\u00e0 mediatica con la partecipazione in qualit\u00e0 di cantante all'undicesima edizione di Amici di Maria De Filippi.\nAttualmente \u00e8 alla terza stagione nelle fila del Pinerolo F.C., squadra Piemontese che milita in Serie C femminile nel girone A.\nBiografia.\nLa carriera calcistica.\nNel luglio 2008 ha vinto gli Europei Under-19 con la nazionale italiana. Nella fase finale della competizione ha giocato quattro partite segnando tre gol e risultando cos\u00ec la migliore marcatrice delle azzurrine. Il sito dell'UEFA l'ha anche inclusa tra le dieci migliori giocatrici del torneo.\nNel 2011 viene ceduta in prestito alla Juventus Femminile Con le bianconere rimarr\u00e0 tre stagioni per accordarsi, nell'estate 2014, con l'Atletico Oristano.\nFinita la stagione fa rientro nella sua Torino e si dedica al calcio a 5 e in forza alla Juventus, vince il campionato. Le sue qualit\u00e0 colpiscono il ct della Nazionale Futsal e viene convocata per uno stage. Nell'estate 2016 passa in forza presso ASD Pescara futsal femminile, dove inizier\u00e0 il nuovo campionato in partenza ad ottobre 2016.\nLa carriera da cantante.\nNel 2011 partecipa come cantante all'undicesima edizione di Amici di Maria De Filippi. Entra nella scuola il 5 novembre 2011 nella squadra verde di Rudy Zerbi. Il 17 gennaio 2012 la Gueli, non essendo stata riconfermata dal suo insegnante, entra a far parte della squadra gialla di Grazia Di Michele. In seguito viene eliminata, durante la fase iniziale del programma, ad un esame di sbarramento.\nIl 19 giugno viene pubblicato su YouTube il video ufficiale del suo primo singolo \"Senza maschera\". Dal 13 luglio il singolo \u00e8 scaricabile su iTunes.\nNel 2020 viene pubblicato il nuovo singolo \"Musica\" prodotta dall'etichetta discografica Tilt Music Production e disponibile in digital download e sulle piattaforme streaming."}
{"id": "1905122", "revid": "666668", "url": "https://it.wikipedia.org/wiki?curid=1905122", "title": "Campionato lettone di calcio a 5", "text": "Il Campionato di calcio a 5 della Lettonia \u00e8 la massima competizione lettone di calcio a 5 organizzata dalla Federazione calcistica della Lettonia.\nStoria.\nIl campionato lettone si svolge regolarmente dalla stagione 1997-98 nella quale si impose lo Spidvejs. Nelle prime edizioni il titolo del paese baltico \u00e8 stato molto combattuto, dove solo il e il Raba Riga sono state capaci di bissare il successo. A partire dall'edizione 2007/2008, il campionato lettone \u00e8 caratterizzato dal dominio del FK Nikars di Riga, vincitore di 10 titoli consecutivi.\nDalla stagione 1999-00 alla stagione 2002-03, in terra lettone si \u00e8 disputata anche la coppa nazionale, che ha visto due vittorie del PFK Olimp."}
{"id": "1905126", "revid": "1573940", "url": "https://it.wikipedia.org/wiki?curid=1905126", "title": "Cao Huan", "text": "Il suo nome imperiale fu imperatore Yuan di Wei (cinese tradizionale: \u9b4f\u5143\u5e1d; pinyin: W\u00e8i Y\u00faan D\u00ec; WG: Wei Y\u00fcan-ti). Nel 265, dopo appena cinque anni di regno, fu rovesciato da Sima Yan e nominato principe di Chengliu, titolo con il quale \u00e8 ricordato nelle \"Cronache dei Tre Regni\".\nBiografia.\nFamiglia e ascesa al trono.\nNato come Cao Huang (\u66f9\u749c) era figlio di C\u00e1o Y\u01d4, principe di Yan e uno degli ultimi figli di C\u00e1o C\u0101o, inizialmente co-reggente per l'imperatore Cao Fang, poi sostituito da Cao Shuang e Sima Yi. Nel 258, a dodici anni, secondo la tradizione imperiale, fu nominato duca di Changdaoxiang (\u5e38\u9053\u9109\u516c), titolo puramente cerimoniale e privo di effettivo potere.\nNel 260, dopo che l'imperatore Cao Fang rimase ucciso in un tentato colpo di Stato contro il reggente Sima Zhao, questi, probabilmente per evitare una discendenza diretta di Cao Pi, nomin\u00f2 Cao Huang imperatore. Appena asceso al trono, egli cambi\u00f2 il proprio nome in Cao Huan (in quanto \"huang\" era omonimo a \"giallo\" (\u9ec3) e \"imperatore\" (\u7687), e avrebbe quindi violato la norma dei nomi proibiti).\nImperatore.\nTre anni dopo essere stato nominato imperatore, Cao spos\u00f2 l'imperatrice Bian.\nI primi anni del regno di Cao Huan furono caratterizzati dalle invasioni di Jiang Wei, comandante delle forze armate del Regno di Shu Han. A seguito dell'ennesimo attacco, Sima Zhao radun\u00f2 un esercito e marci\u00f2 sul Regno di Shu Han, determinato a distruggerlo e annetterlo una volta per tutte.\nDopo un'iniziale fase di stallo, il generale Deng Ai, agli ordini di Sima Zhao, riusc\u00ec a superare le linee nemiche e dopo aver viaggiato per impervie e pericolose strade montane, sconfisse e uccise il generale Zhuge Zhan. In questo modo, le truppe di Jiang Wei vennero intrappolate e private di ogni via di fuga. Questo permise a Deng Ai di entrare nella capitale Chengdu costringendo l'imperatore Liu Shan ad arrendersi. Cos\u00ec, nel 263, ebbe fine lo Shu Han e Cao Huan estese la propria autorit\u00e0 alla Cina sud-occidentale.\nL'ambizione e l'arroganza di Deng Ai, che si vant\u00f2 della vittoria, spinse il suo rivale, il generale Zhong Hui, ad accusarlo di tradimento. Sima Zhao una volta venutone a conoscenza gli ordin\u00f2 di arrestarlo e prendere il controllo delle sue truppe. Questo era ci\u00f2 che Zhong Hui sperava: spinto da Jiang Wei, suo prigioniero, Zhong Hui nel 264 scaten\u00f2 una ribellione assassinando i generali fedeli al Cao Wei, ma esit\u00f2 dall'attaccare il centro dell'impero. Questo permise ad alcuni ufficiali fedeli a Sima Zhao di scatenare una contro-insurrezione e a uccidere Jiang Wei e lo stesso Deng Ai. Dopo questo evento, Cao Huan proclam\u00f2 la formale annessione dei territori dello Shu Han al Cao Wei.\nLa caduta.\nAnche il Cao Wei non ebbe vita lunga. Nel 263, Sima Zhao costrinse Cao Huan a consegnargli le nove dignit\u00e0. Sima Zhao accett\u00f2, avvertendolo che l'usurpazione non era lontana. Nel 264 venne promosso a principe di Jin. Tuttavia, nel 265, Sima Zhao mor\u00ec improvvisamente e le sue cariche vennero ereditate dal figlio Sima Yan, il quale costrinse Cao Huan ad abdicare a suo favore, fondando cos\u00ec la Dinastia J\u00ecn. Successivamente, ora imperatore Sima Yan nomin\u00f2 Cao Huan principe di Chengliu, posizione che avrebbe detenuto per il resto della sua vita.\nNon vi sono molte informazioni sulla vita di Cao Huan dopo l'usurpazione. Sembra che Sima Yan gli permise di continuare a portare i vessilli imperiali e ad adorare gli antenati secondo i riti imperiali. Cao Huan mor\u00ec nel 303 e il figlio di Sima Yan, l'imperatore Hui, lo fece seppellire con gli onori riservati agli imperatori."}
{"id": "1905129", "revid": "228587", "url": "https://it.wikipedia.org/wiki?curid=1905129", "title": "Madonna del mare", "text": ""}
{"id": "1905130", "revid": "15756", "url": "https://it.wikipedia.org/wiki?curid=1905130", "title": "Personaggi de I Cavalieri dello zodiaco - The Lost Canvas - Il mito di Ade", "text": "In questa pagina sono elencati i personaggi del manga \"I Cavalieri dello zodiaco - The Lost Canvas - Il mito di Ade\" e dell'anime \"I Cavalieri dello zodiaco - The Lost Canvas\". Per ogni personaggio sono indicati il nome usato nell'edizione italiana del manga pubblicata da Panini Comics (ove possibile) e quello giapponese, con scrittura in kanji o kana e relativa traslitterazione. Nel caso i nomi italiani siano diversi dalla traslitterazione ufficiale di quelli originali vi \u00e8 una nota a indicarlo.\nDivinit\u00e0.\nIn questa sezione sono raggruppate le divinit\u00e0 che compaiono nella serie. Tra parentesi viene indicato il nome della reincarnazione (come nel caso di Atena) o del loro corpo ospite (come nel caso di Ade).\nDei del sogno.\nGli sono ispirati agli dei del sogno della mitologia greca; i tre Oneiroi della mitologia classica, e quella dell'et\u00e0 arcaica Oniro, da cui si svilupparono le altre tre.\nSono quattro divinit\u00e0 fratelli alle dirette dipendenze di Ipno (a sua volta sottoposto di Ade), di cui si dice siano figli o fratelli, e indossano anche loro Surplici. Vengono anche chiamati \"Seguaci di Ipno\" (da Atena) e \"Guardiani dei sogni\" (dallo stesso Ipno) e la loro base \u00e8 il Mondo dei Sogni, di cui ognuno sorveglia una zona. Fanno la loro comparsa dopo la sconfitta di Tanato, quando vengono convocati da Ipno con il compito di rinchiudere le anime di Tenma e dei suoi amici nel mondo dei sogni, in modo che vi rimangano prigioniere per l'eternit\u00e0 e che non possano pi\u00f9 rinascere. Vengono poi sconfitti grazie all'aiuto di El Cid del Capricorno, che liberer\u00e0 le anime rinchiuse nel mondo dei sogni, tra cui quella di Tenma e quella del Cavaliere del Sagittario, Sisifo. Nell'anime il loro ruolo viene ampliato rispetto al manga, rivelando che \u00e8 stato uno di loro (Icelo) a rapire l'anima di Sisifo, che sin da prima dell'inizio della guerra aveva condotto indagini su di loro insieme a El Cid.\nSeguaci di Atena.\nGrande Sacerdote di Atena e Cavalieri d'Oro.\nI Cavalieri d'oro sono la casta pi\u00f9 elevata dei guerrieri della dea Atena. Le loro armature sono d'oro e si ispirano alle dodici costellazioni dello zodiaco.\nPrecedenti cavalieri d'oro\nSage.\n, doppiato da Toshihiko Seki nella versione originale e da Massimiliano Lotti in quella italiana \u00e8 il Gran Sacerdote del santuario di Atena, predecessore di Shin dell'Ariete e maestro di Manigoldo del Cancro. Suo fratello gemello, Hakurei, \u00e8 il gran maestro del Jamir, cavaliere d'argento dell'altare. Egli lott\u00f2 nella guerra santa antecedente a quella narrata in Lost Canvas e che vide come unici superstiti lui e il fratello. In lizza con il fratello Hakurei per l'armatura d'oro del Cancro, ne divenne il custode poich\u00e9 Hakurei scelse di indossare l'armatura d'argento dell'Altare. In modo simile, Sage fu eletto Gran Sacerdote, poich\u00e9 Hakurei rinunci\u00f2 alla candidatura ritirandosi nel Jamir. Nel manga il Gran Sacerdote fa il suo ingresso in scena quando Ade fa irruzione nel santuario per combattere Atena; in quel momento Sage imprigiona Ade nella sua \"Talisman Cage\". Ade \u00e8 per\u00f2 solo temporaneamente bloccato, poich\u00e9 a soccorrerlo ci sono Pandora e un'armata di Specter. Dopo alcune battaglie con gli specter, Sage reincontra il proprio fratello, si scambiano una serie di attacchi amichevoli e conversano sulle condizioni di Sisifo. Poi invia il proprio discepolo Manigoldo sulle tracce di Tenma, conscio del pericolo che il giovane corre. Dopo che Manigoldo attacca Tanato nel portale apertogli dallo specter Veronica, ad aiutare il cavaliere d'oro del cancro \u00e8 il suo maestro. Quest'ultimo brama vendetta contro Tanato per l'uccisione di tutti i suoi compagni d'armi nella precedente guerra santa. La lotta \u00e8 equilibrata e Sage riesce sempre a uscire indenne dagli attacchi di Tanato in quanto \u00e8 il suo discepolo a prodigarsi in attacco e a subire i colpi del dio della morte. Sage prova a imprigionare con i talismani il dio, ma dopo pi\u00f9 di duecento anni essi hanno perso il valore divino di un tempo e quindi Tanato \u00e8 in grado di aprire nuovamente il portale degli dei, causando la decisione suicida di Manigoldo di gettarsi nel vortice dimensionale portandosi dietro il corpo di Tanato (separato dalla sua anima). A quel punto lo spirito di Tanato tenta di entrare nel corpo di Sage, ma il Gran Sacerdote che si rivela essere un fine stratega, afferma di avere previsto ogni singola mossa del dio e infatti non ne rimane assoggettato poich\u00e9 sotto i paramenti da Sacerdote indossava l'armatura d'argento dell'Altare del fratello Hakurei, nella quale entrambi avevano infuso cosmo per pi\u00f9 di duecento anni. Da essa tira fuori uno scrigno dove una volta per tutte l'essenza del dio fedele ad Ade viene sigillata grazie a un sigillo che appone la stessa Sasha.\nLe sue tecniche d'attacco sono le seguenti:\nHasgard.\n \u00e8 il Cavaliere d'oro del Toro ed \u00e8 doppiato da Tomokazu Sugita\nnella versione originale e da Matteo Brusamonti in quella italiana. Il nome del personaggio in giapponese \u00e8 \"Hasug\u0101do\" e si pu\u00f2 translitterare in due modi: nella versione incorretta \"Hasgard\" (usato nella versione italiana manga e in quella portoghese) o in quella ufficiale \"Rasgado\" (usato in quella francese e nel materiale promozionale della serie animata). Tuttavia nel fumetto scopriamo che Hasgard ha cambiato il suo nome in Aldebaran dopo essere diventato Cavaliere per vivere \"Solo come una stella del Toro\".\nHasgard si scontra con un gruppo di Specter di Minosse, annientandoli con facilit\u00e0. Poco dopo il cavaliere del Toro nota un nuovo nemico avvicinarsi, Kagaho, con il quale ingaggier\u00e0 un tremendo duello nel quale sar\u00e0 addirittura sfigurato in viso e diverr\u00e0 cieco dall'occhio destro. Pur battendo lo Specter, Hasgard decide di risparmiarlo perch\u00e9 si rende conto che non \u00e8 malvagio, ma solo arrabbiato perch\u00e9 non ha nessuno da proteggere. Hasgard \u00e8 presente quando Atena e il Grande Sacerdote Sage, teletrasportano Ade alla Torre Malefica per imprigionarlo, tentativo che viene fermato da Pandora, ed \u00e8 in quest'occasione che si scontra con Violate di Behemot, constatando la sua forza ma riuscendo a frenarla. Tre giorni dopo Hasgard affronta due assassini di Pandora, specializzati in tecniche soniche: Cube di Durahan e Wimber del Pipistrello. Il duello sembra vederlo sconfitto velocemente, ma Asgard reagisce e con la forza bruta annienta Wimber, mentre Cube viene ucciso con il Titan's Nova, sebbene lo Specter riesca a scagliare il suo colpo mortale sul cavaliere d'oro. Ormai in punto di morte Hasgard rivolge un ultimo pensiero ai suoi allievi, raccomandando loro di vivere con forza.\nNel gaiden dedicato a Hasgard, ambientato alcuni anni prima della guerra con Hades, egli si reca sull'Etna dove, con l'aiuto di un automa di nome Cor Tauri, sigilla il corpo del Gigante Encelato, non riuscendo per\u00f2 a sigillare la sua anima.\nI suoi colpi sono:\nDefteros e Aspro.\n \u00e8 il Cavaliere dei Gemelli. Il suo nome in greco significa \"secondo\" o \"numero due\", e nella versione italiana del manga si \u00e8 scelto di adattarlo nella forma moderna \"Defteros\", anzich\u00e9 nella pi\u00f9 antica \"Deuteros\". A partire dal numero 35 dell'edizione italiana il nome \u00e8 stato italianizzato in \"Deftero\". \u00e8 suo fratello, precedente Cavaliere dei Gemelli, e il suo nome significa letteralmente \"il bianco\".\nLa prima apparizione di Defteros si ha all'arrivo sull'isola di Tenma, che si confronta subito con lui, ignorando che si trattasse di un Cavaliere d'Oro. Defteros si presenta come un individuo tenebroso, sadico e violento, tuttavia, incuriosito dalla tenacia di Tenma, lo accetta come discepolo e gli insegna a manipolare meglio il proprio cosmo e a raggiungere velocemente il Settimo Senso. Dopo la morte di Sisifo, Defteros decide di entrare in azione: risveglia Doko della Bilancia dalla maledizione infertagli dalla spada di Ade e consegna al compagno il sangue della dea Atena, necessario per risvegliarne la gloriosa Armatura. Recuperata l'Armatura, Defteros invia Doko sul Lost Canvas ed \u00e8 costretto ad affrontare il redivivo fratello Aspro, risorto come Specter dei Gemelli al servizio del signore degli Inferi. In origine il Cavaliere dei Gemelli era, infatti, Aspro, mentre Defteros viveva all'ombra del fratello, costretto a portare una maschera di ferro per nascondere il suo volto; a causa della sua natura aggressiva e della sua carnagione scura veniva ritenuto malvagio e spesso picchiato dalle guardie del Santuario quando si avvicinava troppo al fratello Aspro, l'unico che gli mostrasse un po' di comprensione umana, per osservarne gli allenamenti. Due anni prima dell'inizio della guerra Santa, a seguito della voce che Sage avrebbe scelto Sisifo del Sagittario come suo successore, Aspro (che si era introdotto nello Star Hill e aveva scoperto i segreti del Sacerdote) decise di manipolare il fratello al fine di uccidere Sage e us\u00f2 su di lui il colpo noto come \"Illusione Diabolica\". Giunto davanti al Sacerdote, per\u00f2, Defteros scopr\u00ec che le voci riguardo alla preferenza di Sisifo erano state messe in giro dallo stesso Sage, originariamente intenzionato a cedere il proprio posto ad Aspro, ma successivamente accortosi di un germe malvagio nell'anima del Cavaliere, e dunque deciso a testarne la fedelt\u00e0 alla causa. In quella occasione era stato convocato anche Asmita della Vergine, il quale riusc\u00ec a fare rinsavire Defteros, che uccise il fratello al posto del sacerdote. Defteros rimase molto colpito dalle parole del fratello e dal gesto compiuto e decise di ritirarsi sull'Isola di Kanon per vivere come un demone (termine tradotto in Italia con \"Orco\"). Con la sua morte Defteros riesce a fare tornare normale il fratello Aspro, riversando in lui il suo spirito (cosa che impedir\u00e0 ad Ade di togliere al Cavaliere d'Oro la vita temporanea che gli ha donato), ma quest'ultimo scontrandosi con Yoma di Mephistofeles, che si scoprir\u00e0 essere il vero responsabile del suo cambiamento, sembra essere sconfitto. In realt\u00e0 Aspro apparir\u00e0 successivamente davanti allo stesso Yoma, salvando la vita di Sion e trasportando il corpo di quest'ultimo e di Dohko sulle spalle.\nI colpi di Defteros e Aspro sono:\nManigoldo.\n \u00e8 il Cavaliere d'oro del Cancro, ed \u00e8 doppiato da Daisuke Ono nella versione giapponese e da Maurizio Merluzzo e Andrea Rotolo (da giovane) in quella italiana.\nIncaricato di vegliare su Tenma e i suoi amici, combatte prima contro lo Specter Veronica di Nasu e, in un secondo momento contro Thanatos, il Dio della Morte a cui tanto desiderava assomigliare da ragazzo. Durante quest'ultimo scontro, incalzato dai continui attacchi del Dio, accorre in suo soccorso il maestro Sage, verso cui Manigoldo pare mostrare grandissimo rispetto e fiducia. Ciononostante, anche i poteri congiunti dei due cavalieri del cancro non sembrano sufficienti per potere ottenere la vittoria. Gravemente ferito e con l'armatura danneggiata, quando Thanatos si stava preparando a scagliare un enorme e definitivo Terrible Providence su Sage, compie un balzo e lo colpisce con violenza al volto con un pugno per poi insultarlo e dirgli di portare rispetto al suo anziano maestro. Per la rabbia contro Manigoldo, Thanatos riattiva la Superdimensione, riaprendo il Percorso degli Dei e disintegrando la gamba destra del cavaliere. A quel punto Sage decide di dare inizio a quello che era stato il suo piano fin dall'inizio: sigillare l'anima del Dio della Morte; usando gli Strati di Spirito per separare l'anima del dio dal corpo che, in realt\u00e0, non \u00e8 che un fantoccio visto che quello vero si trova nell'Elisio, pare riuscire nell'intento. Tuttavia, nel Percorso degli Dei, a Thanatos basta un istante per rientrare nel corpo fittizio; cos\u00ec Manigoldo, esangue e in fin di vita, con gli ultimi bagliori di cosmo rimasti, decide di usare anch'egli gli Strati di Spirito insieme al maestro, separando interamente l'anima di Thanatos dal suo corpo fittizio. Compiuto ci\u00f2, senza pensarci due volte, decide di sacrificare la propria vita in cambio della vittoria definitiva sul Dio della Morte, gettandosi insieme al corpo usato dal dio nel Percorso degli Dei, distruggendo quest'ultimo insieme a s\u00e9 stesso.\nNel Gaiden di questo personaggio affronta insieme ad Albafica il Black Saint dell'Altare, Don Avido, sconfiggendolo con molta difficolt\u00e0.\nOltre all'abilit\u00e0 di potere vedere le anime dei morti Manigoldo possiede varie tecniche di combattimento insegnategli dal suo maestro Sage:\nRegulus.\n \u00e8 il Cavaliere del Leone. Il suo nome deriva dalla stella \"Regolo\", la pi\u00f9 luminosa della costellazione del Leone, da cui \u00e8 protetto.\nPrima di Regulus il ruolo di Cavaliere del Leone era ricoperto da suo padre Ilias, apparso nel disegno d'apertura del volume 15 e nel capitolo 194, ucciso da Radamante prima che Sisifo del Sagittario prendesse il giovane sotto la sua ala. Nella storia Regulus affronta lo Specter Violate e rimane colpito quando, nell'abbracciare la surplice dell'avversario, si accorge che quest'ultimo in realt\u00e0 \u00e8 una donna. Dopo un duro scontro lo Specter rimane per\u00f2 uccisa dal Ligthning Plasma dell'avversario. All'interno del Lost Canvas combatte contro il giudice Radamante, il cui cosmo era stato potenziato da Ade grazie a una goccia del proprio sangue. Al termine di una cruenta battaglia, in cui Regulus trascende i limiti dei Cavalieri d'oro prima eseguendo da solo l'Urlo di Atena e poi adoperando lo \"Zodiac Clamation\" (che riunisce tutte le tecniche dei Cavalieri d'oro in un unico colpo), il Cavaliere del Leone comprende finalmente gli insegnamenti del padre: per sconfiggere il Giudice, nemico dai poteri simili a quelli di una divinit\u00e0, deve fondersi con la natura e diventare un tutt'uno con essa. Decide, dunque, di sacrificarsi e, sotto forma di puro cosmo, riesce a trapassare il cuore del nemico con il Lighting Bolt.\nRegulus dispone di un talento naturale prodigioso nell'arte del combattimento. Sisifo afferma che per lui imparare a usare il cosmo di un Cavaliere d'oro e imparare le tecniche relative era facile come respirare, come se fosse stato un guerriero sin dalla nascita. La forza di Regulus non conosce limiti e tanto pi\u00f9 combatte tanto pi\u00f9 il suo cosmo diventa potente, riuscendo a imparare con una sola occhiata le tecniche di qualsiasi avversario per poi riuscire a riprodurle, non importa che si tratti di uno Specter o di un Cavaliere. Come afferma lui stesso \u00e8 in grado di imparare osservando il suo avversario nei minimi dettagli, comprendendo il flusso della sua forza e del suo cosmo, in questo modo \u00e8 in grado di replicarlo con maggiore potenza per imparare qualsiasi colpo segreto. Questa dote gli ha permesso persino di imparare i colpi segreti di tutti gli altri Cavalieri d'oro semplicemente guardandoli. A causa della sua giovane et\u00e0 \u00e8 un ragazzo immaturo; ci\u00f2 gli rende difficile comprendere i sentimenti altrui, come lui stesso sottolinea: \"per quanto mi sforzi non riesco a scorgere nel cuore delle persone, con i miei sforzi posso soltanto superarle nella lotta\".\nI suoi colpi sono:\nAsmita.\n \u00e8 il Cavaliere della Vergine, ed \u00e8 doppiato da Akira Ishida nella versione giapponese e da Paolo Carenzo in quella italiana.\nIl Cavaliere d'oro della Vergine del XVIII secolo appare per la prima volta per fermare l'avanzata di Tenma, Yato e Yuzuriha, tutti e tre presenti nell'aldil\u00e0 per recuperare i frutti della Magnolia degli inferi, un albero che ha la facolt\u00e0, attraverso i suoi frutti, di impedire la resurrezione degli Specter di Ade. Appena i tre raggiungono Jamir, il vecchio maestro spiega che i frutti della Magnolia sono l'unica forma di vita presente negli inferi e che uniti a un grande cosmo permettono di imprigionare a lungo le anime degli Specter uccisi, impedendo cos\u00ec la loro resurrezione. Asmita, possedendo un cosmo elevato e potendo ottenere l'ottavo senso, si fa carico di preparare un rosario con questi frutti. Mentre Tenma e gli altri combattono contro degli Specter, Asmita sale all'ultimo piano della torre a meditare. Tenma e compagni si rendono presto conto che i loro attacchi sono inutili, ma un cosmo scarlatto fuoriesce dalla torre: gli Specter attaccano Asmita che lancia lo \"Spiriti Malefici, dominate il cielo\", per poi uccidere quasi tutti gli Specter presenti con i \"Sacri Anelli Celesti Danzanti\", imprigionando cos\u00ec le loro anime nei grani del rosario appena attivato. Il Cavaliere, tuttavia, avendo fatto esplodere il suo cosmo affinch\u00e9 venisse creata questa nuova arma, muore, lasciando dietro di lui la sua armatura e il prezioso Rosario della Vergine.\nAsmita usa le stesse tecniche di Virgo, pi\u00f9 precisamente:\nCardia.\n \u00e8 il Cavaliere dello Scorpione, ed \u00e8 doppiato da K\u014dji Yusa nella versione originale e da Massimo Triggiani in quella italiana.\nCardia accompagna Degel a Blugrad, e da l\u00ec, grazie alla guida di Unity (della sorte del quale a Cardia sembra importare ben poco) i due arrivano ad Atlantide. L\u00ec affronta Radamante con lo \"Scarlet Needle\", riuscendo a bloccarlo per il tempo sufficiente a consentire a Degel di sorpassarlo e proseguire. Dopo un'aspra lotta, Cardia riesce a finire Radamante scagliando lo \"Scarlet Needle Antares Katakaio\" con l'aculeo sinistro. Sconfitto Radamante, Cardia si accascia a terra, bruciato dall'interno dalla forza del suo stesso Katakaio, affidando ci\u00f2 che resta della missione al suo amico Degel. Successivamente riesce, allo stremo delle forze, a rialzarsi e a riportare Unity in superficie, fuggendo da Atlantide.\nI suoi colpi sono:\nSisifo.\n \u00e8 il Cavaliere del Sagittario, ed \u00e8 doppiato da Hirofumi Nojima nella versione giapponese e da Renato Novara in quella italiana.\nSisifo, Libra, Shin e Hasgard si lanciano contro Hades, ma si ritrovano come paralizzati, fermi al loro posto. Atena sembra alla merc\u00e9 del Dio, ma \u00e8 allora che Sisifo, contro ogni previsione, riesce a muoversi e scaglia una freccia d'oro impregnata di cosmo contro Ade. Sfortunatamente la freccia viene respinta dal Dio dei morti e colpisce al cuore Sisifo.\nInizialmente i Cavalieri d'oro lo credono morto, ma in realt\u00e0 si trova solo in uno stato comatoso, a causa del fatto che la ferita \u00e8 stata provocata da Hades in persona e per tanto la ferita tocca non solo il corpo ma anche l'anima. Il suo cosmo viene sigillato da Hypnos e Thanatos, e la sua anima intrappolata nel mondo dei sogni dagli Oneiroi. Sasha approfitta della situazione per proiettarsi direttamente nel mondo del sogno alla ricerca di Sisifo, e lo trova sprofondato in un tormento senza fine destinato a corrompere l'animo del cavaliere. Trasformatosi in Specter, si rivolta contro Atena. Quest'ultima lo affronta e riceve senza esitazione la sua freccia, liberandolo dal maleficio di Ade. Sisifo si sveglia nella nona casa del Sagittario. \u00c8 l\u00ec che, guidato dal cosmo di Atena, scaglia una freccia in direzione dell'Italia che permette a El Cid, il quale la taglia in quattro parti, di sconfiggere gli Dei del sogno. In seguito alla morte del Gran Sacerdote e al rifiuto di Hakurei dell'altare di assumere questa funzione, \u00e8 Sisifo che accetta di prendere il comando delle armate di Atena durante l'assalto al castello di Ade. Sisifo continua a svolgere la stessa funzione anche nel corso dei lavori di liberazione dell'arca che porter\u00e0 l'esercito di Atena sul Lost Canvas. Liberata e libratasi in volo la nave, il cavaliere del Sagittario affronta e allontana Eaco acquisendo l'ottavo senso. Successivamente, Sisifo si sottopone volontariamente alla \"pesatura del cuore\" causata dalla tecnica dello Specter Pharaoh: solo chi ha il cuore pesante come la piuma di Maat (simbolo della verit\u00e0) pu\u00f2 sbloccare l'accesso al dipinto. Il cavaliere estrae il suo cuore, che risulta pesante come la piuma, e dimostra cos\u00ec la sua fedelt\u00e0 ad Atena; subito dopo sconfigge facilmente Pharaoh, ma rimane a sua volta vittima del suo stesso gesto e, seppur ormai in fin di vita, aiuta Regolo e Sion per l'esecuzione dell\"'Urlo di Atena\" al fine di abbattere il portone del dipinto. Alla sua morte un nugolo di piume, simbolo delle ali con cui voleva proteggere le altre persone, si riversa sui suoi compagni.\nLa sua tecnica mortale \u00e8 il , un poderoso raggio di luce che provoca un irruente tornado.\nEl Cid.\n \u00e8 il cavaliere del Capricorno ed \u00e8 doppiato da Kazuya Nakai nella versione giapponese. Il suo nome nome deriva dal celebre eroe spagnolo Rodrigo D\u00edaz di Bivar, conosciuto proprio come El Cid.\nEl Cid appare nella storia durante lo scontro con gli d\u00e8i dei sogni, di cui si dimostrer\u00e0 il maggiore avversario. Viene mandato con Manigoldo come guardia del corpo di Tenma, in modo da proteggerlo, e a questo aggiunge la missione di ritrovare lo spirito di Sisifo, imprigionato dalle divinit\u00e0 dei sogni.\nEl Cid ha come sottoposti tre Cavalieri le cui costellazioni vengono svelate negli OAV: Tsubaki della Vela, Lacaille della Poppa e Rusk della Bussola. Tutti e tre sono uccisi da Oniro alla loro prima apparizione.\nEl Cid utilizza le stesse tecniche gi\u00e0 presenti nel manga classico:\nDegel.\n \u00e8 il Cavaliere dell'Aquario ed \u00e8 doppiato da Daisuke Hirakawa nella versione giapponese e da Ismaele Ariano in quella italiana.\n\u00c8 uno dei comandanti che guidano l'esercito del Santuario nell'attacco diretto contro il castello di Hades. Proprio in questa occasione frena Dhoko di Libra, che vorrebbe attaccare senza alcuna strategia, invitandolo a riflettere sul numero di perdite che subirebbero se agissero prima dell'abbattimento dell'ultima barriera a difesa della rocca del Re dell'oltretomba. A lui Athena affida il compito di trattare con il dio Poseidone per avere l'oricalco, unica forza disponibile a contrastare l'attacco di Hades. Insieme a Cardia dello Scorpione raggiunge Blue Grado, e da l\u00ec (insieme anche all'amico d'infanzia Unity) Atlandide, capitale del regno sottomarino dove lui e Cardia si scontrano con Pandora e Radamante. In seguito Degel combatter\u00e0 contro il cavaliere di Sea Dragon, che si riveler\u00e0 essere Unity, sopravvissuto grazie alle propriet\u00e0 di guarire le ferite fisiche proprie del cavaliere di Poseidone. Egli tenta di usare lo spirito di Poseidone per salvare la vita della sorella Seraphina gravemente malata a causa della debolezza fisica dovuta al gelo di Blue Grado e allo stress dovuto al lavoro di una vita, ella infatti desiderava ardentemente fare divenire Blue Grado una fiorente citt\u00e0 e questo le toglieva via molto tempo. L'oricalco rotto da Pandora, che si era ripresa dopo essere svenuta nel corridoio che portava al sarcofago di Seraphina a causa dell'enorme potere della ragazza, riversa tutto il suo potere nel corpo della ragazza che immediatamente si riveste della God Cloth del dio dei mari. In questo frangente Degel si accorge che Seraphina non \u00e8 in realt\u00e0 malata come crede il fratello ma ormai morta, capisce dunque che quello che si sta risvegliando non \u00e8 la ragazza ma il dio dei mari da sempre nemico di Athena. Al fine di impedire il risveglio di Poseidone all'interno del corpo di Seraphina, decide di utilizzare tutte le sue energie per congelare Atlantide; in questo modo, per\u00f2, rimane prigioniero eterno del suo stesso ghiaccio.\nNel Gaiden di questo personaggio Degel affronta 4 guerrieri bambini chiamati \"Jewel\" comandati da una donna malvagia chiamata Garnet; poi rischia la vita contro il suo maestro Krest (che sta dalla parte di Garnet sotto il nome di \"Koh-i-Nur\"), che alla fine riesce a sconfiggere insieme a Garnet.\nLe sue tecniche sono identiche a quelle presenti nel manga classico:\nAlbafica.\n, o Albafica dei Pesci, \u00e8 il Cavaliere dei Pesci, ed \u00e8 doppiato da Hiroshi Kamiya nella versione giapponese e da Matteo de Mojana in quella italiana. \u00c8 anche il protagonista del CD Drama \"Albafica Gaiden - Aku Kizuna\", dove viene narrato il suo passato.\nAlbafica viene ritrovato ancora in fasce dal precedente Cavaliere dei Pisces, Lugonis, in un roseto composto di rose demoniache. Il fatto che il bimbo fosse sopravvissuto nonostante la velenosit\u00e0 dei fiori spinge Lugonis a prenderlo con s\u00e9 e a farne il proprio allievo. Poco dopo il risveglio del dio Ade, un gruppo di Specter guidati da Minosse del Grifone, uno dei tre Comandanti supremi delle armate infernali, fu inviato a tentare l'invasione del Santuario. Albafica abbandon\u00f2 il suo tempio e and\u00f2 a ricevere i nemici alle porte di un vicino villaggio, Rodorio, accogliendoli con un tappeto di rose rosse. Dopo avere sconfitto molti avversari, tra cui Niobe di Deep, viene affrontato da Minosse in persona. Ingaggia un durissimo scontro con il Gigante degli Inferi, riuscendo a sopraffarlo alla fine con la Rosa Bianca.\nNel Gaiden dedicato ad Albafica egli si reca su un'isola dove sconfigge il malvagio Specter Luco, fratello del suo maestro Lugonis, grazie anche all'aiuto di un bambino, allievo di Luco.\nAlbafica ha un aspetto che lo rende assai simile ad Afrodite, cavaliere dei Pesci della serie classica, infatti viene pi\u00f9 volte rimarcato come bellissimo. Diversamente dal suo successore, per\u00f2, Albafica non d\u00e0 la minima importanza a questo. Come dice lui, infatti, ha sempre vissuto in solitudine per paura che il suo sangue velenoso facesse male ad altre persone e che la bellezza non ha alleviato affatto il dolore che ha provato per il suo modo di vivere. Ha anche sempre reputato un insulto l\u2019essere definito \u201cbellissimo\u201d perch\u00e9 lo ritiene un giudizio molto superficiale.\nLe tecniche di Albafica si basano sulle rose e in generale sono uguali a quelle di Afrodite:\nCavalieri d'Argento.\nNella serie appaiono altri Cavalieri d'argento di cui non \u00e8 rivelato il nome ma solo la costellazione:\nHakurei.\n, doppiato da Kenyu Horiuchi e da Donato Sbodio nell'adattamento italiano, \u00e8 il Cavaliere dell'altare e riconosciuto come il patriarca della stirpe muriana del Jamir.\nHakurei dell'altare \u00e8 l'anziano del Jamir, maestro di Shin, Yuzuriha e Atla, nonch\u00e9 fratello di Sage. \u00c8 sopravvissuto assieme a suo fratello alla precedente Guerra Sacra. Anche se addestratosi per l'armatura d'oro del Cancro, lasci\u00f2 l'investitura al fratello Sage e scelse per s\u00e9 l'armatura d'argento dell'Altare. Rinunci\u00f2 alla candidatura per Gran Sacerdote, lasciando al fratello anche questo titolo e si ritir\u00f2 nel Jamir. Compare per la prima volta quando invia Yato e Yuzuriha negli inferi con lo scopo di salvare Tenma. Dopo la morte del fratello, Hakurei prende il suo posto come Gran Sacerdote, fingendo che Sage sia ancora vivo per non distruggere il morale dei cavalieri. Affinch\u00e9 il potere dei cavalieri non si riducesse del 90%, Hakurei fa irruzione nella barriera di Ade e tenta di abbatterla con la Spada di Atena. Hakurei sconfigge facilmente la fanteria degli specter e fa irruzione nella chiesa di Ade, dove si scontra con Ipno, che aveva nel frattempo sconfitto i suoi discepoli Shin e Yuzuriha. Usando il suo ultimo attacco \"Sekishiki Tenryoha\" Hakurei rievoca le anime dei precedenti compagni d'arme, compreso suo fratello Sage. Hakurei usa il loro potere per formare una sfera energetica, che distraesse l'attenzione di Ipno; cosicch\u00e9, mentre quest'ultimo tenta di fermare il colpo, Hakurei scatena la propria anima verso l'ormai indifeso Ipno per rinchiuderlo nello scrigno. Tuttavia, prima che Hakurei riesca a fare breccia nella barriera di Ade, quest'ultimo appare e lo uccide, per poi usarne la salma di Hakurei per ingannare i cavalieri, facendogli attraversare la barriera e privandoli dell'energia.\nI suoi colpi sono i seguenti:\nCavalieri di Bronzo.\nI Cavalieri di bronzo sono la casta pi\u00f9 bassa dei guerrieri della dea Atena.\nBleriot.\n \u00e8 il Cavaliere della costellazione del Leone Minore. All'inizio della Guerra Sacra, Bl\u00e8riot fu inviato assieme a Doko di Libra, Shion dell'Ariete, Tenma di Pegasus, Yato dell'Unicorno e i Cavalieri di Balena e Lucertola nel Villaggio di Tenma. A causa della presenza degli Specter nel villaggio, Bl\u00e8riot rimase ferito e fu costretto a ritirarsi dopo il decesso di Yato e Tenma a causa di Ade. Tempo dopo, Bl\u00e8riot prese parte a una missione in Italia, dove gli italiani si incamminarono verso il Lost Canvas. Insieme ai compagni Junkers del Lupo, Curtiss dell'Idra e Douglass dell'Orsa, cominci\u00f2 a compiere missioni per il Santuario. Poi, assieme a Yato, Yuzuriha della Gru e Regulus del Leone, furono inviati in Jamir a cercare una nave tra i ghiacci. Appena la trovarono, Bl\u00e8riot e i tre amici cominciarono i lavori di riparazioni ma vennero attaccati da Violate di Behemoth. Nessuno dei quattro amici riusc\u00ec a bloccarla con la propria forza. Insieme a Violate v'erano dei soldati dell'esercito di Ade e lo Specter Stand dello Scarafaggio. Eaco, comandante dell'esercito degli Specter, scese sul campo ma fu bloccato da Sisifo del Sagittario. Egli disse ai Cavalieri di riattivare la nave collocando un Cristallo di Oricalco sull'albero maestro. Douglas e Curtiss si sacrificarono per fare andare avanti i compagni mentre Bl\u00e8riot e Junkers collocarono l'Oricalco sull'albero maestro, che ebbe di conseguenza il decesso dei due Cavalieri. Le anime dei quattro amici divennero cos\u00ec parte della Nave.\nYato.\n, doppiato in giapponese da Atsushi Abe e da Jacopo Calatroni in Italiano Cavaliere dell'Unicorno.\nShiori Teshirogi ha rivelato di avere concepito Yato come un ragazzo che desidera essere un eroe, evitando quindi di dargli un passato tragico (inserito nel secondo OAV della seconda stagione) come la maggioranza dei protagonisti della serie dei \"Cavalieri\".\nA differenza del suo successore Asher, che si \u00e8 allenato in Algeria, Yato ha fatto il tirocinio al Santuario di Atena dov'\u00e8 stato compagno d'addestramento del giovane Regolus, Cavaliere del Leone. Nella serie animata viene approfondito il suo passato, rivelando che Yato \u00e8 nato in un paese orientale e che ha due sorelle maggiori, Mi-jong e Jiu. La prima sembra essere una veggente, poich\u00e9 quando sviene ha visioni che descrivono la guerra che sta per scoppiare tra Atena ed Ade. \u00c8 grazie alle visioni della sorella che Yato apprende (seppur generalmente) dei Cavalieri di Atena e comincia a sognare di diventare un eroe. Con questo scopo segue il Cavaliere dello Scorpione Cardia al Santuario, dopo che quest'ultimo salv\u00f2 lui e Mi-jong da uno Specter che aveva distrutto il villaggio vicino al loro, dove si erano recati alla ricerca di un medico per la ragazza. Alla sua prima apparizione nell'anime lo si vede comportarsi da bulletto con un Tenma appena arrivato al Santuario. In questa scena il futuro Cavaliere dell'Unicorno sembra essere a capo di una piccola banda e si dice che sia l'allievo pi\u00f9 bravo del Grande Tempio. Nel corso della serie Yato sembra sviluppare un profondo legame con la Sacerdotessa Guerriero Yuzuriha, Cavaliere d'Argento della Gru e anche il suo rapporto con Tenma migliorer\u00e0, in quanto rester\u00e0 al fianco dell'amico-rivale in molte avventure. Tra gli spettri affrontati da Yato ci sono nella terra di Hades Stand di Deadly Beetle, nella foresta di Tanatos Veronica di Nasu e nel regno di Ipnos Oniro dei Sogni. Dopo essere approdato nella Tela Perduta insieme al grosso dell'esercito di Atena, \u00e8 stato pietrificato come quasi tutti i soldati, evitando tuttavia che Tenma subisse la stessa sorte. Viene poi liberato da Sasha, e insieme ai restanti Cavalieri e soldati semplici corre in aiuto di Tenma durante la battaglia finale contro Aron, incitandolo a non arrendersi. Nell'ultimo capitolo si apprende che \u00e8 sopravvissuto alla guerra dopo essere stato teletrasportato insieme a Yuzuriha in Jamir da Atora, e che Atena ha sigillato il cosmo a lui e alla ragazza, in modo che i due possano vivere una vita da normali esseri umani.\nYato possiede lo stesso colpo segreto del suo successore, lo Unicorn Gallop (\"Criniera dell'unicorno\" nella versione italiana dell'anime classico) che consiste nel lanciare una serie di calci dall'alto, alla velocit\u00e0 del suono.\nAltri seguaci di Atena.\nElencati in ordine di apparizione:\nNella serie animata sono apparsi anche i seguenti Cavalieri, le cui costellazioni sono rivelate sul booklet dell'ultimo DVD della seconda stagione:\nSeguaci di Ade.\nGli Spettri sono i guerrieri devoti al dio Ade dalla forza simile a quella dei Cavalieri di Atena. Le loro armature corrispondono ciascuna a una delle 108 stelle malefiche tratte dal romanzo cinese \"I Briganti\" (in originale \"Shui hu zhuan\")\nGenerali d'Inferno.\nI Generali d'Inferno (meglio noti in Italia come \"Giganti del mondo dei morti\") sono i tre guerrieri pi\u00f9 forti di Ade (ma va detto che, a differenza della serie classica, in questa serie compaiono alcuni personaggi nuovi tra le file degli Spettri, i cui poteri sono paragonabili a quelli dei suddetti Generali). Sono tra i pochi Spettri ammessi al cospetto di Ade e tra loro c'\u00e8 un rapporto di rivalit\u00e0 e competizione che li porta spesso a ostacolarsi a vicenda. Tutti gli altri Spettri sono suddivisi equamente sotto il loro comando e la loro autorit\u00e0 \u00e8 rispettata da tutto l'esercito di Ade forse sia per riverenza che per timore della loro potenza superiore. Il loro potere rivaleggia con quello dei Cavalieri d'oro.\nGuardiani degli Astri.\nI sono i pi\u00f9 potenti difensori di Ade e del suo palazzo che si trova nel cielo della Tela Perduta. Viene esplicitamente fatto intendere che i pi\u00f9 valenti di essi possono addirittura essere considerati a un livello di forza pari se non superiore a quello dei Generali d'Inferno. Il loro compito \u00e8 difendere le otto Case Malefiche che precedono la residenza di Ade in modo simile a come i Cavalieri d'oro difendono le dodici Case al Santuario di Atena. Ogni Casa Malefica ha la struttura di un luogo collegato allo Spettro che lo difende e porta il nome di uno degli otto pianeti del Sistema Solare: Mercurio, Venere, Terra, Marte, Giove, Saturno, Urano e Nettuno, pi\u00f9 la Casa di Plutone (l'ex Duomo della Foresta) dove viene affrontato lo spirito di Ade.\nAlcuni guardiani hanno ricevuto l'incarico solo successivamente, e per questo sono elencati in altre tabelle. Essi sono:\nSpettri delle Stelle Malefiche Celesti.\nSono i guerrieri di Ade che solitamente si collocano nelle posizioni pi\u00f9 elevate. Hanno compiti importanti come difendere una delle nove Prigioni infernali o fare da scorta ad Ade, a Pandora o a uno dei tre Giganti. I pi\u00f9 importanti tra loro, assieme ai tre Giganti, sono i soli Spettri a cui \u00e8 concesso di presentarsi davanti al loro dio.\nSpettri delle Stelle Malefiche Terrestri.\nSono i guerrieri di Ade che solitamente occupano i ranghi pi\u00f9 bassi e hanno ruoli quasi sempre di semplici truppe da combattimento. Spesso infatti attaccano in gruppi anche numerosi ma singolarmente non hanno un potere particolarmente elevato.\nAltri seguaci di Ade.\nCheshire di Cat Sith.\n, doppiato da Souichiro Hoshi in giapponese e da Stefano Pozzi in italiano, Specter della \"Chij\u016bsei\" (Stella della Terra Bestiale, tradotta per\u00f2 come Stella della Bestia Terrestre). Cheshire fa la sua prima apparizione quando viene inquadrato durante la riunione degli Specter nel Duomo della Foresta per celebrare l'avvento di Ade nel corpo di Aron, tuttavia il suo nome viene rivelato solo successivamente quando si reca in Jamir per aiutare il gruppo di Etwart ad assalire la torre di Hakurei, da dove Yato e Yuzuriha si sono recati negli inferi per salvare Tenma. Cheshire non parteciper\u00e0 di persona allo scontro con i Cavalieri e gli Specter di Etwart, anche se sar\u00e0 testimone della loro morte per mano di Asmita della Vergine e dell'imprigionamento delle loro anime nel rosario costruito con i frutti della magnolia degli Inferi. Successivamente lo vediamo comparire come cocchiere personale di Pandora, quando la donna si reca a riprendere Ade recatosi al Santuario per combattere a bordo di una carrozza trainata da quattro cavalli decapitati, o quando Pandora viene contattata da Hypnos e Thanatos. Sembra avere un rapporto molto stretto con Zelos di Frog, difatti alla riunione appare sulle sue spalle, e successivamente lo stesso Zelos affermer\u00e0 di avere parlato pi\u00f9 volte con lui del comportamento di Ade. Nel finale, lo si vede accompagnare Pandora, guidandone la carrozza, al tempio dove lascer\u00e0 lo scrigno contenente gli spiriti sigillati di Thanatos e Hypnos (luogo in cui li ritrover\u00e0 nell'incarnazione successiva)\nKagaho di Bennu.\n, doppiato da Jun Fukuyama in giapponese e da Mattia Bressan in italiano, Specter della stella della Furia Celeste (o del Cielo Violento, in originale \"Tenb\u014dsei\"). Il suo simbolo \u00e8 la fenice egiziana (il Bennu).\nDurante il primo attacco di Ade si scontra con Dohko della Bilancia, e nel mezzo di questo scontro il Cavaliere ferir\u00e0 leggermente il braccio di Ade. Furioso per questo fatto Kagaho si recher\u00e0 al Santuario, per affrontare nuovamente il Cavaliere della Bilancia, ma verr\u00e0 sconfitto da Hasgard del Toro. Hasgard decide di lasciare vivo Kagaho perch\u00e9 (secondo il Cavaliere del Toro) egli non \u00e8 malvagio e la sua rabbia deriva dal fatto di non avere nessuno da proteggere, cosa a cui Kagaho risponde dicendo che spetta a lui decidere chi sono i nemici e chi deve proteggere e che l'unica cosa importante per lui \u00e8 Ade. Questo debito, fa s\u00ec che Kagaho salvi pi\u00f9 avanti la vita a Tenma, proteggendolo dai sicari mandati da Pandora (Wimber del Pipistrello, Cube del Durahan e Zelos di Frog).\nDiverso tempo dopo viene mandato a distruggere la surplice di Eaco, il quale era reduce dalla battaglia contro Sisifo, liberandolo cos\u00ec dalla Stella Malefica e dicendogli che poteva riprendere il vecchio nome di Suikyo. Successivamente alla \"despectrizzazione\" di Eaco, Kagaho diviene giudice degli Inferi al posto suo e viene elevato a Custode di astri, a protezione del terzo Tempio del Lost Canvas, quello della Terra. Quando Dohko si reca alla statua di Atena con l'intento di bagnarla con il sangue della dea e cos\u00ec ottenerne l'Armatura, viene prima fermato dagli Specter del Minotauro e di Alraune, e, in seguito, viene messo in difficolt\u00e0 dallo Specter di Basilisk. Uscito vittorioso anche da questo scontro, Dohko vede la propria strada sbarrata proprio da Kagaho. Deciso a ottenere l'armatura di Atena per consegnarla ad Hades, Kagaho immediatamente immobilizza un debole e ferito Dohko grazie al Crucify Ankh, cospargendo la statua di Atena con il sangue del Cavaliere, in cui \u00e8 presente una piccola percentuale del sangue della dea, donatogli da Defteros per curarsi dopo l'ultimo scontro con Hades. Ottenuta l'Armatura, questa viene sottratta allo Specter da Dohko stesso, aiutato da Defteros dei Gemelli, che, utilizzando la Another Dimension, \u00e8 in grado di creare una via di fuga per Dohko e per se stesso, lasciando Kagaho al tempio di Atena. Successivamente, quando Pandora scopre che in realt\u00e0 la volont\u00e0 di Aron non \u00e8 mai caduta succube a quella di Hades, \u00e8 Kagaho stesso che, ritornato dal Grande Tempio di Atene, protegge ancora una volta Aron, rivelando a Pandora di essere a conoscenza dell'inganno del giovane sin dal loro primo incontro e di averlo sempre aiutato, arrivando a isolarsi dal resto degli Specter.\nQuando Tenma, Atena e Regulus raggiungono il tempio della Terra ad attenderli vi \u00e8 Kagaho, nettamente in vantaggio nei confronti del trio. All'interno del tempio \u00e8 presente un Ankh fatto di fiamme nere, ove \"sono seppellite le emozione umane\" di Bennu. Quando Kagaho sta per dare il colpo di grazia ad Atena, decisa ad accettare ci\u00f2 che Kagaho ha rinnegato, interviene Dohko che, una volta consegnata l'Armatura di Atena alla legittima proprietaria, ingagger\u00e0 l'ultima battaglia contro lo Specter di Bennu. Per un primo momento in vantaggio grazie alla sua nuova tecnica, il Rising Darkness, Kagaho decide di fare consumare Dohko dal Sole Nero appena creato. In un flashback per\u00f2 Dohko si ricorda del suo vecchio Maestro che in passato perse la sua promessa sposa e per andare avanti decise di rinforzare il suo pugno a scapito delle proprie emozioni. Il maestro di Dohko si trasform\u00f2 poco a poco in un drago e il Cavaliere tenta di fare capire allo Specter che anch'egli si trasformer\u00e0 poco a poco in un mostro.\nKagaho ribatte dicendo che egli \u00e8 gi\u00e0 diventato un mostro da tempo. Sfodera quindi la sua collera bruciando al massimo del suo potere il proprio cosmo, venendo completamente avviluppato dalle sue stesse fiamme decidendo quindi di volere eliminare Dohko a scapito della sua stessa vita. In quel frangente Dohko riesce a vedere i ricordi di Kagaho, scoprendo che egli si \u00e8 ridotto in quella condizione per via della sofferenza provata per la morte di suo fratello, molto simile ad Aron. Deciso a salvare Kagaho, Dohko utilizza la Pienezza del Dragone per spingere entrambi oltre l'atmosfera (ci\u00f2 causer\u00e0 la morte di tutti \u00e8 due), cos\u00ec da rimediare all'errore che commise in passato nei confronti del suo Maestro, lasciarlo morire in solitudine senza poterlo aiutare. Una volta capiti i suoi sbagli, come dimostrato dal colore delle fiamme, che cambiano da nere a rosse, Kagaho decide di morire comunque in solitudine salvando la vita di Dohko, allontanandolo con un ultimo Corona Blast. In punto di morte i suoi pensieri si rivolgono prima ad Aron e in seguito a Tenma e Atena, affermando che se i due non fossero stati in grado di salvare Aron e di porre fine a quella lotta, sarebbe tornato in vita per proteggerlo ancora una volta.\nTutti i colpi di Kagaho sono legati al fuoco e le fiamme da lui evocate (almeno nel manga) appaiono di colore nero.\nKagaho possiede anche un quarto colpo segreto, senza nome, che gli permette di sferrare pugni infuocati ad altissima velocit\u00e0, al punto da superare Rasgardo, che tra i dodici Gold Saint vanta l'attacco pi\u00f9 rapido.\nKagaho compare anche nel gaiden di Asmita, dove si scontra contro il Gold Saint della Vergine, \u00e8 viene sconfitto da un potente attacco del Saint. Inoltre \u00e8 stato il secondo personaggio di \"Lost Canvas\" di cui \u00e8 stato realizzato un modellino della serie Myth Cloth ed \u00e8 uno dei boss giornalieri del videogioco Saint Seiya Online di Sega e Perfect World.\nViolate di Behemoth.\n, doppiata da Takako Honda, Specter della \"Tenkosei\", ossia la \"Stella del Cielo della Solitudine\", erroneamente tradotta in \"Stella della Volpe celeste\" nella versione italiana a causa della somiglianza fra gli ideogrammi e . Successivamente (nel volume 27 dell'edizione italiana) l'errore \u00e8 stato corretto. Il simbolo di Violate \u00e8 il Behemot, una bestia mitologica ebraica nominata anche nella Bibbia, solitamente identificato con il rinoceronte.\nViolate sembra essere una degli Specter a protezione dei cerchi infernali dell'oltretomba, difatti pu\u00f2 evocare dei defunti dalla Sesta Prigione attraverso la sua ombra. Appartiene all'armata di Eaco (di cui \u00e8 il secondo in comando). Nel messaggio pubblicato dall'autrice in appendice al numero 14 (28 nell'edizione italiana) la Teshirogi ha dichiarato di avere voluto mascherare intenzionalmente il genere del personaggio, dopo avere sentito una disputa dei suoi assistenti sul sesso di un altro personaggio non meglio specificato e che l'ha creata pensando a una donna in grado di tenere testa ad Hasgard del Toro.\nAppare per la prima volta dall'ombra di Ade, dove si era nascosta per ordine di Pandora quando il re degli inferi si era recato al Santuario ed era sul punto di essere scacciato dal corpo di Aron. Ingaggia uno scontro di forza con Hasgard del Toro, per poi ritirarsi. Successivamente fronteggia i Cavalieri di Bronzo del Lupo (Yunkas), dell'Orsa (Douglas), dell'Idra (Karchis), del Leone Minore (Bleriot) e dell'Unicorno (Yato) per impedire loro di riparare la sacra arca che avrebbe loro permesso di raggiungere il Lost Canvas. Sconfitti questi ultimi intraprende una violenta battaglia contro il Cavaliere d'Oro del Leone, Regulus, il quale la terr\u00e0 impegnata affinch\u00e9 i Cavalieri di Bronzo possano completare le riparazioni dell'arca. Lo scontro si conclude con la vittoria di Regulus, di cui la stessa Violate ammette la superiorit\u00e0, poich\u00e9 il Cavaliere del Leone si dimostra in grado di rivoltare contro di lei la propria tecnica segreta. Violate sar\u00e0 seppellita dallo stesso Eaco, prima che lo Specter Kagaho di Bennu privi il giudice della sua carica e della stella malefica, facendolo tornare un normale essere umano.\nViolate combatte facendo affidamento sulla sua immensa forza fisica che fa di lei un'avversaria molto pericolosa nel corpo a corpo (difatti i Cavalieri di Bronzo la definiscono \"un mostro\" quando li attacca nel cantiere dove stanno riparando la nave della speranza). Tale forza le permette di usare la tecnica per generare terremoti in grado di sbriciolare il terreno solamente calpestandolo. Se il nemico si rivela particolarmente forte o agile, lo Specter utilizza la sua per immobilizzarlo, rendendolo indifeso ai suoi colpi. In realt\u00e0 non \u00e8 propriamente l'ombra a bloccare il nemico, bens\u00ec degli spiriti richiamati dall'inferno da Violate tramite l'ombra stessa e nascosti dal cosmo dello Specter. \u00c8 tuttavia possibile, come scoperto da Regulus, rivoltare la tecnica contro l'esecutore bruciando pi\u00f9 cosmo di quanto non faccia Violate stessa.\nYoma di Mefistofele.\n, Specter della . \u00c8 il padre del protagonista Tenma di Pegaso e la reincarnazione del dio Kairos. La sua surplice rappresenta il diavolo Mefistofele.\nYoma \u00e8 il regista della Guerra Sacra di cui ha influenzato gli eventi di nascosto per evitarne la staticit\u00e0 per suo personale piacere, osservando come si sarebbero comportati gli attori. Nato in Giappone durante l'era dello Shogunato Tokugawa abbandon\u00f2 la famiglia d'origine per ricongiungersi all'armata di Ade, annoiato dalla situazione di pace del suo paese e spinto dalla Stella Malefica che si era risvegliata in lui. Durante il suo viaggio vide una cometa diretta in direzione della costellazione di Pegaso, che cap\u00ec essere l'anima del Cavaliere di Atena. Segu\u00ec quindi la stella verso il luogo dove si stavano radunando tutti gli Specter, il castello dove Ade sarebbe tornato in vita. Qui sedusse e spos\u00f2 una giovane serva, Partita, da cui ebbe un figlio, chiamato Tenma, che altri non era che la reincarnazione del Cavaliere di Pegasus. In quello stesso periodo seppe dalla figlia dei signori del castello, la futura sorella di Ade, Pandora, che anche sua madre aspettava un bambino, che sarebbe nato verso Natale. Decise che era arrivato il momento di agire per evitare che si ripetesse il solito svolgimento della Guerra Sacra. Cos\u00ec, in una notte di neve durante il periodo natalizio, Yoma rap\u00ec lo spirito di Ade prima che venisse al mondo attraverso la madre di Pandora e scapp\u00f2 ridendo per la sua trovata, mentre nel castello scoppiava il finimondo per il fatto che il ventre della padrona fosse vuoto. Tuttavia, affinch\u00e9 il piano funzionasse, bisognava nascondere Ade dagli Dei Gemelli (Ipno e Tanato), cos\u00ec decise di travestirsi da prete e di inserire lo spirito della divinit\u00e0 dentro il figlio di due genitori devoti, Aron, in modo che il signore degli Inferi potesse crescere come un normale umano. Successivamente fece s\u00ec che Aron e Tenma (rimasto orfano in seguito alla morte di Partita) si incontrassero, facendo diventare amici coloro che erano rivali fin dai tempi del mito per osservare cosa sarebbe poi accaduto. Nel suo osservare, per\u00f2, Yoma vide l'arrivo di una terza goccia che non aveva previsto: la dea Atena, che era rinata come sorella del suo antico nemico, prendendo il nome di Sasha. Mentre aspettava il momento in cui Tenma sarebbe diventato Cavaliere, Yoma and\u00f2 al Santuario dove incontr\u00f2 l'aspirante Cavaliere dei Gemelli, Aspro, a cui parl\u00f2 facendogli nascere il dubbio che il fratello Defteros (da sempre cresciuto alla sua ombra) volesse superarlo e prenderne il posto, giocando con la sua mente e facendo cadere in lui la goccia di tenebra che l'avrebbe influenzato per tutto il resto della sua vita, sempre al solo scopo di vedere come avrebbero recitato i due fratelli nel grande spettacolo e vedere le increspature che avrebbero creato nel vortice. In quel periodo fu anche il responsabile della morte di Ilias di Leo, perch\u00e9 fece in modo che Radhamante lo trovasse, cos\u00ec da portare in futuro allo scontro suo figlio Regulus di Leo. Quindici anni dopo il rapimento dello spirito di Ade, Yoma si un\u00ec ai restanti Specter in occasione del risveglio del loro signore nel corpo di Aron, rimanendo tuttavia dietro le quinte fino al giorno in cui Aspro non si liber\u00f2 dalla sua goccia di tenebra grazie all'aiuto del fratello Defteros e sal\u00ec ad affrontare Ade nella Tela Perduta. Qui rivel\u00f2 al Cavaliere dei Gemelli di essere stato lui il primo responsabile del suo cambiamento, per poi scomporlo facilmente con la sua tecnica segreta, il \"Marvelous Room\", dirigendosi infine a incontrare il figlio nel Primo Tempio malefico, quello di Mercurio. Tale incontro per\u00f2, aveva solo lo scopo di poter conoscere Tenma e valutarne la forza, oltre che raccontargli la verit\u00e0 sulla sua nascita e quella di Aron, per poi allontanarsi e lasciare il figlio e i suoi proseguire nella loro corsa, fiero di come le tre gocce (Tenma, Sasha e Aron) stessero crescendo e generando increspature nel vortice della guerra. Si scoprir\u00e0 che Yoma \u00e8 posseduto dallo spirito del Dio decaduto Kairos, il quale gli conferisce un grande potere, nonch\u00e9 il dominio del tempo. Verr\u00e0 poi sconfitto dallo stesso Aspro dei Gemelli, sfuggito alla Marvelous Room grazie al potere dell'Another Dimension, in uno scontro durissimo nel quale il cavaliere si trover\u00e0 a dovere aprire la strada degli dei per evitare di soccombere agli attacchi di Yoma. Kairos infatti non si \u00e8 reicarnato nello Specter volontariamente ma \u00e8 stato legato al suo corpo da Chronos per punizione, non ha quindi i requisiti per attraversare il sentiero divino e finisce dunque in polvere insieme al braccio di Aspro, che muore pochi minuti dopo.\nYoma dimostra di essere in possesso di vari poteri, tra cui quello di fermare il tempo con un orologio da taschino (l'autrice ha rivelato che ha copiato questa idea dalla serie Harry Potter di cui \u00e8 una fan); dopo ci\u00f2, di ridurre cose e persone in quanti tramite l'attacco . Successivamente viene rivelata una versione pi\u00f9 potente di questa sua capacit\u00e0, definita Real Marvelous, con cui manda l'avversario in un'altra dimensione. \u00c8 in grado di volare, creando con il suo cosmo due ali nere sulla schiena, anche se per spostarsi nel Lost Canvas usa i suoi poteri per creare un pegaso. Yoma pu\u00f2 inoltre fare apparire delle visioni, sia del passato (come quando mostra il suo passato a Tenma) che del futuro (rivelando la futura incarnazione di Pegaus, Seiya). Altra sua temibile tecnica \u00e8 il Bio-Rewind, che gli consente di invertire il flusso del tempo soggettivo di una persona, facendolo regredire a uno stato esistenziale precedente (per esempio nel caso dello scontro con Aspro egli, con nuova vita donatagli dal gemello Defteros, torna allo stato di guerriero resuscitato da Ade).\nAltri personaggi.\nUnity.\n \u00e8 un vecchio amico di Degel dell'Acquario, e appare nel manga quando il suo amico d'infanzia e il Cavaliere d'Oro dello scorpione Cardia si recano a Blu Grado per raggiungere il Regno di Nettuno, Atlantide, poich\u00e9 gli abitanti della citt\u00e0 sono i custodi del passaggio per esso e Unity decide d'accompagnarli personalmente nel regno sommerso. Scopo dei due Cavalieri d'Oro \u00e8 chiedere aiuto al dio dei mari per accedere alla Tela Perduta e sconfiggere Ade. Successivamente Unity viene ferito mortalmente dallo Specter Rhadamante, giunto l\u00ec con la sacerdotessa Pandora per impedire ai Cavalieri di conferire con Nettuno. Durante lo scontro con Cardia e il giudice, Degel riesce a entrare nel palazzo del dio dei mari e scopre che Unity non \u00e8 morto, ma anzi indossa la corazza del Generale del Dragone del Mare, da cui ha avuto il potere di potere usare dei coralli per guarire le sue ferite. Scopo del ragazzo \u00e8 usare il potere di Nettuno, contenuto in un ciondolo d'oricalco, per guarire sua sorella Seraphina e condurre la gente di Blue Grado fuori dalle fredde terre del nord, per fare ci\u00f2 non ha esitato a uccidere suo padre Garcia, che s'opponeva alla guerra contro altre terre, chiede al vecchio amico d'unirsi a lui ma Degel rifiuta e tra i due scoppia un combattimento furioso, al termine del quale anche per colpa di Pandora il potere di Nettuno contenuto nell'oricalco s'impossessa di Seraphina e rischia di distruggere Atlantide. Unity e Degel si riappacificano e uniscono le loro forze per fermare l'onda che li avrebbe travolti. Il Cavaliere dell'Acquario riesce a congelare tutto a prezzo della propria vita e consegna l'oricalco a Unity, il quale con l'aiuto di Cardia consegner\u00e0 l'oricalco ad Atena, piangendo per la morte dell'amico.\nUnity ha dimostrato l'abilit\u00e0 di fare crescere coralli ovunque e di controllarli tramite la volont\u00e0: grazie a essi, pu\u00f2 spostare oggetti e intrappolare gli avversari (questa tecnica ricorda quella di Titis); facendo crescere coralli sulle sue ferite pu\u00f2 inoltre rigenerarsi. Infine, colpendo gli avversari con i coralli, pu\u00f2 farli infiltrare all'interno del loro corpo e controllarlo a piacimento, come dimostrato nello scontro con Degel. Oltre a questa notevole abilit\u00e0, Unity dispone di un colpo speciale, l': sfruttando una fonte d'acqua nelle vicinanze (come la volta degli abissi di Atlantide), Unity crea delle gigantesche colonne d'acqua che intrappolano e danneggiano l'avversario. Dimostra anche di sapere usare il potere di Nettuno quando \u00e8 sigillato.\nNemici minori.\nGiaguari.\nI sono un ordine di guerrieri apparsi nella storia Gaiden dedicata a Cardia e fedeli al dio azteco Tezcatlipoca.\nGarnet e le Gemme.\nLe sono un gruppo di guerrieri infanti al servizio della misteriosa nobile francese Garnet. Appaiono solo nella storia gaiden dedicata a Degel. Fra essi spicca Koh-i-Noor, il cui vero nome \u00e8 Krest, cavaliere d'oro dell'Acquario delle precedenti generazioni e maestro di Degel.\nNero.\n \u00e8 un'organizzazione criminale operante nella Venezia del XVIII secolo e guidata da cinque Cavalieri Neri fuggiti dall'Isola Death Queen dopo averne ucciso il custode."}
{"id": "1905131", "revid": "76963", "url": "https://it.wikipedia.org/wiki?curid=1905131", "title": "Lorenzo Bedeschi", "text": "Don Lorenzo Bedeschi \u00e8 considerato il massimo studioso del modernismo cattolico. Per anni fu professore di storia contemporanea e di storia dei partiti e dei movimenti politici all'Universit\u00e0 di Urbino.\nBiografia.\nDon Lorenzo Bedeschi nacque a Villa Prati, frazione di Bagnacavallo (RA) nel 1915 da una famiglia contadina di\ntradizioni repubblicane. Intraprese giovanissimo gli studi religiosi, sviluppando sentimenti antifascisti che si manifestarono gi\u00e0 nella sua prima predica pubblica, nell'estate del 1935 a Rossetta (altra frazione di Bagnacavallo), che gli procur\u00f2 una denuncia da parte del federale di Ravenna.Grazie all'intervento dell'arcivescovo di Ferrara Ruggero Bovelli (murriano) complet\u00f2 gli studi a Roma presso l'Universit\u00e0 Gregoriana, dove si laure\u00f2 l'11 giugno 1940, giorno di entrata in guerra dell'Italia.\nInviato nei Balcani come cappellano militare, assegnato all'83\u00ba Reggimento fanteria Divisione \"Venezia\", fu tratto in arresto per alcuni discorsi fatti ai soldati prima della Messa al campo. Sempre come cappellano militare, partecip\u00f2 anche alla campagna di Grecia e di Jugoslavia, fino all'8 settembre 1943, quando part\u00ec dal Montenegro per tornare in Romagna, dove si un\u00ec al movimento antifascista locale, partecipando alla Resistenza nel Corpo Italiano di Liberazione. Nei mesi di gennaio e febbraio 1944 il Comando Alleato gli affid\u00f2 la propaganda a \u00abRadio Napoli\u00ab, in seguito partecip\u00f2 attivamente alla guerra, rimase ferito e torn\u00f2 quindi alla propaganda su \u00abRadio VIII Armata\u00bb e \u00abRadio Trieste\u00bb. Alla fine della guerra venne insignito della medaglia d'argento al valore militare.\nFu tra le voci pi\u00f9 attive e autorevoli del giornalismo cattolico italiano, scrisse per quotidiani come \"L'avvenire d'Italia\" di Bologna; collabor\u00f2 anche al \"Resto del Carlino\". Segu\u00ec l'attivit\u00e0 culturale, rerligiosa e politica di don Primo Mazzolari e fu redattore del suo periodico \"Adesso\".\nNel 1963 fu tra i fondatori della sede ravennate dell'Istituto Storico per la Resistenza.\nDocente di storia contemporanea presso l'Universit\u00e0 di Urbino, nel 1964 fond\u00f2 e diresse il Centro per la storia del modernismo a Urbino, nel quale - in originale o in copia - confluirono le importanti collezioni documentarie, come carteggi e altre fonti da lui raccolte in archivi pubblici, ecclesiastici e privati e del cui comitato scientifico fecero parte alcuni dei pi\u00f9 qualificati studiosi italiani.\nCome riconoscenza per il lavoro di riscoperta del modernismo e della riforma religiosa portato avanti da don Bedeschi, Louise Juston-Sabatier don\u00f2 al Centro studi l'importante archivio del padre, il pastore protestante francese Paul Sabatier; del trasporto da casa Sabatier, nota come La Maisonette, presso Saint Michel de Chanbrillanouix (Francia) a Urbino si occup\u00f2 personalmente don Bedeschi nell'aprile 1979. Nel 1989 insieme a Carlo Bo promosse, sempre ad Urbino, l'istituzione della Fondazione Romolo Murri, nella quale conflu\u00ec l'archivio del sacerdote marchigiano affidatogli dal figlio Stelvio.\nFond\u00f2 e diresse \"Fonti e documenti\", rivista di prestigio internazionale che pubblic\u00f2 l'edizione critica dei carteggi fra i principali esponenti del movimento modernista cristiano. A fatti e figure di tale movimento furono dedicati decine di volumi, suoi, dei suoi allievi e dei collaboratori. Per molti anni, in estate, ad Urbino confluirono centinaia di insegnanti delle scuole secondarie e giovani ricercatori per seguire i corsi di aggiornamento sulla storia e la cultura contemporanee da lui promossi e diretti.\nContemporaneamente alla sua attivit\u00e0 accademica e storiografica, don Lorenzo Bedeschi ha sempre svolto l'attivit\u00e0 sacerdotale. \u00c8 stato autore di oltre 80 libri.\nNel 1968 fu tra i protagonisti dell'iniziativa che, in risposta all'appello di Ferruccio Parri, port\u00f2 - per la prima volta - alla presenza di personalit\u00e0 di rilievo della cultura italiana (tra le quali alcuni cattolici) tra le candidature unitarie PCI-PSIUP al Senato della Repubblica.\nLa citt\u00e0 di Urbino, per la molteplicit\u00e0 delle iniziative da lui svolte all'Universit\u00e0 e per l'apporto dato allo sviluppo della citt\u00e0 e del territorio nonch\u00e9 dell'immagine internazionale del centro marchigiano, gli confer\u00ec la cittadinanza onoraria. \u00c8 stato insignito della cittadinanza onoraria anche di Polverigi (AN) e Legnano (MI).\nHa lasciato la sua biblioteca all'Universit\u00e0 urbinate per arricchire quella della Fondazione Romolo Murri. Identica destinazione ha avuto il suo ricco archivio personale, il cui inventario \u00e8 consultabile in rete."}
{"id": "1905134", "revid": "1230522", "url": "https://it.wikipedia.org/wiki?curid=1905134", "title": "Filettole", "text": "Filettole \u00e8 una frazione del comune italiano di Vecchiano, nella provincia di Pisa, in Toscana.\nStoria.\nImportante rocca del sistema fortificato che serra la valle del Serchio, proprio di fronte a Ripafratta, probabilmente faceva gi\u00e0 parte del limes tra Pisa bizantina e Lucca longobarda, con Santa Maria di castello e la vicina torre di Aquilea, Filettole deriverebbe infatti il suo nome da \"Fylakterion\", ovvero avamposto difensivo.\nAppartenne ai Roncioni alla fine del X secolo, poi al vescovo della citt\u00e0 di Pisa. Rientra nella capitania di Val di Serchio, ed \u00e8 centro della faida di comune, seguendo le sorti della citt\u00e0 fino alle due occupazioni fiorentine del XV e XVI secolo. Fa parte del comune di Vecchiano fin dalla sua istituzione.\nNel 1944, le truppe tedesche della 16\u00aa Divisione SS \"Reichsfuehrer\" di stanza a Lucca nella scuola di Nozzano, vi portarono 40 civili e il sacerdote don Angelo Uniti che vennero fucilati. La strage sar\u00e0 ricordata come la \"strage del Canneto di Filettole\".\nGeografia fisica.\nFilettole sorge sulle rive del fiume Serchio, ai piedi delle estreme propaggini meridionali delle Alpi Apuane. Il suo territorio \u00e8 lambito a sud dall'autostrada A11, nonch\u00e9 collegato a Pisa tramite bus per mezzo di corse organizzate dalla cpt. La frazione dista circa 3 km da Vecchiano e circa 11 km da Pisa.\nIl clima \u00e8 mediterraneo di transizione, in quanto risente parzialmente della continentalit\u00e0 della valle del Serchio."}
{"id": "1905141", "revid": "287204", "url": "https://it.wikipedia.org/wiki?curid=1905141", "title": "Sanremix", "text": "Sanremix \u00e8 un album compilation del 1990, pubblicato dalla Fonit Cetra."}
{"id": "1905152", "revid": "767487", "url": "https://it.wikipedia.org/wiki?curid=1905152", "title": "Il mio piccolo genio", "text": "Il mio piccolo genio \u00e8 un film del 1991, esordio alla regia dell'attrice Jodie Foster.\nTrama.\nFred Tate \u00e8 un bambino prodigio di sette anni, che gi\u00e0 in tenera et\u00e0 dimostra un quoziente intellettivo sopra la media, con una grande predisposizione per la matematica, la pittura e la capacit\u00e0 di esecuzione al pianoforte. La madre, Dede, cerca in ogni modo di dargli una vita stabile ed equilibrata, ma Fred nonostante le sue enormi qualit\u00e0, \u00e8 un bambino solo che non riesce a instaurare rapporti con i suoi coetanei.\nLa madre, inadeguata a soddisfare i bisogni culturali di Fred, decide di mandare il figlio a una scuola speciale per bambini dotati, qui Fred stringe un intenso rapporto con la psicologa Jane Grierson.\nProduzione.\nIl film \u00e8 stato prodotto dalla Orion Pictures. Della post-produzione si \u00e8 occupata la Skywalker Sound, mentre la colonna sonora \u00e8 opera della Var\u00e8se Sarabande. Le riprese si sono svolte da luglio a settembre del 1990 a Toronto, Ontario (Canada), a Oxford, Columbus e a Cincinnati, tutti nello stato dell'Ohio, e a New York. Il budget per la realizzazione della pellicola ammonta a circa $ 10.000.000. Si tratta del film d'esordio di Adam Hann-Byrd e l'esordio alla regia di Jodie Foster, che \u00e8 diventata la regista della pellicola dopo che Joe Dante ha interrotto la realizzazione di essa a causa di divergenze creative.\nFrase di lancio.\nLa frase di lancio del film \u00e8 stata:\nDistribuzione.\nIl film \u00e8 stato distribuito in Canada il 6 settembre 1991 al Toronto International Film Festival col titolo francese \"Le petit homme\"; negli Stati Uniti il 1\u00ba novembre; in Francia il 15 gennaio 1992 come \"Le petit homme\"; in Spagna (\"El peque\u00f1o Tate\"), Regno Unito, e Svezia il 17 gennaio; in Finlandia il 24 gennaio; in Argentina (\"Mentes que brillan\"), Australia, Germania (\"Das Wunderkind Tate\"), Irlanda, e Paesi Bassi il 6 marzo; in Brasile il 10 aprile; in Danimarca il 24 aprile; in Uruguay il 30 maggio come \"Pieni mies Tate\"; in Portogallo il 12 giugno \"Mentes Que Brilham\"; in Giappone il 18 luglio come \"Mentes Que Brilham\"; in Ungheria il 25 maggio 1995 come \"M\u00e1s, mint a t\u00f6bbiek\" o \"Tate, a kis ember\"; in Grecia il 4 settembre 2001 come \"\u039f \u03bc\u03b9\u03ba\u03c1\u03cc\u03c2 \u03ba\u03bf\u03c2 \u03a4\u03ad\u03b9\u03c4\".\nDivieto.\nIl film \u00e8 stato vietato ai minori di 12 anni in Portogallo, mentre in Corea del Sud e Germania la visione \u00e8 stata consentita a tutti. Invece in Australia, Canada, Singapore, Regno Unito, e Stati Uniti d'America, il film \u00e8 stato valutato dalla Motion Picture Association of America (MPAA) \"PG\" (parents cautioned suggested), ovvero adatto a bambini di et\u00e0 da 10 anni in su per la visione non accompagnata, mentre i bambini minori di 10 anni richiedono l'accompagnamento dei genitori o tutori.\nAccoglienza.\nNel primo week-end di apertura il film incassa $3.551.331, mentre il guadagno totale ammonta a $ 25.010.896. La critica \u00e8 abbastanza positiva: su IMDb riceve un punteggio di 6.8/10; su MYmovies 3/5;; su Comingsoon 3.7/5;"}
{"id": "1905153", "revid": "38120", "url": "https://it.wikipedia.org/wiki?curid=1905153", "title": "Saint Seiya Gigantomachia", "text": ""}
{"id": "1905154", "revid": "124580028", "url": "https://it.wikipedia.org/wiki?curid=1905154", "title": "Shugo Chara - La magia del cuore", "text": " \u00e8 un manga \"sh\u014djo\" scritto e disegnato dalle PEACH-PIT, pubblicato in Giappone sulla rivista \"Nakayoshi\" di K\u014ddansha dal febbraio 2006 al febbraio 2010.\nDal manga \u00e8 stato tratto un anime, prodotto da Satelight e andato in onda in Giappone su TV Tokyo per tre stagioni: la prima dall'ottobre 2007 al settembre 2008, la seconda dall'ottobre 2008 al settembre 2009 e la terza dall'ottobre 2009 al marzo 2010.\nIn Italia, l'anime \u00e8 stato acquistato da Mediaset, che ha trasmesso su Hiro tra ottobre e dicembre 2010 la prima stagione, tra gennaio e marzo 2011 la seconda, mentre la terza \u00e8 arrivata in due parti nel novembre 2012. Il manga, invece, \u00e8 stato pubblicato da Star Comics dal gennaio al novembre 2011, dapprima pianificato per agosto 2009 ma continuamente posticipato in quanto per contratto doveva uscire in concomitanza con la trasmissione della serie animata.\nTrama.\nPrima serie.\nAmu Hinamori \u00e8 una ragazzina isolata e molto fredda con i compagni di scuola, ma in realt\u00e0 \u00e8 semplicemente troppo timida per riuscire a dialogare con gli altri senza dire frasi poco gentili a causa dell'imbarazzo. Una sera, stanca di questo suo carattere falso, prega di poter diventare pi\u00f9 sincera, e la mattina dopo trova tre uova, le Uova del Cuore, dalle quali nascono gli \"Shugo Chara\" Ran, Miki e Suu. Gli Shugo Chara sono esserini magici antropomorfi, rappresentanti le diverse personalit\u00e0 che Amu vorrebbe avere, e che sono in grado di cambiare la sua personalit\u00e0 in qualsiasi momento attraverso il \"Chara Change\".\nAmu scopre che anche altri ragazzi nella scuola hanno degli Shugo Chara: si tratta dei quattro Guardiani, membri del consiglio scolastico e suoi coetanei, amati e rispettati da tutti gli studenti. I Guardiani spiegano ad Amu che il loro lavoro consiste nel curare le Uova del Cuore presenti nel cuore di ogni bambino, in quanto esse tendono a trasformarsi nelle Uova X se il possessore subisce un trauma e finiscono per distruggerne i sogni. Le viene inoltre raccontato che, secondo una leggenda, colui che avesse posseduto tre Shugo Chara avrebbe ereditato il leggendario Lucchetto Magico, in possesso proprio di Amu. Con l'aiuto dei Guardiani, Amu inizia la battaglia contro l'associazione Easter che, per catturare l'Embrione, un uovo magico che realizza i desideri, attacca le uova dei bambini.\nSeconda serie.\nDopo che Utau ha lasciato la Easter per ricominciare la sua carriera di cantante, per rimpiazzarla l'associazione assume al suo posto una nuova ragazza, Lulu De Morcerf Yamamoto, che ha il potere di far trasformare le Uova del Cuore in Uova del Dubbio. Ad Ikuto viene affidato il compito di cooperare con lei alla cattura dell'Embrione, ma a causa dello scarso impegno del ragazzo, il direttore gli tende una trappola sfruttando il suo violino: lo strumento viene riempito di Uova X e, attraverso un diapason, il direttore pu\u00f2 controllare la mente di Ikuto. Intanto, i Guardiani acquisiscono un nuovo membro: Nagihiko Fujisaki, che ricopre la carica rimasta vacante dopo la partenza di Kairi.\nForti dei nuovi poteri acquisiti da Amu, i Guardiani continuano la loro missione per proteggere l'Embrione dalla Easter. Dopo aver sconfitto Lulu, Amu salva la vita di Ikuto, che a causa del diapason, rischia l'arresto cardiaco. Dopo averlo salvato, i Guardiani affrontano il presidente della Easter, Hikaru Ichinomiya, un bambino di sette anni senza Uovo del Cuore. Egli non ha mai provato sentimenti, perch\u00e9 severamente educato dal direttore Hoshina, suo nonno. Tuttavia, l'Embrione si rivela essere in realt\u00e0 l'Uovo del Cuore di Hikaru, e il bambino pu\u00f2 finalmente piangere. Hikaru rivela inoltre ai Guardiani la conclusione del libro illustrato: una pagina bianca.\nTerza serie.\nRikka Hiiragi si trasferisce alla Seiyo e, pur non avendo nessuno Shugo Chara, riesce a vedere le Uova X e a parlare con loro. Insieme a Hikaru, diventa una apprendista dei Guardiani. Anche Rikka riceve un Uovo del Cuore, dal quale nasce il suo Shugo Chara Hotaru. Rikka colleziona Uova X, ma dopo la nascita di Hotaru, le ignora, e le Uova X si autodistruggono. Dopo aver avvisato Amu, anche Rikka riesce a trasformarsi e a purificarle. L'ultimo giorno di scuola, Rikka e Hikaru vengono nominati Guardiani.\nManga.\nIl manga \u00e8 stato pubblicato sulla rivista \"Nakayoshi\" a partire dal febbraio 2006 al febbraio 2010 e successivamente \u00e8 stato serializzato in 11 tank\u014dbon per conto della K\u014ddansha, pubblicati tra 6 luglio 2006 e il 5 marzo 2010. Un seguito, intitolato , \u00e8 stato pubblicato dal 3 marzo al 4 agosto 2010 sempre su \"Nakayoshi\" e raccolto in tank\u014dbon nell'ottobre dello stesso anno. Sono uscite diverse edizioni limitate dell'opera, che si differenziano dalla versione normale per le copertine utilizzate e un set di carte raffiguranti Amu in varie pose.\nIn Italia \u00e8 stato pubblicato da Star Comics da gennaio a dicembre 2011, incluso il seguito \"Encore!\", con cadenza mensile, dopo averlo dapprima annunciato per agosto 2009, ma continuamente posticipato in quanto per contratto la casa editrice doveva pubblicare il manga in concomitanza con la trasmissione della serie animata.\nSpin-off.\nUno spin-off, intitolato , in stile yonkoma ad opera di Mizushima Naftaren \u00e8 stato pubblicato dalla K\u014ddansha da dicembre 2008 al dicembre 2010. La storia si concentra maggiormente sui tre Shugo Chara di Amu, ovvero Ran, Miki e Suu.\nAnime.\nLa serie \u00e8 formata complessivamente da tre stagioni, andate in onda su TV Tokyo: la prima stagione di 51 episodi dal 6 ottobre 2007 al 27 settembre 2008, la seconda intitolata di 51 episodi 4 ottobre 2008 al 26 settembre 2009 e la terza intitolata di 25 episodi dal 3 ottobre 2009 al 27 marzo 2010. A differenza di quanto accade nelle prime due, nell'ultima i primi dieci minuti sono formati dall'anime , a cui fanno seguito due mini-episodi della durata di 150 secondi ciascuno del corto animato , mentre gli ultimi 5 minuti sono delle sequenze in live action del gruppo femminile Shugo Chara Egg!.\nIn Italia \u00e8 stata trasmessa in prima visione da Hiro, con la prima stagione dal 15 ottobre al 4 dicembre 2010, la seconda dal 29 gennaio al 20 marzo 2011 e la terza dall'8 al 29 novembre 2012. Nell'adattamento italiano sono state rimosse tutte le scene del gruppo Shugo Chara Egg!. Gli episodi sono stati poi resi disponibili sulla piattaforma web Infinity TV, mentre in televisione sono stati replicati per la prima volta in chiaro su Italia 1 dal 3 al 25 giugno 2019.\nColonna sonora.\nLa sigla italiana, interpretata e scritta da Cristina D'Avena con musica di Maurizio Bianchini e Graziano Pegoraro, presenta un arrangiamento completamente diverso dalle originali e viene usata sia in apertura che in chiusura per tutte tre le serie.\nAltri media.\nMusical.\nAgli inizi del 2009, \u00e8 stato messo in scena un musical basato sulla serie con Y\u016bka Maeda nel ruolo della protagonista Amu. Il DVD \u00e8 uscito il 23 ottobre 2009.\nAccoglienza.\n\"Shugo Chara!\" \u00e8 stato in generale ben accolto dalla critica. L'opera cartacea si \u00e8 aggiudicata il Kodansha Manga Award nella categoria \"kodomo\" nel 2008, mentre la serie animata \u00e8 diventata uno degli anime pi\u00f9 visti in Giappone nei mesi di aprile e luglio 2008.\nIn un sondaggio condotto nel 2018 dal sito web Goo Ranking, gli utenti giapponesi hanno votato i loro anime preferiti usciti nel 2008 e la seconda stagione di \"Shugo Chara\" \u00e8 arrivata al quindicesimo posto con 73 voti."}
{"id": "1905155", "revid": "468393", "url": "https://it.wikipedia.org/wiki?curid=1905155", "title": "Arnolfo I di Milano", "text": "Biografia.\nLa sua biografia \u00e8 quantomai oscura: di lui si sa solo che si dichiarava di legge (e quindi di discendenza) longobarda. Suo fratello, Lanfranco da Arsago, sar\u00e0 il nonno poi di Arnolfo II, successivamente arcivescovo di Milano.\nEletto arcivescovo di Milano nel 970, non lasci\u00f2 tracce evidenti della propria reggenza.\nArnolfo I mor\u00ec a Milano il 16 aprile 974. Fu sepolto nella basilica di Santa Maria Maggiore."}
{"id": "1905160", "revid": "1543377", "url": "https://it.wikipedia.org/wiki?curid=1905160", "title": "Clan Ishikawa", "text": "Il fu un clan del Giappone feudale presente nella provincia di provincia di Kawachi.\nStoria.\nDiscendenti di Minamoto no Yoshitoki, membro del clan Minamoto e figlio di Minamoto no Yoshiie, che fu il primo ad adottare il cognome di famiglia e stabilirsi nella provincia di Kawachi.\nIn seguito la famiglia si spost\u00f2 nella provincia di Shimotsuke e presero in prestito il cognome Oyama per alcune generazioni. Infine, nel corso del secolo XV, si spostarono nuovamente nella provincia di Mikawa e ripresero l'antico cognome di famiglia. Il loro rappresentante Ishikawa Chikayasu serv\u00ec il daimy\u014d Matsudaira Chikatada e in seguito la famiglia fu fra i samurai servitori dei clan dei Matsudaira e Tokugawa."}
{"id": "1905165", "revid": "4175", "url": "https://it.wikipedia.org/wiki?curid=1905165", "title": "Qualificazioni alla Coppa del Mondo di rugby 2011 - Europa", "text": "Le qualificazioni europee alla Coppa del Mondo di rugby 2011 si tennero tra il 2008 e il 2010 e riguardarono 31 squadre nazionali europee che dovettero esprimere 2 qualificate direttamente alla Coppa e destinarne una ai ripescaggi intercontinentali.\nAlla furono ammesse di diritto le dodici migliori squadre dell'edizione del 2007 (ovvero le prime tre classificate di ognuno dei quattro gironi della fase iniziale del torneo); per quanto riguarda le squadre europee tutto il Sei Nazioni era automaticamente ammesso, compresa l' che, quindi, per la prima volta non prese parte alle qualificazioni.\nLe qualificazioni si basarono sui risultati del campionato europeo 2008-10; in particolare, le prime due squadre della classifica generale di prima divisione furono ammesse direttamente alla competizione mentre la terza classificata dovette affrontare, nell'ultimo turno di qualificazione, la squadra che emerse da una serie di spareggi successivi tra le varie Nazionali vincitrici del girone d'andata delle divisioni dalla 3.C alla 2.B e dell'intero torneo della divisione 2.A al fine di assicurarsi un posto nei ripescaggi intercontinentali.\nVincitrice della classifica aggregata di prima divisione fu la e, dietro di essa, la , che per la prima volta nella sua storia prese parte al torneo (nel 1987 l' fu invitata a partecipare alla I Coppa del Mondo, ma l'invito non fu accettato in polemica con il fatto che l'International Rugby Board teneva ancora il come membro, seppure non partecipante alla Coppa).\nLa , terza classificata, dovette invece affrontare l', uscita dalla serie di eliminatorie, e la sconfisse nel doppio confronto che garantiva l'accesso ai ripescaggi interzona.\nCriteri di qualificazione.\nPer quanto riguarda le divisioni dalla 3.C alla 2.B fu presa in considerazione la classifica al termine del girone d'andata, che si tenne nella stagione 2008-09; per quanto riguarda la divisione 2.A e la prima divisione fu presa in considerazione la classifica aggregata biennale 2008-10.\nTutte le squadre vincitrici nei turni a eliminazione accedettero al turno successivo, quelle perdenti furono eliminate.\nQuinto turno.\n e , nell'ordine, furono le due qualificate dirette alla Coppa del Mondo essendosi piazzate ai primi due posti della classifica generale; la fu terza e dovette incontrare l', squadra uscita vincitrice dal quarto turno.\nLo spareggio fu vinto dai rumeni che vinsero entrambe le gare, 33-3 a Kiev e 61-7 nel ritorno a Boto\u0219ani; con tale vittoria la squadra accedette ai ripescaggi interzona per l'ultimo posto utile alla Coppa.\nQuadro generale delle qualificazioni.\nIn grassetto le squadre qualificate al turno successivo"}
{"id": "1905166", "revid": "118429973", "url": "https://it.wikipedia.org/wiki?curid=1905166", "title": "Stadio Haradzki", "text": "Lo stadio Haradzki (in : \"\u0413\u0430\u0440\u0430\u0434\u0441\u043a\u0456 \u0441\u0442\u0430\u0434\u044b\u0451\u043d\", \"Haradski stady\u00ebn\"; , \"Gorodskoj stadion\"; letteralmente \"stadio Citt\u00e0\") \u00e8 uno stadio multi-uso che si trova a Borisov, in Bielorussia.\nLo stadio \u00e8 usato principalmente per le partite interne della squadra di calcio dell'FC BATE e ha una capienza di persone.\nLo stadio \u00e8 conforme alle norme UEFA, e quindi usato anche per le competizioni UEFA per club, anche se non spesso utilizzato vista la ridotta capienza dell'impianto. Nel luglio 2009 ha ospitato alcune partite del Campionato europeo di calcio femminile Under-19, tra cui la finale tra Inghilterra e Svezia."}
{"id": "1905167", "revid": "322321", "url": "https://it.wikipedia.org/wiki?curid=1905167", "title": "Antonio Baseotto", "text": "Biografia.\nNato a Buenos Aires, Baseotto fu ordinato sacerdote nel 1957 servendo nella diocesi di A\u00f1atuya, nella provincia di Santiago del Estero, governata negli anni Ottanta dal peronista Carlos Ju\u00e1rez, fattosi eleggere illegalmente governatore senza scadenza di mandato, del quale egli era stretto amico.\nTenne un programma in una televisione locale, che fu accusato di antisemitismo: in particolare, nel 1986, dichiar\u00f2 che \u00ab la maggior parte degli ebrei argentini \u00e8 molto devota, ha molti valori e spesso molti principi morali ma solo per i grandi affari: se la pornografia \u00e8 un buon affare, l'ebreo vende pornografia, se la droga \u00e8 un buon affare, l'ebreo vende droga \u00bb, e che \u00ab la diffusione della cultura \u00e8 nelle mani degli ebrei che distruggono le basi della civilt\u00e0 e della cultura nazionale \u00bb.\nNel 1992 Baseotto fu nominato vescovo di A\u00f1atuya. Seguace del governo provinciale e dei suoi metodi polizieschi, accusati di abusi e di violazioni dei diritti umani, si dichiar\u00f2 contrario alla contraccezione, da lui giudicata una legittimazione della prostituzione, e alla legge sulla regolamentazione delle nascite, considerata nazista. Nel novembre 2002, Baseotto fu nominato da Giovanni Paolo II \"vicario castrense\", cio\u00e8 capo dei cappellani militari.\nIl 10 dicembre 2004 Baseotto giustific\u00f2 le eliminazioni degli avversari politici \u2013 i \"desaparecidos\" - compiute dalle giunte militari argentine, considerando che \u00ab la guerra \u00e8 guerra e in guerra \u00e8 impossibile non commettere eccessi \u00bb. Il 18 febbraio 2005 mand\u00f2 una lettera al ministro della Sanit\u00e0 Gin\u00e9s Gonz\u00e1lez Garc\u00eda, accusandolo di apologia di reato a causa del suo sostegno alla legalizzazione dell'aborto, citando il vangelo di Marco 9, 42: \u00ab E chiunque scandalizzer\u00e0 uno di questi piccoli che credono in me, \u00e8 meglio per lui che gli sia legata al collo una pietra da macina e che sia gettato in mare \u00bb, come a suggerire che al ministro dovesse essere riservato lo stesso trattamento che i dittatori argentini utilizzavano contro i loro avversari, gettandoli dagli aerei nell'Oceano.\nPer questo motivo Baseotto fu rimosso dal suo incarico dal Governo nazionale nel marzo 2005, una decisione non accettata dal Vaticano, finch\u00e9 il 4 marzo 2006, raggiunti i 75 anni di et\u00e0, lo stesso vescovo chiese al Vaticano di accettare la sua rinuncia, accettata il 15 marzo 2007.\nGenealogia episcopale.\nLa genealogia episcopale \u00e8:"}
{"id": "1905169", "revid": "320578", "url": "https://it.wikipedia.org/wiki?curid=1905169", "title": "Gen\u00e8ve", "text": ""}
{"id": "1905171", "revid": "468393", "url": "https://it.wikipedia.org/wiki?curid=1905171", "title": "Gotofredo di Milano", "text": "Biografia.\nGotofredo era un milanese di origini longobarde e venne imposto come arcivescovo il 27 luglio 974 da Ottone II. Poich\u00e9 Gotofredo non era ancora neanche suddiacono, ma soprattutto come reazione alle pressioni imperiali, i Milanesi si opposero alla sua nomina, anche se alla fine dovettero rassegnarsi. In quegli stessi anni gli Ottoni avevano piazzato a Vercelli il vescovo Leone, tedesco o forse romano filo-imperiale, e ad Ivrea il vescovo Warmondo: i tre vescovi di Vercelli, Milano e Ivrea sono protagonisti di un potenziamento del potere dell'imperatore e al contempo del loro stesso potere temporale, a scapito dei \"funzionari pubblici\" laici.\nPer celebrare l'inizio dell'episcopato di Gotofredo, venne realizzato la preziosa Situla del vescovo Gotofredo, un secchiello liturgico, opera di raffinato pregio, oggi nel tesoro del Duomo di Milano.\nGotofredo mor\u00ec a Milano il 19 settembre 979. Fu sepolto nella basilica di Santa Maria Maggiore."}
{"id": "1905173", "revid": "648716", "url": "https://it.wikipedia.org/wiki?curid=1905173", "title": "Agbani Darego", "text": "Biografia.\nAgbani Darego fu incoronata Miss Nigeria nel 2001. Precedentemente aveva partecipato a M-NET \"Face of Africa\", ma fall\u00ec non riuscendo a passare il primo round. Rappresent\u00f2 la Nigeria nel concorso di Miss Universo 2001, che si \u00e8 tenuto a Bayam\u00f3n, Porto Rico. Si qualific\u00f2 tra le prime dieci semifinaliste e arriv\u00f2 settima. Fu l'unica semifinalista di colore di quell'anno e l'unica finalista a indossare un costume maillot.\nNel novembre del 2001 si rec\u00f2 in Sudafrica per competere nel conocorso di Miss Mondo nel quale divenne la prima Africana di colore a vincere il titolo dopo aver battuto Miss Scozia e Miss Aruba."}
{"id": "1905174", "revid": "125755781", "url": "https://it.wikipedia.org/wiki?curid=1905174", "title": "Viaggio in Italia (saggio)", "text": "Viaggio in Italia (in tedesco \"Italienische Reise\") \u00e8 un'opera che Johann Wolfgang von Goethe scrisse tra il 1813 e il 1817 e pubblic\u00f2 in due volumi, il primo dei quali usc\u00ec nel 1816 e il secondo nel 1817. I due volumi contengono il resoconto di un Grand Tour che l'autore comp\u00ec in Italia tra il 3 settembre 1786 e il 18 giugno 1788. A essi se ne aggiunse un terzo, pubblicato nel 1829, sulla sua seconda visita a Roma. Il libro conta circa 700 pagine.\nContenuti.\nItalia settentrionale.\nIl 3 settembre 1786, verso le 3 del mattino, Goethe parte da Karlsbad con un passaporto falso che recava il nome di Philipp M\u00f6ller, in quanto desiderava mantenere l'anonimato per poter viaggiare tranquillamente senza troppe noie. In una lettera al duca Carlo Augusto del 2 settembre 1786 scrive:\nPassato il Brennero, l'11 settembre arriva a Trento e quindi il 12 \u00e8 a Torbole, un piccolo paese sul Lago di Garda. Il 16 arriva a Verona, dove si sofferma per osservarne con ammirazione i monumenti e le architetture, lodando soprattutto l'Arena. Tre giorni dopo \u00e8 a Vicenza, dove visita le opere di Andrea Palladio (tra cui la Villa Almerico Capra), innalzando l'artista a grande maestro; nel capoluogo berico visita inoltre Villa Valmarana \"Ai Nani\", restando affascinato dall'opera del Tiepolo, e incontra il medico e naturalista Antonio Turra e l'architetto Ottavio Bertotti Scamozzi. Il 26 settembre \u00e8 a Padova, dove acquista \"I quattro libri dell'architettura\" scritti da Palladio e visita l'Orto botanico; qui, di fronte ad una palma nana, conferma le sue ipotesi riguardanti la \"pianta originaria\".\nVenezia.\nIl 28 settembre 1786 arriva finalmente a Venezia, per lui il coronamento di un sogno. Nella Serenissima si soffermer\u00e0 fino al 14 ottobre; \u00e8 proprio durante questo soggiorno veneziano che Goethe vede per la prima volta il mare. Sebbene della citt\u00e0 scrisse molte cose positive, lo scrittore critic\u00f2 molto la mancanza di pulizia e la noncuranza delle autorit\u00e0 verso questo problema.\nMentre si reca da Padova verso Venezia percorre il Brenta in gondola per la prima volta. Nella citt\u00e0 lagunare \u00e8 felice di aver anche assistito a vari spettacoli della Commedia dell'arte.\nDopo Venezia, Goethe si reca a Ferrara, dove visita la tomba di Ludovico Ariosto in Palazzo Paradiso e il presunto luogo di prigionia di Torquato Tasso. Il 17 \u00e8 a Cento, patria del pittore Guercino, che gli d\u00e0 lo spunto per sottolineare l'attaccamento degli italiani alla propria patria. Il 18 notte \u00e8 a Bologna, dove vede la \"Santa Cecilia\" di Raffaello, rimanendone estasiato. Quindi sale sulla Torre degli Asinelli, ammirando il panorama visibile da quell'altezza (97,2\u00a0m).\nFirenze.\nIl 25 \u00e8 a Firenze; nella citt\u00e0 toscana visita solo il Duomo di Santa Maria del Fiore e il Battistero di San Giovanni poich\u00e9 si sofferma solo per 3 ore, smanioso di arrivare il prima possibile a Roma. Goethe dice anche di voler arrivare entro il 1\u00ba novembre nella \"Caput mundi\" per assistere alla festa di Ognissanti. Si reca quindi ad Assisi, dove trascura la Basilica di San Francesco, dando molta pi\u00f9 attenzione alla chiesa di Santa Maria della Minerva, un ex tempio eretto in et\u00e0 augustea (si pu\u00f2 notare qui, come gi\u00e0 a Padova e poi a Monreale, il disinteresse di Goethe per l'arte medievale). Passa anche da Spoleto dove visita il ponte delle torri, un altro monumento antico (di epoca romana).\nRoma.\nA Roma, lo scrittore tedesco assiste alla festa di Ognissanti, che ai suoi occhi non appare essere grandiosa, perch\u00e9, come dice egli stesso, \"la Chiesa romana non ha mai gradito imponenti feste di carattere generale\". Egli ha l'opportunit\u00e0 di girare per Roma assieme al pittore Johann Heinrich Wilhelm Tischbein, celebre per avergli fatto il ritratto bucolico nella campagna romana.\nAssiste poi alla celebrazione della messa per la Commemorazione dei defunti tenuta da Papa Pio VI presso la cappella privata del Palazzo del Quirinale. Dapprima rimane estasiato di fronte alla figura del Santo Padre, ma poi, riflettendoci, rivede in s\u00e9 stesso lo spirito protestante, criticando il Papa per i modi di fare troppo chiassosi; Goethe scrive nel suo diario:\nNella stessa mattinata ha modo di conoscere la tecnica di nuovi artisti, tra i quali Carlo Maratta. Quindi ritrova la mano di Guercino, di cui ammira la \"Sepoltura e gloria di santa Petronilla\" (1623), e assiste allo spettacolo offertogli dalla \"Madonna di San Niccol\u00f2 dei Frari\" di Tiziano. Dopo essersi soffermato sulla descrizione del capolavoro del veneto, Goethe vede l\"'Annunciazione\" di Guido Reni (1609) e \"San Giorgio e il Drago\" di Paris Bordone (1530). Proprio mentre sta osservando l'opera del Bordone, fa conoscenza con Heinrich Meyer. Visita le \"Logge di Raffaello\" al Vaticano. Nell'ultimo periodo di permanenza a Roma Tischbein comincia a lavorare al suo famoso ritratto sulla campagna romana.\nNapoli.\nGoethe arriva a Napoli insieme a Johann Heinrich Wilhelm Tischbein il 25 febbraio 1787, e vi resta fino al 29 marzo, per poi recarsi in Sicilia. Racconta di una citt\u00e0 \u00ablibera, allegra, vivace\u00bb ma soprattutto splendida per le sue bellezze:\nDurante il suo soggiorno, incontra Jakob Philipp Hackert, celebre paesaggista, e conosce Gaetano Filangieri.\nAccompagnato da Federico Carlo Augusto, Principe di Waldeck si reca a Pozzuoli e dintorni (1\u00ba marzo) per visitare la solfatara e le rovine romane. Sale due volte in cima al Vesuvio: il 2 e 6 marzo. Il 5 marzo (seconda domenica di quaresima) lo dedica alla visita delle chiese di Napoli, ed ammira nella chiesa del Ges\u00f9 Nuovo \"la cacciata di Eliodoro dal tempio\" affrescata da Francesco Solimena e altre opere di Luca Giordano. Visita palazzo Colubrano (palazzo Diomede Carafa) con Wilhelm Tischbein (7 marzo), nel cortile del quale ammira la scultura di una testa di cavallo in bronzo di Donatello, oggi sostituita da una copia in terracotta dopo che l'originale fu donato, nel 1809, al museo archeologico di Napoli. Visita la pinacoteca di Capodimonte (9 marzo) e assiste a spettacoli nel teatro San Carlo.\nSi reca con Tischbein a Pompei (11 marzo). Poi visita Torre Annunziata, Ercolano, Portici: nella Reggia di Portici era all'epoca allestito l'Herculanense Museum con i reperti trovati negli scavi di Ercolano e Pompei. Quindi si reca a Caserta e Sorrento. Visita Paestum accompagnato da Christoph Heinrich Kniep che, presentatogli da Tischbein, eseguir\u00e0 per lui numerosi disegni e che accompagner\u00e0 Goethe in Sicilia.\nSicilia.\nViaggiare in Sicilia al tempo di Goethe era una vera avventura. L'isola non era una terra adeguata per gli stranieri, sia perch\u00e9 il viaggio era sempre rischioso per la propria incolumit\u00e0 e per le condizioni delle strade, sia per l'assenza di strutture ricettive a cui si ovviava cercando ospitalit\u00e0 presso nobili, nei conventi o in taverne. Egli fu il primo che affront\u00f2 uno spostamento lungo le zone interne della Sicilia, dato che i rari visitatori passavano solo dalle citt\u00e0 principali. In questo lo scrittore fu spinto da un vero spirito di avventura e scoperta.\nRaggiunge via mare Palermo dove rimane colpito dalla presenza di polvere e sporcizia nelle strade. Cos\u00ec chiese a un bottegaio per quale ragione la spazzatura non venisse raccolta proprio come avveniva a Napoli. Il bottegaio mettendo in mostra un evidente senso del sarcasmo mostr\u00f2 le scope con cui si difendevano dalla polvere e aggiunse che coloro che avrebbero dovuto pulire non potevano essere costretti, visti i vantaggi di cui godevano. Inoltre l'eventuale pulizia avrebbe mostrato le condizioni del lastrico sottostante, aggiungendo infine che quello strato morbido era gradito alla nobilt\u00e0 che poteva passare senza problemi su un terreno morbido. Il 6 aprile sale sul Monte Pellegrino per visitare il Santuario di Santa Rosalia, dove rimane incantato dalla statua della santa posta dietro una fitta cancellata.\nIl 9 aprile va a Bagheria presso la villa Palagonia rimanendone stupito per la bizzarria delle figure mostruose e lo strano gusto del proprietario. Questa visita influenzer\u00e0 poi alcuni passaggi del \"Faust\", come ne \"La notte di Valpurga\" in cui descrive una serie di mostri. Alcuni giorni dopo vedr\u00e0 passare proprio il principe di Palagonia che raccoglieva denaro per finalit\u00e0 benefiche riscontrando l'incongruenza tra il denaro speso per la villa e quello che chiedeva agli altri. Il 10 va a Monreale ma curiosamente invece di visitare il duomo di Monreale visita il convento di S. Martino. Goethe avr\u00e0 anche un importante incontro con la sorella di Cagliostro figura di cui si interesser\u00e0 per le varie vicende di vita.\nPoi visita il Tempio di Segesta e quindi passa da Castelvetrano e Sciacca giungendo fino ad Agrigento. Qui si sofferma nella valle dei templi dove osserva lo stato di rovina dei vari templi e rimane incantato dalla fertilit\u00e0 dei terreni a grano. Per questa ragione desidera vedere i campi che hanno dato il titolo alla Sicilia in epoca romana di \"granaio d'Italia\", gli viene cos\u00ec suggerito di passare per l'entroterra saltando Siracusa (di cui afferma rimanere ben poco rispetto al suo grandioso passato). Cos\u00ec si dirige verso Caltanissetta dove trovano un alloggio privo di sedie e tavoli con la necessit\u00e0 di chiedere in prestito la cucina ad un paesano.\nA Castrogiovanni (Enna) trascorre una pessima nottata che gli far\u00e0 giurare di non percorrere pi\u00f9 itinerari lontani da quelli pi\u00f9 battuti:\nGiunto a Catania prende contatto con il principe Biscari per poter poi fargli visita presso il suo palazzo in cui pot\u00e9 ammirare la collezione presente. Incontra anche il cavaliere Gioeni da cui ottiene dei suggerimenti per poter salire sull'Etna, cosa che far\u00e0 parzialmente a dorso di mulo, non potendo raggiungere la vetta per le condizioni meteorologiche. Visiter\u00e0 anche Aci Trezza per vedere i faraglioni.\nA Taormina visita il teatro antico ammirandone il bel panorama, definendo la localit\u00e0 \u00abil pi\u00f9 grande capolavoro dell'arte e della natura\u00bb. Prosegue subito dopo per Messina, dove resta per tre giorni e trova la citt\u00e0 distrutta dal recente terremoto del 1783. L\u00ec incontrer\u00e0 il governatore. Poi approfittando di una nave in partenza si imbarca per far ritorno a Napoli, ma rischia il naufragio in prossimit\u00e0 di Capri a causa di una bonaccia che conduce la nave in prossimit\u00e0 degli scogli. Tuttavia dopo pochi giorni riesce a giungere a Napoli senza grossi problemi.\nNapoli e la questione del sud d'Europa.\nA Napoli torna il 13 maggio. In questo secondo soggiorno, fa visita a William Hamilton, che gli mostra la sua collezione di reperti archeologici. Tra questi individua due candelabri di probabile provenienza pompeiana, al che Hackert lo invita a tacere e a non indagare oltre sulla loro provenienza.\nApprofondisce in questa seconda tappa napoletana la conoscenza gli usi e le abitudini del popolo, del quale elogia l'operosit\u00e0 e l'efficienza nella pulizia delle strade, a differenza di altre citt\u00e0 che aveva visitato in precedenza. A Napoli Goethe riflette sulle differenze comportamentali e le attitudini dei popoli del nord Europa e quelli meridionali, attingendo dai comportamenti della gente comune per strada. Il 3 giugno parte alla volta di Roma. \nDurante il suo secondo soggiorno a Napoli, oltre a rivedere e aggiungere nuovi interessanti luoghi da visitare (ad esempio ha modo di vedere i famosi presepi napoletani), Goethe si sofferma in uno dei capitoli su una questione molto interessante: il rapporto tra il nord e il sud d'Europa. Nell'osservare il comportamento della gente di strada, delle classi umili e di quelle elevate del napoletano, ma anche rispetto al clima particolarmente fecondo egli formula delle considerazioni:\nGoethe inoltre afferma che non \u00e8 vero che il meridionale tenda a lavorare di meno, dato che nessuno rimane inattivo, soprattutto tra le classi pi\u00f9 povere. La differenza si lega al clima e alla possibilit\u00e0 di avere pi\u00f9 tempo per il riposo e per il godimento, dato che le difficolt\u00e0 climatiche non sono accentuate come nel nord Europa. Pertanto conclude che il giudizio applicato dai popoli del nord a quelli meridionali sia fin troppo severo e poco aderente alla realt\u00e0.\nIl secondo soggiorno romano.\nIl secondo soggiorno a Roma \u00e8 per Goethe particolarmente lungo. Qui avr\u00e0 molto tempo per occuparsi dei suoi scritti, senza per\u00f2 trascurare la visita ai vari monumenti e agli incontri con eruditi e nobili dell'epoca. Particolare spazio dedica alle celebrazioni del carnevale di Roma, evento che lo affascina particolarmente.\nConseguenze del viaggio.\nIl viaggio in Italia consent\u00ec a Goethe di compiere \u00abil passaggio definitivo da una visione soggettivistica e passionale a una visione oggettiva e serena della realt\u00e0\u00bb, al punto che, secondo Pareyson, l'esperienza estetica maturata dal poeta tedesco divenne da allora inseparabile da quella scientifica e filosofica.\nSar\u00e0 infatti proprio di ritorno dal viaggio che Goethe inizier\u00e0 a dedicarsi con slancio allo studio scientifico della natura, andando oltre le ristrettezze materialistiche degli scienziati del suo tempo, limitate a una concezione meramente meccanicista dei fenomeni, producendo opere di spessore come la \"Metamorfosi delle piante\" e la \"Teoria dei colori\".\nPer Goethe, infatti, l'artista \u00e8 veramente scienziato, perch\u00e9 lungi dal seguire un caos sconnesso di sentimenti, riesce a penetrare l'ordine intimo delle leggi naturali e a renderlo esplicito."}
{"id": "1905180", "revid": "78149", "url": "https://it.wikipedia.org/wiki?curid=1905180", "title": "Piazza Cortevecchia (Ferrara)", "text": ""}
{"id": "1905182", "revid": "1501558", "url": "https://it.wikipedia.org/wiki?curid=1905182", "title": "Clan Matsudaira", "text": "Il Clan Matsudaira fu un nobile clan giapponese di samurai e daimy\u014d, ritenuta discesa da Nitta no Yoshishige (\u2020 1202), membro del clan Minamoto, attraverso suo figlio Yoshikuni.\nLa famiglia, da loro discesa, si radic\u00f2 nella provincia di Mikawa nel XIV secolo ed assunse il cognome di famiglia grazie al capostipite Yasuchika (ca. 1390), discendente di Yoshikuni.\nI Matsudaira lottarono a lungo per mantenere il loro dominio, stretti fra i pi\u00f9 potenti clan Oda e Imagawa ed alla fine furono coinvolti in lotte interne per appoggiare l'uno o l'altro clan.\nIn questo contesto si colloca l'ascesa di Matsudaira Motoyasu, poi noto come Tokugawa Ieyasu, che, approfittando proprio della ritenuta discendenza dai Minamoto, riusc\u00ec a divenire famoso Shogun.\nIeyasu cambi\u00f2 quindi il nome del ramo principale della sua famiglia in Tokugawa. \nCon la nascita dello shogunato Tokugawa il clan Matsudaira divenne fra i pi\u00f9 importanti clan del Giappone, divennero daimy\u014d, militari o politici di spicco ed il loro nome fu usato anche come titolo onorifico.\nInfatti i membri del clan Tokugawa troppo lontani dalla linea ereditaria del casato, o esclusi da questa per vari motivi, perdevano il nome Tokugawa per assumere il nome Matsudaira."}
{"id": "1905186", "revid": "1924342", "url": "https://it.wikipedia.org/wiki?curid=1905186", "title": "40 (U2)", "text": "\"40\" \u00e8 un brano musicale degli U2, estratto come ultimo singolo dall'album \"War\" del 1983.\nDescrizione.\nIl brano \u00e8 stato registrato per l'album \"War\". Era la notte dell'ultimo giorno in cui la band aveva a disposizione la sala di incisione e alla band mancava ancora un pezzo per concludere l'album. Non era presente Adam Clayton (che era tornato a casa ore prima) e fu velocemente deciso di fare una canzone con solo basso (che fu suonato da The Edge) e con un testo preso \"al volo\", la scelta ricadde sul salmo 40 della Bibbia che ben si conciliava nel progetto, in quanto risultava un pezzo spirituale in un album dal forte impatto politico.\nIl testo del brano \u00e8 la trascrizione di parte dell'omonimo Salmo della Bibbia. La scelta di questo salmo rispetto ad un altro fu dovuto al fatto che Bono fu particolarmente colpito dal testo, in quanto vi \u00e8 l'annuncio che l'amore prender\u00e0 il posto delle ferree leggi di Mos\u00e8, cosa questa che interessava il Re Davide (probabile autore del salmo) alla luce dei peccati commessi dallo stesso.\nLa canzone \u00e8 stata utilizzata negli anni ottanta dal gruppo irlandese per concludere i concerti dal vivo, come testimoniato dal video di Under a Blood Red Sky registrato al Red Rocks Amphitheatre nella citt\u00e0 di Denver in Colorado ed in alcuni concerti dell'Elevation Tour e del Vertigo Tour. Il pezzo ha inoltre una caratteristica che lo rende unico: \u00e8 l'unica canzone degli U2 che vede The Edge ed Adam Clayton \"scambiarsi\" gli strumenti, ovvero il primo inusualmente al basso, mentre il secondo alla chitarra.\nTracce.\nTesti di Bono, musiche degli U2."}
{"id": "1905195", "revid": "468393", "url": "https://it.wikipedia.org/wiki?curid=1905195", "title": "Landolfo II da Carcano", "text": "Biografia.\nSulla figura di Landolfo II ci sono giunte diverse informazioni dal cronista Landolfo Seniore. Nella sua \"Historia mediolanensis\" egli scrive che il padre di Landolfo II, \"Bonizone detto anche Ambrogio\", aveva governato Milano con pieni poteri sotto Ottone I e Ottone II. Non \u00e8 tuttavia chiaro se qui Landolfo intendesse dire che il padre di Landolfo II fosse stato arcivescovo oppure detentore di un titolo comitale per gestire il potere politico in citt\u00e0. Bonizone sarebbe stato tra l'altro il principale artefice dell'elezione del figlio alla carica di arcivescovo; malgrado ci\u00f2, il malgoverno operato dai due non tard\u00f2 ad avere i propri cattivi esiti, spingendo i Milanesi ad insorgere, scacciando l'arcivescovo che rimase in carica, ma in esilio. Secondo la narrazione di Landolfo Seniore, nella rivolta contro l'arcivescovo mor\u00ec anche Bonizone, ucciso dal servo del nobiluomo Tazone da Baggio.\nQuesta tradizione milanese, secondo cui Landolfo fosse dovuto addirittura fuggire da Milano in seguito ad una rivolta dei \"cives\" stanchi delle prepotenze sue e di suo padre, e avesse riconquistato il potere grazie a un gruppo di \"milites\" extraurbani \u00e8 stata comunque smentita, soprattutto grazie alle ricerche di Andrea Castagnetti.\nDivenuto vescovo con il pieno consenso degli Ottoni, Landolfo II rinforz\u00f2 la sua rete vassallatica: per conquistare il favore dei capitanei, i nobili residenti in Milano, concesse loro le rendite delle pievi della Chiesa milanese. Furono tuttavia i parenti a beneficiare maggiormente del suo potere: fratelli e nipoti furono messi a capo di vasti feudi, ed ebbero cos\u00ec origine i casati dei Carcano, dei Parravicini, dei Pirovano e dei Sessa, che divennero potenti in Lombardia e in particolare a Milano. Di conseguenza, per\u00f2, restavano privati di molte rendite i canonici e gli altri preti del \"clero ordinario\", che prestavano servizio nelle cattedrali di Milano e che incassavano le rendite di quei territori, assegnati loro come benefici.\nLo stesso Ottone III, tuttavia, cominciava a rendersi conto che questa eccessiva liberalit\u00e0 dell'arcivescovo Landolfo (e di altri vescovi italiani che stavano disperdendo eccessivamente il patrimonio ecclesiastico) danneggiava sia le diocesi sia lo stesso imperatore, che in caso di bisogno non avrebbe pi\u00f9 potuto contare su vescovi dotati di un grande patrimonio e quindi militarmente forti. \u00c8 in questo contesto che Ottone, nel 998 a Pavia, emise il Capitulare Ticinense (\"Capitulare Ticinense de praediis ecclesiarum neve per libellum neve per emphyteusin alienandis\", \"Capitolare di Pavia sui patrimoni ecclesiastici che non devono essere alienati n\u00e9 attraverso un \"libello\" n\u00e9 per enfiteusi\": il libello e l'enfiteusi erano cessioni del diritto utile sui territori per lunghissimi periodi o addirittura in perpetuo; naturalmente il diritto di propriet\u00e0 restava alla Chiesa, ma si trattava di un riconoscimento solo formale). Si comincia in questo periodo a parlare di \"riforma della Chiesa\", sulla base dell'idea che solidit\u00e0 economica della Chiesa e potere imperiale fossero strettamente collegati.\nNel novembre 997, Landolfo II diede ordini perch\u00e9 si facesse erigere un monastero dedicato a san Celso, presso la cui chiesa avrebbe dovuto essere sepolto alla sua morte. Durante i lavori venne rinvenuto il corpo di san Castriciano, vescovo milanese, che Landolfo II fece deporre con tutti gli onori nella cripta di San Giovanni in Conca.\nLandolfo II mor\u00ec a Milano il 23 marzo 998. Fu sepolto presso la chiesa di San Celso, da lui fondata."}
{"id": "1905196", "revid": "599013", "url": "https://it.wikipedia.org/wiki?curid=1905196", "title": "Karen Percy", "text": "\u00c8 moglie dell'hockeista su ghiaccio e allenatore di hockey su ghiaccio Kevin Lowe, a sua volta atleta di alto livello.\nBiografia.\nCarriera sciistica.\nSpecialista delle discipline veloci, Karen Percy ottenne il primo risultato di rilievo in Coppa del Mondo l'11 gennaio 1985 a Bad Kleinkirchheim in Austria piazzandosi 14\u00aa in combinata. Nel marzo dell'anno successivo sulle nevi di casa di Sunshine Village ottenne il suo primo podio, in discesa libera, dietro alla svizzera Maria Walliser e alla tedesca occidentale Katrin Gutensohn.\nConvocata per i XV Giochi olimpici invernali di , onor\u00f2 la partecipazione vincendo due medaglie di bronzo: la prima in discesa, dove concluse alle spalle della tedesca occidentale Marina Kiehl e dell'elvetica Brigitte Oertli; la seconda pochi giorni dopo in supergigante, stavolta alle spalle dell'austriaca Sigrid Wolf e della svizzera Michela Figini. Disput\u00f2 anche i Mondiali di Vail, negli Stati Uniti, del 1989, ottenendo la medaglia d'argento in discesa dietro Maria Walliser.\nNel dicembre dello stesso anno ottenne l'ultimo podio, un terzo posto, a Panorama (stazione sciistica) in discesa libera. Il 16 gennaio 1990 concluse a Piancavallo (Italia) l'attivit\u00e0 agonistica giungendo 11\u00aa in slalom speciale.\nAltre attivit\u00e0.\nDopo il ritiro \u00e8 diventata attiva in varie associazioni caritatevoli, quali Waterkeeper Alliance, Compassion House, Zebra Foundation e Go Centre."}
{"id": "1905197", "revid": "2519", "url": "https://it.wikipedia.org/wiki?curid=1905197", "title": "Distretto municipale di Asunafo Nord", "text": "Il distretto municipale di Asunafo Nord (ufficialmente Asunafo North Municipal District, in inglese) \u00e8 un distretto della regione di Ahafo del Ghana."}
{"id": "1905200", "revid": "13604", "url": "https://it.wikipedia.org/wiki?curid=1905200", "title": "Passerella delle Cascine", "text": ""}
{"id": "1905202", "revid": "921573", "url": "https://it.wikipedia.org/wiki?curid=1905202", "title": "Courtnee Draper", "text": "Biografia.\nCournee Draper \u00e8 nata al Naval Hospital, Orlando. All'et\u00e0 di cinque anni mentre viveva con sua madre a Okinawa, in Giappone, inizi\u00f2 il suo interesse per il canto. Cominci\u00f2 presto a cantare in luoghi pubblici, vincendo spesso ai karaoke. \nIl primo ruolo di rilievo lo ebbe nel film Il Duca recitando nella parte di Charlotte."}
{"id": "1905203", "revid": "290948", "url": "https://it.wikipedia.org/wiki?curid=1905203", "title": "Impianto petrolchimico", "text": ""}
{"id": "1905205", "revid": "599013", "url": "https://it.wikipedia.org/wiki?curid=1905205", "title": "Abrasione (BDSM)", "text": "L'abrasione, nell'ambito delle pratiche sessuali BDSM, consiste nel provocarsi o provocare ad altri eccitazione sessuale mediante l'uso di sostanze abrasive o di qualsiasi forma di sfregamento. \nMetodi.\nCi\u00f2 pu\u00f2 avvenire o mediante il contatto fisico diretto, fra persona e persona, ad es. mediante particolari forme di frizione a mani nude in parti delicate del corpo, oppure mediante l'uso di sostanze tessili (ad es. lana) o di piante caratteristiche per il loro effetto abrasivo, come ad es. il cardo. L'uso di strumenti pi\u00f9 aggressivi, come la carta vetrata o la lana d'acciaio, \u00e8 sconsigliabile per i danni a lungo termine che pu\u00f2 provocare.\nSi tratta di un gioco per certi versi simile al tickling (solletico), in quanto consiste in una sollecitazione della pelle in punti non necessariamente connessi alle zone erogene del corpo; \u00e8 considerato sicuro nella misura in cui non provoca lesioni della pelle. Nel caso di lesioni \u00e8 bene procedere a immediata disinfezione; nei casi pi\u00f9 gravi \u00e8 possibile la formazione di una cicatrice. "}
{"id": "1905206", "revid": "436907", "url": "https://it.wikipedia.org/wiki?curid=1905206", "title": "Two Hearts Beat as One", "text": "Two Hearts Beat as One \u00e8 un brano musicale del gruppo rock irlandese U2, estratto come secondo singolo dall'album \"War\" nel 1983, ma soltanto per il mercato statunitense, britannico ed australiano, a differenza di \"Sunday Bloody Sunday\", che invece fu distribuito soltanto in Europa. Entrambi i singoli hanno trovato invece distribuzione in Giappone. Si tratta di una canzone d'amore ed \u00e8 dedicata alla moglie di Bono, autore del testo, Alison Hewson."}
{"id": "1905212", "revid": "116912876", "url": "https://it.wikipedia.org/wiki?curid=1905212", "title": "Be a Clown", "text": "Be a Clown \u00e8 una canzone scritta da Cole Porter per il film del 1948 di Vincente Minnelli \"Il pirata\".\nNel film \u00e8 interpretata due volte: una prima volta, intorno alla met\u00e0, da uno dei protagonisti, Gene Kelly, che si esibisce contestualmente in un numero di danza affiancato da de ballerini; e quindi, come ripresa, nel travolgente finale che vede in scena lo stesso Kelly e la co-protagonista Judy Garland, entrambi in veste di clown. Per inciso \u00e8 da sottolineare che la scena - estremamente riuscita tanto sotto l'aspetto della danza quanto sotto quello del canto - \u00e8 valorizzata dalle numerose \"gag\" comiche che l'accompagnano e che si sviluppano lungo il reiterarsi, a \"tormentone\" dell'orecchiabile ritornello \"be a clown, be a clown\".\nIl testo della canzone ha un tono disincantato e scanzonato e suggerisce, con levit\u00e0, come spesso nella vita sia conveniente atteggiarsi a clown: \"sii un clown, poich\u00e9 tutto il mondo ama i clown\", si sostiene a grandi linee, \"agisci come uno sciocco, e avrai sempre l'ultimo sorriso\":\n\"Be a Clown\" sarebbe servita smaccatamente come ispirazione di un altro standard del cinema musicale, \"Make 'Em Laugh\" (\"Ma che fa\"), dal film \"Cantando sotto la pioggia\" (\"Singin' in the Rain\"), ma Porter non ebbe mai a lamentarsi di ci\u00f2.\nLa canzone \u00e8 stata ripresa negli anni sessanta per un episodio della serie televisiva di fantascienza \"Land of the Giants\" e nel 2004 \u00e8 stata utilizzata nel \"biopic\" \"De-Lovely\" che narra la vita di Cole Porter."}
{"id": "1905218", "revid": "712828", "url": "https://it.wikipedia.org/wiki?curid=1905218", "title": "Status (Pok\u00e9mon)", "text": ""}
{"id": "1905219", "revid": "124687516", "url": "https://it.wikipedia.org/wiki?curid=1905219", "title": "Arnolfo II da Arsago", "text": "Biografia.\nArnolfo II proveniva dalla nobile famiglia dei signori di Arsago Seprio. Suo padre fu Dagiberto da Arsago, mentre suo fratello Landolfo divenne nel 1003 vescovo di Brescia.\nUomo di grande cultura, Arnolfo II fu con tutta probabilit\u00e0 il committente dell'opera anonima d'epoca \"De situ civitatis Mediolani\", nella quale Milano viene descritta come una grande e prospera citt\u00e0; la sua influenza \u00e8 ricordata nella dedica del proemio.\nNel 1001 si rec\u00f2 personalmente via nave a Costantinopoli con un sontuoso seguito per prelevare la principessa Zoe, promessa in moglie a Ottone III di Sassonia. In quell'occasione gli fu donato un serpente di bronzo che si credeva fosse quello tramutato in pietra da Mos\u00e8 e che ancora oggi si trova nella Basilica di Sant'Ambrogio. Zoe era appena sbarcata a Bari quando Ottone III mor\u00ec.\nAlla morte di Ottone III (1002), che non lasci\u00f2 eredi, si pose il problema della nomina di un re d'Italia. I vassalli di molti vescovi dell'Italia settentrionale, in rivolta contro i loro signori feudali, avevano trovato un loro campione in Arduino d'Ivrea, incoronato a Pavia gi\u00e0 nel 1002. Quando Enrico II il Santo venne incoronato re di Germania, nello stesso anno, molti vescovi italiani si rivolsero a lui ed egli scese in Italia nel 1004 accogliendo questo appello: al suo fianco, come consigliere, Enrico II aveva proprio l'arcivescovo Arnolfo II di Milano.\nDurante lo scontro tra Arduino ed Enrico II (1004-1014), alla Chiesa milanese venne concessa la rocca di Arona (in cambio per avere ceduto al vescovo di Como, Everardo, egli pure alleato di Enrico II, Bellinzona e Locarno). Arnolfo II e i suoi \"milites\" sconfissero i ribelli filo-arduinici ed ottennero un forte controllo sulla zona del Seprio, ottenendo il possesso anche temporale di numerosi castelli.\nNel 1008 Arnolfo entr\u00f2 in contrasto con Alrico vescovo di Asti e con suo fratello Olderico, giungendo al punto di scomunicarlo e di raccogliere un esercito per apprestarsi ad assediare Asti. Vedendo la situazione quantomai problematica per il proprio episcopato, Alrico si present\u00f2 allora a piedi scalzi nella basilica di Sant'Ambrogio per ricevere il perdono da parte dell'arcivescovo milanese. Ad Alarico il perdono venne concesso, ma al fratello Olderico, macchiatosi di crimini pi\u00f9 gravi, venne concesso solo dopo il pagamento di un'ingente multa alla Chiesa milanese.\nIn una sua lettera del 1016, Leone, vescovo di Vercelli, scrive ad Enrico II che pu\u00f2 confidare nella presenza, accanto all'anziano arcivescovo Arnolfo, del \"clericus Heribertus\", che aveva portato la Chiesa di Milano alla piena lealt\u00e0 verso Enrico II: con ogni probabilit\u00e0 l'anima della lotta contro Arduino, conclusa poi con la vittoria di Enrico II, era stato il giovane Ariberto da Intimiano, che pochi anni pi\u00f9 tardi sarebbe divenuto successore di Arnolfo II.\nSecondo il cronista milanese Arnolfo, l'arcivescovo Arnolfo II fu il fondatore del Monastero di San Vittore al Corpo, nel quale venne sepolto. Durante il suo arcivescovado i resti di San Mona furono ritrovati nella chiesa di San Vitale presso San Nabore.\nArnolfo II mor\u00ec a Milano il 25 febbraio 1018."}
{"id": "1905221", "revid": "1543377", "url": "https://it.wikipedia.org/wiki?curid=1905221", "title": "New Year's Day", "text": "New Year's Day \u00e8 un singolo del gruppo musicale irlandese U2, pubblicato il 1\u00ba gennaio 1983 come primo estratto dal terzo album in studio \"War\".\nDescrizione.\nLa canzone \u00e8 guidata dal distintivo basso di Adam Clayton e dalla tastiera di The Edge. Si tratta del primo vero successo del gruppo, riuscendo ad entrare nella top ten britannica e nella prestigiosa \"Billboard Hot 100\" per la prima volta nell'intera carriera del gruppo.\nLa canzone \u00e8 stata inserita alla posizione 427 delle classifica di \"Rolling Stone\" relativa alle 500 migliori canzoni di tutti i tempi.\nIl lato B di \"New Year's Day\", ovvero \"Treasure (Whatever Happened to Pete the Chop?)\", non \u00e8 mai stato suonato dal vivo, sebbene una versione nota semplicemente come \"However, Pete the Chop\", \u00e8 stata suonata durante alcuni concerti degli anni ottanta.\nStoria del brano.\nOriginariamente il brano doveva essere una canzone d'amore dedicata da Bono alla moglie Ali Hewson, ma successivamente fu modificata e ispirata dal movimento polacco Solidarno\u015b\u0107.\nVersioni live.\n\"New Year's Day\" \u00e8 una delle canzoni suonate pi\u00f9 spesso dal vivo, con The Edge che si alterna tra il piano e la chitarra, sin dal suo debutto nel 1\u00ba dicembre 1982 durante il War Tour. Durante gli anni ottanta, The Edge usa una Fender Stratocaster, oltre alle tastiere. Dagli anni novanta ha usato sia una Gibson Les Paul Custom che una Les Paul Standard.\nVideo musicale.\nIl videoclip, diretto da Meiert Avis, \u00e8 stato girato nel dicembre 1982 a S\u00e4len, in Svezia. Il chitarrista degli U2 ha rivelato nella biografia ufficiale che le quattro persone che si vedono cavalcare nel video, non sono in realt\u00e0 i componenti della band ma quattro ragazze svedesi con delle maschere sui loro visi. Questo perch\u00e9 i membri del gruppo non si erano ancora ripresi del tutto dalle riprese del giorno prima sotto il freddo gelido dell'inverno svedese. Sempre nella biografia si legge che Bono si rifiut\u00f2 di indossare un cappello a dispetto del freddo, ma questo gli imped\u00ec quasi di cantare durante il video. Nel video si vedono anche alcune immagini delle truppe sovietiche che avanzano durante la seconda guerra mondiale.\nTracce.\nTutte le canzoni sono scritte da Bono."}
{"id": "1905223", "revid": "1977557", "url": "https://it.wikipedia.org/wiki?curid=1905223", "title": "Ira Sprague Bowen", "text": "Compiuti gli studi all'Oberlin College e al California Institute of Technology, ha insegnato fisica da 1921 al 1945 servendo come direttore dell'Osservatorio di Monte Wilson e dell'Osservatorio di Monte Palomar.\nNel 1927 scopr\u00ec che quello che era chiamato con il nome di nebulium (occasionalmente chiamato anche \"nebulum\" o \"nephelium\") non era un elemento chimico, bens\u00ec un ossigeno ionizzato in maniera doppia."}
{"id": "1905229", "revid": "124678296", "url": "https://it.wikipedia.org/wiki?curid=1905229", "title": "Astolfo Petrazzi", "text": "Fu attivo principalmente nella sua citt\u00e0 natale, Siena, ma lavor\u00f2 anche a Spoleto ed a Roma. Suo maestro fu Francesco Vanni, ma lavor\u00f2 anche con Ventura Salimbeni e con Pietro Sorri."}
{"id": "1905233", "revid": "155634", "url": "https://it.wikipedia.org/wiki?curid=1905233", "title": "Tennis ai Giochi della XXIX Olimpiade - Singolare maschile", "text": "Il torneo di singolare maschile alle Olimpiadi di Pechino 2008 si \u00e8 svolto dal 10 al 17 agosto all'Olympic Green Tennis Centre su campi di cemento outdoor. I match si sono svolti al meglio dei due set su tre, esclusa la finale che si \u00e8 svolta al meglio dei 3 su 5. Non \u00e8 previsto il tiebreak nei set finali."}
{"id": "1905234", "revid": "2519", "url": "https://it.wikipedia.org/wiki?curid=1905234", "title": "Distretto di Asunafo Sud", "text": "Il distretto di Asunafo Sud (ufficialmente Asunafo South District, in inglese) \u00e8 un distretto della regione di Ahafo del Ghana."}
{"id": "1905235", "revid": "2519", "url": "https://it.wikipedia.org/wiki?curid=1905235", "title": "Distretto di Asutifi", "text": "Il distretto di Asutifi (ufficialmente Asutifi District, in inglese) era un distretto della regione di Brong-Ahafo del Ghana.\nNel 2012 \u00e8 stato soppresso, il territorio, ora parte della Regione di Ahafo \u00e8 stato suddiviso nei distretti di Asutifi Sud (capoluogo: Hwidiem) e Asutifi Nord (capoluogo: Kenyasi). "}
{"id": "1905236", "revid": "287204", "url": "https://it.wikipedia.org/wiki?curid=1905236", "title": "USS George Washington Parke Custis", "text": "La USS \"George Washington Parke Custis\" fu una chiatta convertita in pontone d'appoggio per aerostato dalla marina unionista durante la guerra di secessione americana.\nStoria e tecnica.\nL'acquisto di una chiatta per il trasporto di carbone, al fine di convertirla in pontone d'appoggio, avvenne nel 1861, nei primi mesi di guerra. La chiatta, lunga oltre 20 metri, era stata varata nel 1855, ed aveva un dislocamento di circa 120 tonnellate.\nL'imbarcazione venne trasportata fino ai cantieri Washington Navy Yard, e qui modificata per il nuovo utilizzo. In particolare, venne dotata di un impianto per la generazione di gas, che veniva poi pompato direttamente all'interno dell'aerostato.\nLa chiatta, cos\u00ec modificata, fu rimorchiata su un affluente del fiume Potomac, il Mattawomen Creek, e qui venne utilizzata per l'osservazione delle truppe confederate, nonch\u00e9 per la direzione del tiro delle artiglierie. Le ascensioni vennero condotte da Thaddeus Lowe, l'inventore dell'impianto di generazione del gas, che si tenne sempre ad un'altezza di circa 300 metri, in modo da mantenere il pallone fuori tiro e non rischiare l'abbattimento.\nAlla fine della guerra, nel 1865, la chiatta torn\u00f2 al suo utilizzo originario, ovvero il trasporto del carbone."}
{"id": "1905239", "revid": "110157", "url": "https://it.wikipedia.org/wiki?curid=1905239", "title": "Ebba", "text": "Origine e diffusione.\nIl nome Ebba ha molteplici etimologie:\nOnomastico.\nVi sono diverse sante di nome Ebba, il cui nome \u00e8 riconducibile solo all'etimologia inglese antica sopra citata; fra queste si ricordano:"}
{"id": "1905244", "revid": "2519", "url": "https://it.wikipedia.org/wiki?curid=1905244", "title": "Distretto municipale di Atebubu-Amantin", "text": "Il distretto municipale di Atebubu-Amantin (ufficialmente Atebubu-Amantin Municipal District, in inglese) \u00e8 un distretto della regione di Bono Est del Ghana."}
{"id": "1905245", "revid": "1673774", "url": "https://it.wikipedia.org/wiki?curid=1905245", "title": "Shout (Tears for Fears)", "text": "Shout \u00e8 un brano musicale dei Tears for Fears, pubblicato il 19 novembre 1984 come secondo singolo estratto dall'album \"Songs from the Big Chair\", uscito tre mesi dopo (nel febbraio del 1985).\nNegli Stati Uniti il singolo raggiunse la vetta della \"Billboard Hot 100\" il 3 agosto 1985, e vi rimase per tre settimane. \"Shout\" divent\u00f2 uno dei singoli di maggior successo di quell'anno, raggiungendo la top ten anche in molte altre nazioni, tra cui il secondo posto in classifica in Italia.\nIl video ufficiale \u00e8 stato girato nella localit\u00e0 di Durdle Door nel Dorset.\nCover.\nIl gruppo alternative metal Disturbed ha inserito nel proprio disco d'esordio, \"The Sickness\" (2000), e nella ristampa dell'album nel 2010, una cover della canzone con il titolo di \"Shout 2000\".\nIl gruppo musicale tedesco Atrocity ha realizzato una cover del brano inserita nel disco Werk 80 del 1997.\nNel 2010 viene pubblicato il singolo \"Shout\" registrato dall'ensemble Shout for England, con il featuring di Dizzee Rascal e James Corden, diventato un inno non ufficiale della nazionale di calcio dell'Inghilterra durante i mondiali di calcio 2010 in Sudafrica e contenente degli estratti di \"Shout\".\nNel 2015 viene inserito un campionamento del brano nel singolo di Luciano Ligabue \"C'\u00e8 sempre una canzone\".\nNel 2020 una cover del brano, interpretata da Elisa, fa da sigla di apertura della serie televisiva \"Romulus\". Il brano \u00e8 stato successivamente incluso nell'undicesimo album della cantante \"Ritorno al futuro/Back to the Future\"."}
{"id": "1905247", "revid": "1543377", "url": "https://it.wikipedia.org/wiki?curid=1905247", "title": "Aucupio", "text": "L'aucupio \u00e8 una tecnica di caccia agli uccelli di piccole dimensioni mediante l'uso di trappole di varia natura.\nEtimologia.\nIl termine aucupio deriva dal termine latino \"aucupium\", formato da \"avis\" (\"uccello\") e \"capere\" (\"prendere\").\nTecniche di aucupio.\nEsistono numerose tecniche di aucupio, molte delle quali elaborate in epoca rinascimentale, quando l'uso di questa metodologia di cattura degli uccelli divenne molto diffuso fra i nobili, che lo utilizzavano per fare sfoggio del loro ingegno realizzando trappole astute ma spesso crudeli: da citare la ragnaia, la prodina, il paretaio, la bressana, il roccolo, la chiusa e le panie.\nNormativa.\nTale pratica \u00e8 vietata su tutto il territorio italiano in ottemperanza alla :"}
{"id": "1905248", "revid": "1305772", "url": "https://it.wikipedia.org/wiki?curid=1905248", "title": "Pietro di Domenico", "text": ""}
{"id": "1905251", "revid": "1003787", "url": "https://it.wikipedia.org/wiki?curid=1905251", "title": "Ryder Hesjedal", "text": "Carriera.\nGli esordi e i primi anni da professionista.\nInizia la sua carriera nella mountain bike, specialit\u00e0 nella quale consegue la medaglia d'argento nella categoria XC Juniores durante il campionato mondiale 1998. \u00c8 di nuovo argento nella categoria XC Under-23 nel campionato mondiale 2001, e poi bronzo nella stessa categoria nel 2002; nel 2003 ottiene invece la medaglia d'argento nella categoria XC Elite. Vince inoltre due ori di squadra nella gara di Team Relay, nel 2001 e 2002.\nNel 2004, dopo due anni trascorsi nella Rabobank Beloften, la formazione giovanile della Rabobank, passa professionista su strada con la US Postal Service; nello stesso anno gareggia ai Giochi olimpici di Atene partecipando (si ritirer\u00e0) alla prova del cross country. A dieci anni di distanza, ammetter\u00e0 nel 2013 d'essere ricorso all'epoca all'uso di pratiche dopanti.\nNella stagione seguente prende parte per la prima volta al Giro d'Italia, ritirandosi. Nel 2006 viene messo sotto contratto dalla squadra svizzera Phonak. Con questo team ottiene alcuni buoni risultati, come il quarto posto alla Volta Ciclista a Catalunya e il secondo nel campionato canadese a cronometro. Al termine della stagione, a seguito della dismissione della Phonak, si accasa tra le file del team Professional Continental statunitense Health Net presented by Maxxis: con questa squadra coglie, nel 2007, la sua prima vittoria da professionista, nel campionato canadese a cronometro.\n2008-2011: il trasferimento alla Slipstream/Garmin.\nNella stagione 2008 si trasferisce tra le file di un'altra squadra Professional Continental, la Slipstream-Chipotle, poi divenuta Garmin-Chipotle. In quella stagione prende tra l'altro parte per la prima volta al Tour de France (chiude al 47\u00ba posto). Nel 2009 chiude undicesimo alla Liegi-Bastogne-Liegi e quinto alla Cl\u00e1sica San Sebasti\u00e1n. Corre inoltre la Vuelta a Espa\u00f1a, concludendo secondo nella tappa di Murcia e aggiudicandosi la frazione con arrivo sull'Alto de Velefique.\nNel 2010, sempre tra le file della Garmin, si classifica sesto alla Volta Ciclista a Catalunya, secondo all'Amstel Gold Race (preceduto dal solo Philippe Gilbert), nono alla Freccia Vallone e dodicesimo alla Liegi-Bastogne-Liegi. In luglio partecipa al Tour de France chiudendo al settimo posto nella classifica generale finale, sesto dopo la squalifica di Alberto Contador; nel finale di stagione \u00e8 protagonista anche nel Grand Prix Cycliste de Qu\u00e9bec e nel Grand Prix Cycliste de Montr\u00e9al, corse del calendario mondiale in cui si piazza rispettivamente quarto e terzo. Nel 2011, oltre ad ottenere piazzamenti in corse minori, si classifica nono alla Vuelta al Pa\u00eds Vasco, dodicesimo alla Freccia Vallone, decimo al Tour of California e terzo nella tappa di Gap al Tour de France (conclude quella \"Grande Boucle\" al 17\u00ba posto).\n2012: il trionfo al Giro d'Italia.\nNel 2012, dopo il nono posto alla Liegi-Bastogne-Liegi, torna al Giro d'Italia con velleit\u00e0 di classifica. Conquista la maglia rosa al termine della tappa di Rocca di Cambio, perdendola per\u00f2 pochi giorni dopo sul traguardo di Assisi, a favore di Joaquim Rodr\u00edguez; riesce tuttavia a riconquistarla nella tappa di Cervinia, ma il giorno dopo deve di nuovo cederla a Rodr\u00edguez sul traguardo di Pian dei Resinelli. Dopo aver tenuto sulle tappe di montagna, si presenta alla cronometro finale di Milano con un ritardo di 31\" su Rodr\u00edguez: sfruttando le sue migliori doti di \"cronoman\", riesce a rimontare lo svantaggio e ad aggiudicarsi il Giro, con un vantaggio di 16\" sullo spagnolo. Hesjedal ottiene cos\u00ec il primo successo in un Grande Giro, diventando al contempo anche il primo canadese a trionfare nella \"Corsa Rosa\".\nIn estate partecipa ai Giochi olimpici di Londra, rappresentando il suo paese sia nella prova in linea che in quella a cronometro. Nel finale di stagione si piazza tra i primi quindici alla Milano-Torino, al Giro del Piemonte e al Giro di Lombardia (sesto), ed \u00e8 secondo nella tappa conclusiva del Tour of Beijing.\n2013-2016: gli ultimi anni.\nNella primavera del 2013 si piazza ottavo alla Liegi-Bastogne-Liegi dopo aver contribuito al successo del compagno di squadra Daniel Martin. In maggio \u00e8 di nuovo alla partenza del Giro d'Italia, che lo vede tra i favoriti per la vittoria finale; il canadese decide per\u00f2 di ritirarsi dalla corsa, per problemi di salute, alla fine della dodicesima tappa, dopo aver accumulato un forte ritardo in classifica generale. Hesjedal partecipa poi al Tour de France, senza mai essere protagonista in classifica e concludendolo in 70\u00aa posizione. Nel finale di stagione si classifica terzo al Grand Prix Cycliste de Montr\u00e9al, gara valida per il calendario World Tour.\nNella stagione 2014, sempre in maglia Garmin-Sharp, Hesjedal torna al Giro d'Italia con velleit\u00e0 di classifica. In quella \"corsa rosa\" ottiene il secondo posto nel tappone di montagna da Ponte di Legno a Val Martello vinto da Nairo Quintana, e conclude al nono posto in classifica generale, a 13'35\" dal vincitore Quintana. Il canadese \u00e8 poi in evidenza anche alla Vuelta a Espa\u00f1a, con il secondo posto nella settima frazione e, soprattutto, con il successo in solitaria nella quattordicesima tappa, quella con arrivo a La Camperona, trionfo che gli consente il ritorno alla vittoria dopo pi\u00f9 di due anni di astinenza.\nIl 1\u00ba agosto 2016 annuncia il ritiro dalle corse a fine stagione."}
{"id": "1905255", "revid": "1086846", "url": "https://it.wikipedia.org/wiki?curid=1905255", "title": "Associazione Calcio Monza Brianza 1912 2008-2009", "text": "L'Associazione Calcio Monza Brianza 1912 nella stagione 2008-2009 partecipa al Campionato di Prima Divisione di Lega Pro girone A (ex Serie C1).\nAcquisti e cessioni.\nMercato estivo.\nNuovi arrivi:\nPartenze:\nClassifica.\n\"A parit\u00e0 di punteggio, la graduatoria \u00e8 determinata in base alla classifica avulsa.\""}
{"id": "1905256", "revid": "123870825", "url": "https://it.wikipedia.org/wiki?curid=1905256", "title": "Original Soundtracks 1", "text": "Original Soundtracks 1 (anche conosciuto come Original Soundtracks) \u00e8 un album del 1995 registrato dagli U2 e Brian Eno, come progetto parallelo, sotto lo pseudonimo di Passengers. \u00c8 una collezione di brani, scritte come se fossero la colonna sonora di film immaginari. Fanno esclusione a questo ragionamento alcuni brani utilizzati davvero in pellicola (\"Always Forever Now\" per Heat - La sfida, \"Miss Sarajevo\" per il documentario omonimo, \"Your Blue Room\" e \"Beach Sequence\" per Al di l\u00e0 delle nuvole di Michelangelo Antonioni e \"One Minute Warning\" per Ghost in the Shell)."}
{"id": "1905265", "revid": "1573940", "url": "https://it.wikipedia.org/wiki?curid=1905265", "title": "Attone di Milano", "text": " Fu arcivescovo di Milano dal 1070 e almeno nominalmente fino alla sua morte. \nBiografia.\nAl momento della sua elezione ad arcivescovo, Attone era un giovane chierico e non apparteneva neanche al capitolo dei canonici ordinari della cattedrale di Milano. Ciononostante, dopo le dimissioni di Guido da Velate, il patarino Erlembaldo impose Attone come nuovo arcivescovo.\nPer questo motivo Attone dovette subito fronteggiare una notevole opposizione da parte dei milanesi, i quali addirittura lo aggredirono nel momento in cui tentava di entrare nel palazzo arcivescovile, e lo trasportarono a forza in cattedrale perch\u00e9 facesse pubblica rinuncia alla propria carica.\nL'imperatore Enrico IV, supportando i milanesi, fece pressione per l'elezione di un altro arcivescovo, nella persona di Gotifredo da Castiglione, gi\u00e0 scelto come successore dal dimissionario Guido da Velate. \nL'elezione di Attone, invece, venne appoggiata dai papi riformatori che in quegli anni governarono la Chiesa romana, tanto che, a causa dell'opposizione incontrata a Milano, sicuramente gi\u00e0 prima del 1073 Attone fugg\u00ec a Roma. Ildebrando di Soana, che era divenuto papa Gregorio VII, lo consider\u00f2 sempre l'unico ad avere il titolo per essere arcivescovo di Milano, e anzi lo cre\u00f2 cardinale (Attone fu il primo arcivescovo di Milano ad essere anche cardinale), dopo avere inflitto la scomunica a Gotifredo.\nDurante gli anni della sua permanenza a Roma, Attone compose anche un \"Breviarium canonum\", una compilazione di diritto canonico secondo una chiara impostazione \"gregoriana\".\nAttone sarebbe rimasto in carica, sebbene solo nominalmente, sino agli ultimi suoi giorni di vita (secondo la tradizione sarebbe morto a Milano nel 1075, ma pi\u00f9 probabilmente non fece mai ritorno in citt\u00e0 \u00e8 mor\u00ec a Roma, sicuramente prima di Gregorio VII)."}
{"id": "1905269", "revid": "253269", "url": "https://it.wikipedia.org/wiki?curid=1905269", "title": "David Cassidy", "text": "Biografia.\nInfanzia.\nFiglio dell'attore Jack Cassidy e dell'attrice Evelyn Ward, fratellastro degli attori Shaun Cassidy, Patrick Cassidy e Ryan Cassidy (nati dal matrimonio di suo padre con l'attrice Shirley Jones), ha ottenuto un notevole successo come giovane attore nel corso degli anni sessanta e degli anni settanta.\nCarriera.\nDopo aver fatto parte del cast della serie televisiva \"La famiglia Partridge\" (1970-1974), ove recit\u00f2 insieme anche a Shirley Jones, che nella vita reale era la moglie del padre, nel 1978 ha recitato in un episodio della serie \"Sulle strade della California\", per il quale ha ricevuto una nomination per gli Emmy.\nPer il cinema, invece, ha affiancato Leif Garrett ne \"I visitatori del sabato sera\" (1990) e ha interpretato la parte di Grant in \"Popstar\" (2005).\nVita privata.\nHa sposato l'attrice Kay Lenz nel 1977, divorziando nel 1982. Ha poi sposato Meryl Tanz nel 1984, da cui ha divorziato nel 1986. Lo stesso anno ha avuto una figlia, Katie, poi diventata attrice, da una sua relazione con la modella Sherry Benedon. Il 30 marzo 1991 ha sposato Sue Shifrin, da cui ha avuto un figlio, Beau Devin (1991).\n\u00c8 morto nel 2017, mentre era in attesa di un trapianto di fegato."}
{"id": "1905270", "revid": "2519", "url": "https://it.wikipedia.org/wiki?curid=1905270", "title": "Distretto municipale di Berekum", "text": "Il distretto municipale di Berekum (ufficialmente Berekum Municipal District, in inglese) era un distretto della regione di Brong-Ahafo del Ghana.\nNel 2018 \u00e8 stato soppresso, il territorio, ora parte della Regione di Bono \u00e8 stato suddiviso nei distretti di Berekum Est (capoluogo: Berekum) e Berekum Ovest (capoluogo: Jinijini)."}
{"id": "1905271", "revid": "131358", "url": "https://it.wikipedia.org/wiki?curid=1905271", "title": "Trofeo calcistico Luigi Berlusconi", "text": ""}
{"id": "1905273", "revid": "2519", "url": "https://it.wikipedia.org/wiki?curid=1905273", "title": "Distretto municipale di Dormaa Centrale", "text": "Il distretto municipale di Dormaa Centrale (ufficialmente Dormaa Central Municipal District, in inglese) \u00e8 un distretto della regione di Bono del Ghana.\nOriginariamente chiamato distretto di Dormaa, nel 2012 la parte sudoccidentale del territorio \u00e8 stata scorporata per costituire il distretto di Dormaa Ovest, il distretto \u00e8 stato trasformato in municipale e rinominato distretto municipale di Dormaa Centrale."}
{"id": "1905274", "revid": "122831764", "url": "https://it.wikipedia.org/wiki?curid=1905274", "title": "VFP1", "text": "VFP1 (acronimo di volontario in ferma prefissata di 1 anno) \u00e8 un militare delle forze armate italiane inquadrato nel ruolo della categoria dei militari di truppa che presta servizio nel periodo di un anno, nell'Esercito Italiano, nella Marina Militare o nell'Aeronautica Militare.\nLa figura \u00e8 stata istituita dalla legge 23 agosto 2004 n. 226 (legge Martino) e costituisce il primo livello di accesso alle forze armate italiane in modo volontario. La ferma \u00e8 rinnovabile per due successive rafferme e il compimento di un anno effettivo di servizio ed \u00e8 necessaria per la partecipazione ai concorsi per il reclutamento dei VFP4.\nDescrizione generale.\nL'ammissione alla ferma avviene tramite concorso pubblico finalizzato ad accertare l'idoneit\u00e0 psicofisica al servizio. Le prove fisiche sono simili, per uomini e donne e previste dal bando di concorso, e devono essere completate entro i parametri da esso riportato. Le attivit\u00e0 si svolgono per un periodo di tre giorni ma comunque possono variare da concorso a concorso. Generalmente consistono in:\nAd essi si applicano in via generale le stesse norme previste per i volontari in servizio permanente. Al termine della ferma annuale, i volontari potranno:\nLa ferma prestata come VFP1 costituisce inoltre titolo di preferenza nei concorsi nelle forze di polizia italiane.\nNelle varie armi.\nAeronautica Militare.\nL'iter formativo si svolge presso la scuola volontari dell'aeronautica militare (SVAM) situata a Taranto, sul sedime dello storico idroscalo \"Luigi Bologna\" La formazione prevede, nel primo mese di addestramento, istruzione formale, materie prettamente militari, attivit\u00e0 di maneggio armi e al poligono di tiro, coadiuvati dai Fucilieri dell'Aria del 16\u00ba Stormo di Martina Franca. Al termine si svolger\u00e0 la cerimonia del giuramento e il test sulle materie precedentemente studiate, propedeutico per assegnare la destinazione in cui svolgere il servizio.\nRecentemente, con l'aggiunta delle categorie nelle quali verranno suddivisi gli allievi, c'\u00e8 una seconda fase di addestramento specializzata. Gli allievi facenti parte della categoria difesa continueranno le loro attivit\u00e0 con i Fucilieri, mentre gli altri verranno inseriti in corsi relativi a: antincendio, amministrazione, informatica e vettovagliamento. La durata di questa seconda fase del corso dipende dalla suddetta categoria.\nEsercito.\nAi VFP1 \u00e8 riservata una quota di personale, stabilita annualmente; essi sono reclutati mediante superamento di concorso pubblico, emanato attraverso apposito bando, l'accertamento dell'idoneit\u00e0 psicofisica avviene presso i \"centri di selezione VFP1\". L'espletamento delle prove avviene invece presso il centro di selezione e reclutamento nazionale dell'esercito.\nI vincitori di concorso vengono incorporati con il grado di \"soldato\" (ovvero i militari senza nessun grado) e inviati presso i reparti del raggruppamento unit\u00e0 addestrative per le prime 10 settimane di formazione iniziale al termine delle quali verranno assegnati ai successivi reparti di impiego, ovvero a scuole di specializzazione o d'arma.\nMarina Militare.\nNella Marina Militare vengono periodicamente reclutati un numero variabile di VFP1 mezzo di bando di concorso pubblico; l'intero iter selettivo \u00e8 svolto presso il centro selezione addestramento e formazione del personale volontario della marina militare con sede a Taranto.\nPer i vincitori del concorso, l'anno di servizio, riaffermabile per un secondo anno, si articola in due parti: l'addestramento e l'assegnazione al reparto di competenza. Il primo dura 28 giorni e include lezioni in aula di materie prettamente militari, addestramento al poligono di tiro, e l'educazione fisica. La seconda parte dell'anno si articola nell'assegnazione dei militari ai vari reparti, in cui il militare volontario pu\u00f2 ricoprire i compiti pi\u00f9 svariati.\nGradi.\nAll'atto dell'incorporamento assumono la qualifica di nominati \"soldato\", \"marinaio\" o \"aviere\", in relazione all'arma di appartenenza. Ai sensi del d.lgs 11 febbraio 2014 n. 8 i VFP1 non possono pi\u00f9 accedere al ruolo dei caporali, essendo ora possibilit\u00e0 riservata solo ai VFP4, mentre in precedenza invece si era promossi automaticamente al grado, dopo 3 mesi di servizio e previo giudizio di idoneit\u00e0."}
{"id": "1905275", "revid": "2519", "url": "https://it.wikipedia.org/wiki?curid=1905275", "title": "Distretto di Jaman Nord", "text": "Il distretto di Jaman Nord (ufficialmente Jaman North District, in inglese) \u00e8 un distretto della regione di Bono del Ghana."}
{"id": "1905278", "revid": "1318658", "url": "https://it.wikipedia.org/wiki?curid=1905278", "title": "Megan Gwynn", "text": "Megan Gwynn \u00e8 un personaggio dei fumetti creato da Nunzio DeFilippis e Christina Weir (testi) e Michael Ryan (disegni), pubblicato dalla Marvel Comics. Apparsa per la prima volta sulle pagine di \"New X-Men: Academy X\" n. 5 (novembre 2004), Pixie \u00e8 una dei pochi mutanti scampati alla decimazione ed esponente della nuova generazione di X-Men.\nBiografia del personaggio.\nOrigini.\nProveniente dalla fantomatica cittadina di Abergylid, Galles, Megan \u00e8 un'adolescente mutante il cui padre mor\u00ec in una miniera, lasciandola sola al mondo e con il terrore dei luoghi bui e stretti. Dopo l'iscrizione allo \"Xavier Institute\", diretto di Ciclope ed Emma Frost, venne assegnata alla squadra dei \"Paragons\" supervisionata da Wolfsbane dando mostra del suo caratteristico buon umore e di un'instancabile parlantina che le hanno fatto guadagnare numerose amicizie. A seguito della decimazione, Pixie assieme ad altri ventisei studenti fu tra pochi a mantenere i propri poteri. Dopo l'attacco di William Stryker e dei Purificatori, Emma Frost decise di sciogliere tutte le squadre per formare i New X-Men.\nAlla ricerca di Magik.\nIn una notte senza luna, Pixie, Anole, Loa, Wolf Cub, Rockslide e Match stavano raccontandosi a vicenda storie di paura quando Blindfold cominci\u00f2 raccontare la storia della sfortunata Magik, del regno infernale dove venne tenuta prigioniera e del suo signore che continuava a cercarla senza sosta. All'improvviso l'intero istituto viene risucchiato all'interno del Limbo, gli studenti attaccati dai demoni e durante il combattimento Pixie utilizza per la prima volta la sua polvere allucinogena in battaglia confondendo i demoni che stavano per uccidere lei e Blindfold, salvate in ultima istanza proprio da una rediviva Magik. A dispetto degli avvertimenti Pixie decide di fidarsi della ragazza ma durante il rituale qualcosa va storto e invece di essere creata una Spada dell'anima completa, si materializza una Lama e l'anima della giovane viene contaminata dalla magia nera. Imparato l'incantesimo di teletrasporto, insieme ai suoi amici e Magik, ricompare al cospetto di Belasco che uccide infilzandolo con la Lama. Quando a Magik viene chiesto il perch\u00e9 della scelta di Megan come strumento della morte di Belasco, lei risponde che la giovane era la pi\u00f9 pura all'interno del gruppo e che nel Limbo la purezza \u00e8 potere. Dopo questa avventura Pixie e Anole, su insistenza di Rockslide, diventano membri dei New X-Men.\nMessiah Complex.\nPixie prende parte allo scontro con gli Accoliti di Exodus per il possesso dei Diari di Destiny e poi partecipa ad una sessione di allenamento con Wolverine, nella quale utilizza la sua polvere provocandogli una serie di allucinazioni sugli. Dopo la nascita di Hope Summers, prima mutante dalla decimazione, partecipa allo scontro con Lady Deathstrike e i Reavers per poi fuggire subito dopo aver formulato un incantesimo di dislocazione. Ricoverata in infermeria a seguito dell'attacco del Predatore X, teleporter\u00e0 tutti sull'isola Muir per il combattimento finale tra X-Men e Marauders. Costretta alla lotta, pugnala e sconfigge la Sentinella Omega posseduta da Malice.\nDivisi resistiamo.\nDopo lo scioglimento degli X-Men, Pixie ritorna nella sua citt\u00e0 natale. Uscita da uno dei tanti e normali giorni di scuola soccorre un paio di bambini minacciati dai demoni N'Garai che stavano infestando la cittadina e rapendo i suoi abitanti in modo da nutrile il loro leader, Kierrok il Dannato. Minacciata, chiama in soccorso gli X-Men con i quali riesce a scoprire il loro nascondiglio ossia la miniera in cui tanto tempo prima era scomparso suo padre e a far crollare le travi che ne reggevano il soffitto, seppellendo tutte le creature. Su richiesta di Ciclope ritorna con gli X-Men in America, insediandosi nella nuova base di San Francisco.\nUtilizzata principalmente come teleporta, prende parte allo scontro con gli Skrull e al fine di fermare l'invasione aliena della citt\u00e0, decide di assumere il ruolo di esca per poter catturare uno degli alieni in modo da farlo analizzare a Bestia. Mesi dopo, al culmine delle proteste fra favorevoli e contrari a consentire diritti riproduttivi ai mutanti, viene mandata a prendere Rogue, Gambit e Danger prima di essere impiegata nel combattimento contro gli X-Men governativi di Norman Osborn. Assieme a Magik, Nightcrawler e Ariel teleporta tutti i mutanti residenti a SF sulla neo-isola di Utopia, ex Asteroide M di Magneto.\nSegreti familiari.\nIntrappolate in un'illusione, Pixie, Blindfold, X-23, Corazza e Mercury vivono come normali liceali destreggiandosi tra compiti in classe e risse alla mensa fino a quando le illusioni cominciano a svanire lasciando intravedere i demoni che le hanno prodotte aggirarsi per i corridoi del liceo. Su Utopia, Psylocke e Nightcrawler incontrano la madre di Pixie decisa a ritrovare la figlia a qualsiasi costo e usando la sua magia si teleporta alla magione di Jason Wyngarde per incontrarne le figlie Regan e Martinique e metterle a conoscenza di avere un'altra sorella: Megan. Messa a conoscenza Emma Frost della scomparsa delle ragazze, gli X-Men organizzano una squadra di ricerca dopo aver trovato nella loro stanza un invito per il concerto di Dazzler a SF e intuito che hanno lasciato l'isola. Nell'illusione, intanto, Pixie \u00e8 sempre pi\u00f9 influenzata dai demoni e dal loro leader Saturnine che le usano contro la sua stessa polvere fatata per tenerla tranquilla e fare in modo che invochi la madre cos\u00ec che anche lei cada sotto il loro controllo. Alleatasi con le sorelle Wyngarde, dopo aver loro promesso che una volta uniti i loro tre poteri sarebbero diventate ancora pi\u00f9 forti, Mrs. Gwynn si precipita nel luogo in cui viene tenuta prigioniera Pixie nell'esatto momento in cui arrivano anche gli X-Men (grazie a Emma che aveva avvertito la richiesta di aiuto della giovane). L'entrata in scena di Saturnine d\u00e0 inizio allo scontro fra demoni e mutanti che raggiunge il culmine quando Pixie si riunisce alle sue sorellastre intessendo un'illusione nella quale la sua anima e la magia della madre danno vita ad una Spada dell'anima con la quale Saturnine falcidia le sue stesse orde di demoni per evitare di dare loro ci\u00f2 che gli spetta; al termine del massacro, lo stesso malvagio si impala con la spada credendo di uccidere gli X-Men. Confrontata la madre riguardo alla questione della sua paternit\u00e0, Pixie scopre che Jason Wyngarde \u00e8 in realt\u00e0 il suo vero padre e non l'uomo che l'ha cresciuta. Dopo aver teleportato via le sorellastre per evitare che X-23 le uccidesse, assiste alla scomparsa della madre prima di tornare a Utopia con gli X-Men.\nSecondo avvento.\nNel momento in cui Cable e Hope ritornano nel presente facendo iniziare la campagna di Bastion per l'eliminazione della ragazza, Pixie viene tenuta lontano dagli scontri come teleporta di riserva. Dopo l'uccisione di Nightcrawler, la presunta morte di Ariel e l'uscita di scena di Magik, Pixie viene inviata da Ciclope nel Limbo per recuperare la russa. Rifiutata l'offerta del demone N'astirh di uccidere Magik in cambio dei resti della sua anima, aiuta Anole, Cannonball e Northstar a sconfiggere Gambit e Dazzelr sotto l'effetto del Limbo e a completare la missione. Ritornate su Utopia, lei e Magik sembrano andare pi\u00f9 d'accordo e capirsi meglio.\nAllontanatasi dagli X-Men per una vacanza, Pixie viene rapita dagli uomini del generale Ulysses che le strappano un altro pezzo d'anima per creare una Pietra di sangue in modo da completare l'Eliotropo e invocare gli Antichi per sterminare gli abitati del Limbo, in cui erano stati abbandonati anni addietro dall'esercito. Soccorsa da Magik e Karma, fa ritorno ad Utopia dove si unisce agli X-Men nella battaglia contro gli Antichi. Al termine dello scontro, la russa le restituisce entrambe le Pietre e la sua Lama.\nDopo l'attacco della Sentinella a Utopia, Pixie si ritrova in infermeria assieme a Velocidad e finiscono per baciarsi nel momento in cui Hope entra nella stanza. Ferita dal comportamento del ragazzo, che si stava frequentando con l'altra, Pixie lo schiaffeggia e si ritira nella sua stanza dove prepara i bagagli per trasferirsi alla Jean Grey School. Tuttavia, la richiesta di Hope di rimanere, a dispetto di quanto successo con Velocidad, e entrare a far parte delle Luci la convince ad abbandonare i suoi propositi.\nDiploma.\nDopo Avengers VS X-Men si unir\u00e0 a Wolverine entrando nella sua scuola, dove si diplomer\u00e1 diventando un X-Men a tutti gli effetti\nPoteri e abilit\u00e0.\nLa mutazione di Megan consiste in un paio d'ali simili a quelle delle fate (di vario colore a seconda dell'artista) che le permettono di volare. Inoltre possiede anche la capacit\u00e0 di spargere polvere fatata in grado di provocare allucinazioni nelle vittime. Le allucinazioni che la polvere provoca, non sembrano dipendere dalla volont\u00e0 della giovane, esse fanno vedere alle vittime il mondo in maniera comica, ad esempio la visione di orsetti, balocchi, unicorni e creature simili.\nDopo l'interferenza mistica/psichica di Magik, l'aspetto fisico di Pixie \u00e8 cambiato: i suoi capelli passano dal rosa a nero, le sue iridi si scuriscono e le sue ali si opacizzano. Tutto ci\u00f2 \u00e8 dovuto alla creazione della \"Lama\" che le ha lacerato l'anima e l'ha colmata di tenebre. A seguito di ci\u00f2 ha dimostrato di saper formulare con efficacia alcuni semplici e basilari incantesimi, in particolare uno di teletrasporto, insegnatole da Magik. In seguito viene rivelato dalla stessa Megan, che i direttori dell'istituto, Emma Frost e Ciclope, hanno contattato il Dottor Strange e Amanda Sefton, ex-regnante del Limbo, per istruirla nell'arte della magia.\nPixie ha inoltre mostrato di saper individuare le tracce di magia intorno a lei o quelle lasciate da creature malefiche."}
{"id": "1905279", "revid": "2519", "url": "https://it.wikipedia.org/wiki?curid=1905279", "title": "Distretto municipale di Jaman Sud", "text": "Il distretto municipale di Jaman Sud (ufficialmente Jaman South Municipal District, in inglese) \u00e8 un distretto della regione di Bono del Ghana."}
{"id": "1905283", "revid": "2519", "url": "https://it.wikipedia.org/wiki?curid=1905283", "title": "Distretto municipale di Kintampo Nord", "text": "Il distretto municipale di Kintampo Nord (ufficialmente Kintampo North Municipal District, in inglese) \u00e8 un distretto della regione di Bono Est del Ghana."}
{"id": "1905284", "revid": "2519", "url": "https://it.wikipedia.org/wiki?curid=1905284", "title": "Distretto di Kintampo Sud", "text": "Il distretto di Kintampo Sud (ufficialmente Kintampo South District, in inglese) \u00e8 un distretto della regione di Bono Est del Ghana."}
{"id": "1905286", "revid": "2519", "url": "https://it.wikipedia.org/wiki?curid=1905286", "title": "Distretto di Nkoranza", "text": "Il distretto di Nkoranza (ufficialmente Nkoranza District, in inglese) era un distretto della regione di Brong-Ahafo del Ghana.\nNel 2008 \u00e8 stato soppresso, il territorio, ora parte della Regione di Bono Est \u00e8 stato suddiviso nei distretti di Nkoranza Sud (capoluogo: Nkoranza) e Nkoranza Nord (capoluogo: Busunya). "}
{"id": "1905288", "revid": "2014155", "url": "https://it.wikipedia.org/wiki?curid=1905288", "title": "Wanli", "text": "Fu l'imperatore della Cina tra il 1572 e il 1620. Nato come Zhu Yijun (\u6731\u7fca\u94a7) e figlio dell'imperatore Longqing. Il suo regno di 48 anni fu il pi\u00f9 lungo della dinastia Ming, della quale in tale periodo ebbe inizio il periodo di declino. Fu testimone dell'arrivo del primo missionario gesuita a Pechino, Matteo Ricci.\nBiografia.\nPrima parte del regno (1572-1582).\nSal\u00ec al trono all'et\u00e0 di 9 anni e trascorse i primi dieci anni del regno sotto la guida dello statista Zhang Juzheng (\u5f35\u5c45\u6b63), che nel periodo in cui fu reggente diede prova di grande abilit\u00e0. In questo periodo Wanli ebbe grande rispetto per Zhang sia come mentore che come governante e trascorreva buona parte del proprio tempo tirando con l'arco, andando a cavallo e raffinando la propria calligrafia.\nAppena fu nominato reggente, Zhang Juzheng diede il via a una riforma chiamata \"regole per il rispetto degli antenati\" con la quale fece un'opera di pulizia nell'amministrazione; fece ridurre il personale in eccesso e si inizi\u00f2 a valutare l'efficienza degli impiegati. La riforma ebbe come risultato il miglioramento dell'amministrazione e fu la base per le successive riforme su territorio, finanza e forze armate. Zhang Juzheng risan\u00f2 problemi sociali dello Stato senza intaccare il sistema politico e fiscale che si era data la dinastia Ming, anche se non sradic\u00f2 la corruzione dei politici. Seppe inoltre proteggere il Paese dalle amibizioni espansionistiche di giapponesi, jurchen e mongoli pur riducendo le spese militari. Entro il 1580, Zhang accumul\u00f2 una quantit\u00e0 enorme di argento, seconda solo al gettito fiscale decennale incassato dalla dinastia Ming.\nI primi 10 anni del regno di Wanli portarono a una rinascita economica, culturale e militare della Cina, un periodo che fu chiamato \"rinascimento Wanli\" (\u842c\u66c6\u4e2d\u8208)). La prosperit\u00e0 raggiunta non si vedeva nel Paese dai tempi dei primi tre imperatori della dinastia, Yongle, Hongxi e Xuande, che regnarono tra il 1402 e il 1435. Dopo la morte di Zhang, Wanli fu finalmente libero di prendere autonomamente le decisioni, e vi fu un sostanziale regresso rispetto a molti dei miglioramenti del periodo precedente. Nel 1584 proclam\u00f2 un editto con il quale confisc\u00f2 tutto il patrimonio accumulato dal defunto reggente e inizi\u00f2 a perseguitarne i famigliari. A partire dal 1586 fu in conflitto con i vassalli che gli contestarono la nomina a erede del proprio figlio e nell'ultima parte del suo regno non avrebbe pi\u00f9 convocato il Consiglio di Stato, dando inizio al declino della dinastia.\nSeconda parte del regno (1582-1600).\nDopo la morte di Zhang Juzheng, Wanli assunse il controllo completo del Paese. Durante questa prima parte di regno dimostr\u00f2 abilit\u00e0 e diligenza, l'economia continu\u00f2 a prosperare, e la Cina continu\u00f2 a essere estremamente potente. Si occup\u00f2 ogni giorno degli affari di Stato presenziando alle riunioni di governo. I suoi primi diciotto anni di regno furono contrassegnati dalle vittorie in tre importanti conflitti.\nAlla frontiera settentrionale dell'impero, uno dei comandanti Ming si ribell\u00f2 stringendo alleanza con i mongoli per attaccare la Cina. Wanli affid\u00f2 le operazioni militari al generale Li Chengliang e ai propri figli, che soffocarono la rivolta e ripresero con successo il controllo della regione.\nDopo aver unificato il Giappone, Toyotomi Hideyoshi invi\u00f2 nel 1592 una flotta con 200.000 uomini a invadere la Corea. Con una serie di vittorie nella prima parte del conflitto, i giapponesi occuparono gran parte del Paese arrivando a minacciare la frontiera cinese. Wanli mand\u00f2 quindi rinforzi in supporto ai coreani, diede asilo politico ai profughi che entravano in territorio cinese e mise in stato d'allerta la regione del Liaodong. Le prime due battaglie vennero perse dalle truppe cinesi, sotto il comando di Li Rusong, numericamente inferiori alle forze di invasione giapponesi. Wanli invi\u00f2 allora un esercito di 80.000 uomini che costrinse i giapponesi a retrocedere verso sud e a dare il via ai negoziati di pace nel maggio 1593. I colloqui si conclusero con il ritiro di buona parte delle truppe di occupazione, che lasciarono 50.000 soldati a presidiare Pusan.\nLe ultime offerte cinesi per risolvere la crisi giunsero in Giappone nell'autunno del 1596 e relegavano Toyotomi al ruolo di vassallo dell'Impero cinese. Questi si era illuso di aver vinto il conflitto e aveva ordinato il rientro delle truppe sicuro che gli sarebbe stato concesso di annettere le province coreane meridionali. Fu cos\u00ec che nel 1597 il Giappone invase nuovamente la Corea e, dopo una serie di vittorie per mare e per terra, le sue truppe giunsero ad assediare Seoul. Il riorganizzato esercito coreano riusc\u00ec a respingere l'attacco con il grande supporto dell'esercito cinese e gli invasori tornarono sulle loro posizioni a Pusan. Nel periodo successivo coreani e cinesi mantennero sotto pressione le roccaforti giapponesi. L'occupazione ebbe termine dopo la morte di Toyotomi, avvenuta nel settembre 1598, e suoi successori ordinarono il definitivo ritiro delle truppe.\nNel 1589 scoppi\u00f2 nel Guizhou la ribellione di Yang Yin Long, quando la Cina era ancora in guerra contro il Giappone, e presto si propag\u00f2 nel Sichuan e nello Huguang. Wanli pot\u00e9 inizialmente inviare solo 3.000 uomini per soffocare la rivolta. Questi soldati vennero completamente annientati e nella battaglia mor\u00ec anche il comandante Ming Yang Guo Zhu. Conclusa la guerra contro il Giappone, Wanli spost\u00f2 la sua attenzione su Yang Yin Long inviando nuove truppe agli ordini dei generali Guo Zhi Zhang e Li Huo Long, che sconfissero il ribelle e lo condussero nella capitale.\nDopo questi tre conflitti, Wanli smise di recarsi alle riunioni mattutine del Consiglio di corte.\nUltima parte del regno.\nNegli ultimi anni del suo regno, Wanli fu alienato dal proprio ruolo di imperatore, partecip\u00f2 raramente agli affari di stato e per anni rifiut\u00f2 di ricevere i suoi stessi ministri o i loro rapporti. Rifiut\u00f2 inoltre di nominare i nuovi funzionari dell'amministrazione statale, che divenne sempre pi\u00f9 sottodimensionata. Si dedic\u00f2 invece con impegno alla costruzione del suo stesso mausoleo, una magnifica struttura che richiese anni per essere completata.\nL'imperatore visse un periodo di profonda disillusione per gli attacchi moralisti portatigli dai suoi ministri, arroccati in un'astratta ortodossia confuciana. Tra gli ottanta e novanta del XVI secolo, Wanli desider\u00f2 ardentemente nominare principe ereditario il terzogenito maschio Zhu Changxun, primo figlio avuto dalla sua consorte preferita Zheng. Molti dei suoi potenti ministri si mostrarono contrari a questa ipotesi per la regola che imponeva la nomina del primogenito maschio. Ebbe inizio uno scontro tra Wanli e i suoi funzionari che dur\u00f2 pi\u00f9 di 15 anni. L'imperatore alla fine cedette, e nell'ottobre 1601 nomin\u00f2 erede al trono Zhu Changluo, che sarebbe diventato imperatore con il nome Taichang. Contrariato dal fatto di aver ceduto ai ministri, Wanli fece una sorta di resistenza passiva rifiutando di adempiere ai propri doveri di Stato e di fatto intralciando l'operato del governo, con gravi conseguenze interne e con l'estero. Non smise inoltre di esprimere dissenso per la nomina a erede di Zhu Changluo.\nDurante questo periodo, la minaccia dei manci\u00f9 divenne concreta. Gli jurchen vennero guidati alla conquista dei territori dell'odierna Manciuria dal genio militare di Nurhaci, il quale cre\u00f2 quindi il tardo impero Jin, che divenne per la Cina una minaccia immediata. Dopo 20 anni di malfunzionamento, l'esercito della dinastia Ming era in declino, mentre i manci\u00f9 pur essendo numericamente esigui, erano pi\u00f9 potenti e fieri. Nella grande battaglia di Nun Er Chu del 1619, la dinastia Ming invi\u00f2 una forza di 200.000 uomini contro l'impero Jin che contava solo 60.000 uomini, con 45.000 come forza principale e i generali Dai Shan e Huang Taji che controllavano sui fianchi 7.500 soldati ciascuno. Dopo 5 giorni di battaglia, l'esercito Ming ebbe pi\u00f9 di 100.000 caduti e il 70% delle provviste era andato perduto. Da questo momento la dinastia Ming inizi\u00f2 a perdere il controllo che aveva sui manci\u00f9, i quali avrebbero finito per rovesciarla e fondare la dinastia Qing.\nScandalo.\nNel 1615 la corte di Pechino fu colpita da un nuovo scandalo, un uomo di nome Zhang Chai (\u5f20\u5dee), armato solo di un bastone di legno riusc\u00ec a disarmare gli eunuchi a guardia delle porte, e fece irruzione nel palazzo Ci-Qing (\u6148\u5e86\u5bab) e successivamente negli alloggi del principe ereditario. Zhang Chai venne fermato e messo in prigione. Inizialmente l'uomo venne riconosciuto come pazzo, ma durante ulteriori indagini da parte del magistrato Wang Zicai (\u738b\u4e4b\u91c7), confess\u00f2 di essere coinvolto in un complotto orchestrato da due eunuchi al soldo di Zheng, la consorte preferita dell'imperatore.\nSecondo la confessione di Zhang Chai, i due eunuchi gli avevano promesso un premio se avesse ucciso il principe ereditario, di fatto coinvolgendo Zheng. Presentate le prove incriminanti e vista la gravit\u00e0 delle accuse, Wanli volle presiedere di persona il caso per scagionare Zheng, e fece ricadere l'intera colpa sui due eunuchi che furono giustiziati insieme a Zhang Chai. Questi eventi divennero noti come il \"caso dell'assalto col bastone di legno\" (\u6883\u51fb\u6848), uno dei tre famosi \"misteri\" della parte finale della dinastia Ming.\nEredit\u00e0 e morte.\nIl regno di Wanli rappresent\u00f2 il declino dei Ming. \u00c8 stato detto che la caduta della dinastia Ming non fu dovuta al governo dell'imperatore Chongzhen, ma al malgoverno di Wanli. Il suo rifiuto di svolgere le funzioni imperiali diede il potere decisionale agli eunuchi di corte, che formarono diversi clan in lotta tra loro. Crebbe l'insoddisfazione e un gruppo di studiosi e attivisti politici leali a Zhu Xi e contro Wang Yangming, crearono il movimento Donglin, un gruppo politico che portava avanti ideali etici e morali cercando di influenzare il governo.\nNell'ultima parte del suo regno aumentarono le pressioni fiscali e militari sulla popolazione quando i manchu iniziarono gli attacchi alle frontiere settentrionali. I loro saccheggi alla fine avrebbero condotto nel 1644 al rovesciamento della dinastia Ming. L'imperatore Wanli mor\u00ec nel 1620 e venne sepolto a Dingling (\u5b9a\u9675), alla periferia di Pechino. La sua tomba \u00e8 una delle pi\u00f9 grandi della Cina, ed \u00e8 una delle due sole aperte al pubblico.\nNel 1997, il Ministro della Pubblica Sicurezza cinese pubblic\u00f2 un libro che riportava i risultati dell'analisi delle ossa dell'imperatore Wanli eseguita nel 1958, nelle quali furono trovati residui di morfina a livelli cos\u00ec elevati da provare la dipendenza dell'imperatore dall'oppio e che ne avesse ingerito ingenti quantit\u00e0, un'abitudine molto diffusa alla corte dei Ming dal 1483."}
{"id": "1905290", "revid": "2519", "url": "https://it.wikipedia.org/wiki?curid=1905290", "title": "Distretto di Pru", "text": "Il distretto di Pru (ufficialmente Pru District, in inglese) era un distretto della regione di Brong-Ahafo del Ghana.\nNel 2008 \u00e8 stato soppresso, il territorio, che da allora fa parte della regione di Bono Est, \u00e8 stato suddiviso nei distretti di Pru Est (capoluogo: Yeji) e Pru Ovest (capoluogo: Prang)."}
{"id": "1905292", "revid": "298229", "url": "https://it.wikipedia.org/wiki?curid=1905292", "title": "Olympic Green Tennis Centre", "text": "L'Olympic Green Tennis Centre () \u00e8 un impianto tennistico situato nell'Olympic Green di Pechino. Inaugurato il 1\u00ba ottobre 2007, ha ospitato il torneo di tennis della XXIX Olimpiade e delle XIII Paralimpiadi.\nIl centro copre un'area di con una superficie di e comprende 10 campi da gara a e 6 da allenamento, con una capacit\u00e0 di posti."}
{"id": "1905296", "revid": "2519", "url": "https://it.wikipedia.org/wiki?curid=1905296", "title": "Distretto di Sene", "text": "Il distretto di Sene (ufficialmente Sene District, in inglese) era un distretto della regione di Brong-Ahafo del Ghana.\nNel 2012 \u00e8 stato soppresso, il territorio, ora parte della Regione di Bono Est \u00e8 stato suddiviso nei distretti di Sene Est (capoluogo: Kajaji) e Sene Ovest (capoluogo: Kwame Danso). "}
{"id": "1905300", "revid": "188323", "url": "https://it.wikipedia.org/wiki?curid=1905300", "title": "Spistonato", "text": ""}
{"id": "1905301", "revid": "188323", "url": "https://it.wikipedia.org/wiki?curid=1905301", "title": "Sbiellato", "text": ""}
{"id": "1905307", "revid": "119764462", "url": "https://it.wikipedia.org/wiki?curid=1905307", "title": "Universit\u00e0 di Tubinga", "text": "L'Universit\u00e0 di Tubinga, chiamata per esteso Universit\u00e0 Eberhard Karl di Tubinga (in tedesco: \"Eberhard-Karls-Universit\u00e4t T\u00fcbingen\", qualche volta chiamata in latino \"Eberhardina Carolina\") \u00e8 una universit\u00e0 pubblica della citt\u00e0 di Tubinga, nel Baden-W\u00fcrttemberg in Germania. Tubinga \u00e8 una delle cinque \"citt\u00e0 universitarie classiche\" tedesche, insieme a Friburgo, Heidelberg, Gottinga e Marburgo.\nStoria.\n\u00c8 una delle universit\u00e0 pi\u00f9 antiche della Germania, fondata nel 1477 da Eberardo V di W\u00fcrttemberg; \u00e8 fra le pi\u00f9 importanti a livello internazionale per gli studi di medicina, scienze naturali, scienze umane. Specialmente per gli studi germanici (\"Germanistik\") \u00e8 la prima universit\u00e0 per importanza. Attualmente conta circa studenti.\nTra gli ex allievi dell'Universit\u00e0 si trovano due presidenti, numerosi ministri e commissari della Repubblica federale tedesca, e un gran numero di giudici della Corte costituzionale federale tedesca. Un totale di undici premi Nobel per la medicina, chimica e fisica sono associati all'Universit\u00e0 di Tubinga."}
{"id": "1905311", "revid": "71433", "url": "https://it.wikipedia.org/wiki?curid=1905311", "title": "Rick Schroeder", "text": ""}
{"id": "1905314", "revid": "110157", "url": "https://it.wikipedia.org/wiki?curid=1905314", "title": "Pichucalco", "text": "La citt\u00e0 di Pichucalco \u00e8 a capo dell'omonimo comune, nello stato del Chiapas, Messico. Conta 14.017 abitanti secondo le stime del censimento del 2005 e le sue coordinate sono 17\u00b030'N 93\u00b007'W.\nFondazione.\nLa popolazione di Pichucalco sembra essere fondata nel 1660 con il nome di Domingo Pichucalco, da un gruppo di indios \"zoque\" e \"chontale\" che si dedicavano alle coltivazioni di cacao e all'allevamento dei maiali. A causa dell'invasione dei \"Meticci\" e soprattutto degli stranieri la maggior parte degli abitanti emigrarono a Huimanguillo, nello stato del Tabasco; una volta calmate le acque tornarono e ripopolarono i territori lasciati e gli diedero il nome di Pueblo Nuevo Pichucalco nel 1716.\nStoria.\nDal 1983, in seguito alla divisione del \"Sistema de Planeaci\u00f3n\", \u00e8 ubicata nella regione economica V: NORTE.\nToponimia.\nIl nome pichucalco significa \"Casa dei cinghiali\"."}
{"id": "1905325", "revid": "729019", "url": "https://it.wikipedia.org/wiki?curid=1905325", "title": "Eritema multiforme", "text": "Per Eritema multiforme (EM) o Eritema polimorfo in campo medico, si intende una forma patologica che interessa la pelle.\n\u00c8 un'infiammazione dei vasi sanguigni causata dai globuli bianchi che, distruggendo i vasi, portano questi tessuti a necrosi ischemica e ad una reazione d'ipersensibilit\u00e0. \u00c8 un tipo di eritema probabilmente mediato dalla deposizione di immunocomplessi (principalmente complessi legati alle IgM) nella microvascolarizzazione superficiale della pelle e della mucosa orale che di solito segue un'infezione o l'esposizione a farmaci. \u00c8 un disturbo raro, con un picco di incidenza nella seconda e terza decade di vita. Il disturbo ha varie forme o presentazioni, che il suo nome riflette (multiforme, \"multiform\", da multi- + formis). Le lesioni a bersaglio sono una manifestazione tipica. Sono riconosciuti due tipi, una manifestazione lieve-moderato (eritema multiforme minor) e una manifestazione grave (eritema multiforme major).\nEpidemiologia.\nL'incidenza \u00e8 maggiore in adolescenti e in giovani adulti, ma non esclusiva.\nTipologia.\nTre sono le forme che riguardano tale manifestazione:\nEziologia.\nAnche se l'effettiva causa rimane sconosciuta la comparsa del sintomo \u00e8 spesso correlata ad un effetto indesiderato dei farmaci.\nLa reazione di ipersensibilit\u00e0 \u00e8 scatenata principalmente da:\ncondizioni immunologiche, agenti infettivi, sostanze chimiche e farmaci.\nMolti fattori eziologici sono stati descritti come causa di EM:\nL'EM minor \u00e8 causato da HSV in quasi tutti i casi. Un'eziologia erpetica rappresenta anche il 55% dei casi di EM major. Tra le altre infezioni, l'infezione da Mycoplasma sembra essere una causa comune.\n\u00c8 stato dimostrato che la soppressione del virus dell'herpes simplex e persino la profilassi (con aciclovir) prevengono eruzioni ricorrenti di eritema multiforme.\nTerapia.\nOccorre comprendere cosa comporti tale anomalia cutanea, (in caso di causa correlata ai farmaci si necessita un'interruzione della somministrazione degli stessi) ma per la maggioranza dei casi i corticosteroidi hanno effetto positivo.\nLa sindrome di Stevens Johnson e la sindrome di Lyell devono essere curate dal dermatologo o dall'oculista.\nL'eritema multiforme \u00e8 spesso auto-limitante e non richiede trattamento. L'adeguatezza della terapia con glucocorticoidi pu\u00f2 essere incerta, perch\u00e9 \u00e8 difficile determinare se il decorso sar\u00e0 risolutivo."}
{"id": "1905327", "revid": "712828", "url": "https://it.wikipedia.org/wiki?curid=1905327", "title": "Problemi di stato", "text": ""}
{"id": "1905329", "revid": "599013", "url": "https://it.wikipedia.org/wiki?curid=1905329", "title": "Ant\u014dn\u012bs Ant\u014dniad\u012bs", "text": "\u00c8 stato ed \u00e8 tuttora uno dei pi\u00f9 grandi goleador del suo paese, avendo segnato circa 250 reti in 22 stagioni.\nCarriera.\nInizi\u00f2 la sua carriera professionistica all'inizio degli anni 60, nello Xanthi, da cui si trasfer\u00ec al . In casacca verde esord\u00ec nel 1968, segnando il primo gol il 27 ottobre contro l'Apollon Atene. In 242 gare di campionato segn\u00f2 187 reti, risultando per cinque volte capocannoniere e secondo nella speciale classifica della Scarpa d'Oro nella stagione 1971-1972. Vinse anche il titolo di miglior realizzatore in Europa, con 10 gol segnati nella Coppa dei Campioni 1970-1971. Quell'anno la sua squadra vinse l'argento, unico titolo finora ottenuto da squadre greche nella maggior competizione europea.\nNell'estate del 1978, ormai trentatreenne, pass\u00f2 all'Olympiakos, dove rest\u00f2 una sola stagione, con 13 presenze e 7 reti. Pass\u00f2 poi all'Atromitos e, prima di ritirarsi, fece una passerella d'onore nelle file del .\nPoco apprezzato in nazionale, mise tuttavia insieme 21 presenze e 6 reti tra il 1970 e il 1977. In Italia, curiosamente, gli italianizzarono il nome, risultando Antonio Antoniadis su libri calcistici e giornali."}
{"id": "1905330", "revid": "767487", "url": "https://it.wikipedia.org/wiki?curid=1905330", "title": "Gaspar Fernandes", "text": "Biografia.\nLa maggior parte degli studiosi concorda nell'affermare che il Gaspar Fernandes che appare nel 1590 come cantore nella cattedrale di \u00c9vora in Portogallo sia lo stesso Gaspar Fernandes che fu nominato organista nella cattedrale di Santiago de Guatemala il 16 luglio del 1599. Tra i suoi compiti in tale sede vi era quello di accompagnare il coro durante le messe e le varie funzioni religiose. Nel 1602 compil\u00f2 alcuni libri di polifonia liturgica trascrivendo opere di autori spagnoli del Cinquecento come Crist\u00f3bal de Morales, Francisco Guerrero, ecc., ed aggiungendo proprie composizioni.\nNel 1606 fu nominato maestro di cappella della cattedrale di Puebla de los \u00c1ngeles in Messico, succedendo all'appena scomparso Pedro Berm\u00fadez. A Puebla, dove visse un periodo di intensa attivit\u00e0 musicale, rimase fino alla sua morte, avvenuta nel 1629.\nOpere.\nLa prima produzione musicale di Fernandes compilata in Guatemala intorno al 1602 si compone essenzialmente di polifonia liturgica (mottetti, responsori, messe).\n\u00c8 durante il suo soggiorno a Puebla che Gaspar Fernandes compose ci\u00f2 per cui oggi \u00e8 maggiormente ricordato e cio\u00e8 un corpus di villancicos tutti di carattere prettamente religioso, ma estremamente vario. Oltre ai villancicos tradizionali in spagnolo ed occasionalmente portoghese, se ne affiancano altri detti \"vernacolari\" nelle lingue indie dei nativi americani (nahuatl) e creole (o ritenute tali) dei neri. Tali musiche che riprendono il contrappunto cinquecentesco, riflettono una nuova ricerca ritmica ed espressiva tipicamente barocca.\nGran parte delle composizioni redatte a Puebla da Fernandes, appaiono in un manoscritto conservato nella cattedrale di Oaxaca che \u00e8 stato oggetto di studio da parte dei musicologi Robert Stevenson e Aurelio Tello."}
{"id": "1905337", "revid": "17929731", "url": "https://it.wikipedia.org/wiki?curid=1905337", "title": "Gaspar Fern\u00e1ndez", "text": ""}
{"id": "1905342", "revid": "547034", "url": "https://it.wikipedia.org/wiki?curid=1905342", "title": "Chlorocebus djamdjamensis", "text": "Il cercopiteco dalle montagne Bale (\"Chlorocebus djamdjamensis\" (Neumann, 1902)) \u00e8 un primate della famiglia Cercopithecidae.\nDescrizione.\nIl pelo \u00e8 nettamente pi\u00f9 lungo e folto di quello delle altre specie di \"Chlorocebus\". Il colore del corpo \u00e8 marrone scuro, le estremit\u00e0 degli arti sono grigio scuro; il muso \u00e8 nero e circondato da una \u201cbarba\u201d bianca; la striscia bianca sulla fronte caratteristica del genere \u00e8 molto sottile. I maschi, come nelle altre specie congeneri, presentano una caratteristica colorazione bluastra dello scroto che contrasta con il colore rosso vivo del pene.\nBiologia.\nLe abitudini sono poco note. Si suppone non differiscano molto da quelle delle altre specie di \"Chlorocebus\". Si crede quindi che l'attivit\u00e0 sia diurna e si svolga sia al suolo sia sugli alberi e che formi gruppi costituiti da alcuni maschi, un maggior numero di femmine e piccoli.\nLa dieta \u00e8 varia e comprende molta frutta, altri vegetali e insetti. \nDistribuzione e habitat.\nL'areale di questa \u00e8 nelle montagne di Bale e nelle zone adiacenti, nella regione di Oromia in Etiopia. \nSistematica.\nUna volta tutti gli appartenenti al genere \"chlorocebus\" erano raggruppati in un'unica specie, detta \"Chlorocebus aethiops\". Alcuni autori (e anche la IUCN) includono inoltre quest'unica specie nel genere \"Cercopithecus\" e considerano \"C. djamdjamensis\" una sua sottospecie."}
{"id": "1905343", "revid": "256896", "url": "https://it.wikipedia.org/wiki?curid=1905343", "title": "Distretto di Kondoa", "text": " \nIl distretto di Kondoa \u00e8 uno dei cinque distretti in cui \u00e8 amministrativamente suddivisa la regione di Dodoma in Tanzania. Confina con il distretto rurale di Dodoma a sud.\nIl distretto \u00e8 suddiviso nelle seguenti 28 circoscrizioni:"}
{"id": "1905345", "revid": "149726", "url": "https://it.wikipedia.org/wiki?curid=1905345", "title": "Cercopiteco dalle montagne Bale", "text": ""}
{"id": "1905351", "revid": "1573940", "url": "https://it.wikipedia.org/wiki?curid=1905351", "title": "Chlorocebus tantalus", "text": "Il cercopiteco tantalo (\"Chlorocebus tantalus\" ()) \u00e8 un primate della famiglia Cercopithecidae.\nDescrizione.\nLa lunghezza del corpo \u00e8 tra 40 e 60 cm, quella della coda pu\u00f2 arrivare a 70 cm; il peso \u00e8 tra 4 e 6 kg, con i maschi pi\u00f9 grandi delle femmine.\nIl colore del corpo \u00e8 grigioverde sul lato dorsale e quasi bianco su quello ventrale, le estremit\u00e0 degli arti nere; anche il muso \u00e8 nero e sulla fronte \u00e8 ben visibile la striscia bianca caratteristica del genere. I maschi, come nelle altre specie congeneri, presentano una caratteristica colorazione bluastra dello scroto che contrasta con il colore rosso vivo del pene.\nBiologia.\nL'attivit\u00e0 \u00e8 diurna e si svolge sia al suolo sia sugli alberi. Forma gruppi numerosi costituiti da alcuni maschi, un maggior numero di femmine e piccoli, per un totale che pu\u00f2 arrivare a 80 individui. Nei gruppi \u00e8 osservata una rigida gerarchia.\nLa dieta \u00e8 varia e comprende frutta, altri vegetali, insetti e altri piccoli animali.\nDistribuzione e habitat.\nL'areale di questa specie si estende in Africa centrale dal fiume Volta in Ghana fino al Sudan, Uganda e al Kenya nord-occidentale. Gli habitat sono vari, dalla foresta alla savana.\nSistematica.\nUna volta tutti gli appartenenti al genere \"chlorocebus\" erano raggruppati in un'unica specie, detta \"Chlorocebus aethiops\". Alcuni autori seguono ancora questa classificazione. La IUCN non prende in considerazione \"C. tantalus\" neppure come sottospecie.\nRecentemente sono state riconosciute tre sottospecie:"}
{"id": "1905352", "revid": "2091133", "url": "https://it.wikipedia.org/wiki?curid=1905352", "title": "Open 13", "text": "L'Open 13 Provence \u00e8 un torneo di tennis di categoria ATP Tour 250 che si disputa annualmente al Palazzo dello sport (5.800 posti a sedere) di Marsiglia su campi indoor in cemento, generalmente in febbraio. Il numero 13 corrisponde al Codice INSEE del dipartimento delle Bocche del Rodano, di cui la citt\u00e0 \u00e8 la capitale.\nIl torneo \u00e8 nato nel 1993 su progetto dell'ex giocatore di Marsiglia Jean-Fran\u00e7ois Caujolle, tutt'oggi direttore del torneo.\nCollegamenti esterni.\nSito ufficiale"}
{"id": "1905354", "revid": "112912408", "url": "https://it.wikipedia.org/wiki?curid=1905354", "title": "Ponte Principe Amedeo Savoia Aosta", "text": "Ponte Principe Amedeo Savoia Aosta, noto anche come ponte Principe o ponte PASA dal suo acronimo, \u00e8 un ponte che collega il lungotevere dei Sangallo a piazza Della Rovere, a Roma, nei rioni Ponte, Trastevere e Borgo.\nDescrizione.\n\u00c8 in 3 arcate in muratura rivestite in marmo bianco. Tra le 3 arcate si aprono due monofore con arco a tutto sesto. Tali arcate suddividono il Tevere in 3 bracci mediante 2 pilastri a forma ricordante vagamente delle navi.\nCollega il rione Borgo con il rione Ponte.\nIl ponte collega la chiesa di San Giovanni dei Fiorentini e la zona di Corso Vittorio Emanuele II al traforo che collega poi a Via Aurelia mediante Via di Gregorio VII.\nStoria.\nIl ponte \u00e8 dedicato al Amedeo di Savoia-Aosta, vicer\u00e9 di Etiopia.\nLa realizzazione dell'opera viene affidata a Rodolfo Stoelcker mentre il progetto viene realizzato dal Comune di Roma.\nIl ponte venne ultimato nel 1942 in 34 mesi, ma nella realizzazione si trovarono molteplici difficolt\u00e0 di realizzazione viste le varie interruzioni."}
{"id": "1905356", "revid": "1305772", "url": "https://it.wikipedia.org/wiki?curid=1905356", "title": "Full Circle (Aerosmith)", "text": "Full Circle \u00e8 una canzone del gruppo hard rock statunitense Aerosmith, scritta dal cantante della band Steven Tyler e da Taylor Rhodes. Venne estratta nel 1998 come sesto singolo dall'album Nine Lives.\nLive.\nLa canzone venne spesso suonata durante il Nine Lives tour tra il 1997 (anno di pubblicazione dell'album) ed il 1999.\nFu la prima canzone ad essere eseguita dagli Aerosmith nel nuovo millennio, durante un concerto ad \u014csaka, in Giappone."}
{"id": "1905364", "revid": "775372", "url": "https://it.wikipedia.org/wiki?curid=1905364", "title": "Carta di pagamento", "text": "Una carta di pagamento \u00e8 una tessera di plastica emessa da una banca o da un altro istituto finanziario e che permette all'utente/possessore di usufruire di diversi servizi finanziari. Tale strumento permette di pagare tramite la cosiddetta moneta elettronica.\nPu\u00f2 essere a banda magnetica o a chip (sul quale vengono memorizzate informazioni confidenziali per l'utilizzo) o entrambe, con o senza codice identificativo utente segreto abbinato. Fra i vantaggi/motivi che spingono all'uso delle carte di pagamento vi \u00e8 in generale il fattore intrinseco di maggior praticit\u00e0 rappresentato dalla riduzione del volume del contante e gli alti costi sostenuti per il conteggio e il trasporto delle masse di denaro contante. L'uso diffuso delle carte di pagamento dovrebbe inoltre aiutare nell'incremento del volume del commercio. Un punto cruciale e fondamentale \u00e8 legato alla sicurezza dei pagamenti elettronici.\nDescrizione.\nI due servizi primari per i quali essa viene solitamente rilasciata ed usata sono di:\nOltre ai servizi primari di prelievo e pagamento (pagamenti su Internet, pagamenti di bollette, ricariche cellulari, pagamenti pedaggi autostradali e simili), sono spesso disponibili servizi secondari come consultazione estratto conto, offerta di servizi di assicurazione e assistenza e simili.\nLa categorizzazione principale delle carte di pagamento \u00e8 quella che le distingue in base al momento in cui al titolare della carta vengono addebitati i fondi spesi o prelevati. In questo senso, esistono tre tipi di carte:\nSicurezza: clonazione delle carte di pagamento.\nLa legge tutela gli utenti dalla clonazione e uso fraudolento delle carte di pagamento.\nTramite diverse tecniche, terzi possono riuscire a duplicare le carte di pagamento ed entrare in possesso del relativo PIN. Possono impiegare le carte duplicate per prelevare somme di denaro o fare acquisti a spese dei veri proprietari, o rivendere ad altri le carte duplicate, per gli stessi usi.\nLe societ\u00e0 emittenti le carte e le banche non sono tenute da norme specifiche ad effettuare controlli preventivi, per evitare la clonazione delle carte, o a diffondere queste informazioni. Alcuni soggetti effettuano questi controlli e notificano le informazioni verso una parte della loro clientela. Ad esempio:\nLe carte di pagamento possono essere bloccate esclusivamente dall'emittente (o dal numero verde che gestisce questo servizio), relativamente all'intera rete, e il blocco non pu\u00f2 essere annullato. Una volta bloccata, la carta non \u00e8 pi\u00f9 utilizzabile. Manca un secondo livello di blocco, annullabile quando necessario, che permetta a utenti e filiali non possono limitare l'utilizzo delle carte per tipo di movimento (es.: solo prelievi e non pagamenti) o per area geografica (es.: prelievi da soli ATM italiani).\nL'utente deve chiedere il blocco della carta, presentare denuncia a Carabinieri o Polizia, chiedere alla societ\u00e0 emittente la carta il rimborso del danno in conto capitale mediante storno delle transazioni disconosciute. Restano a carico del cliente le commissioni di prelievo e l'eventuale commissione di massimo scoperto.\nGeneralmente, le societ\u00e0 emittenti hanno delle coperture assicurative che rimborsano i clienti delle banche, in caso di uso fraudolento o clonazione delle carte. In questi casi, comunque, l'emittente \u00e8 tenuto al rimborso \u00e8 al 100% senza applicazione di franchigie, essendo il danno non imputabile a negligenza del cliente.\nLa legge italiana in particolare dispone: \"l'istituto di emissione della carta di pagamento riaccredita al consumatore i pagamenti dei quali questi dimostri [..] l'effettuazione mediante l'uso fraudolento della propria carta di pagamento da parte del fornitore o di un terzo [\u2026].\"\nNon sussistono, invece, tempi perentori per il rimborso, oltre i quali l'emittente la carta debba pagare una penale ai clienti, in ragione del ritardo. Il Consorzio Patti Chiari obbliga gli istituti italiani a liquidare i rimborsi entro 15 giorni lavorativi dalla richiesta.\nLa Corte di Cassazione, per la prima volta nel 2007, ha riconosciuto anche la responsabilit\u00e0 degli istituti di credito quali operatori professionali non solamente \"all'attivit\u00e0 di esecuzione di contratti bancari in senso stretto, ma anche in relazione ad ogni tipo di atto o di operazione oggettivamente esplicati\". Di conseguenza, \"la banca emittente della carta di debito o di credito \u00e8 responsabile, fino a prova contraria, dell'approntamento dei mezzi meccanici, della loro idoneit\u00e0 e del loro funzionamento e, comunque, degli errori dovuti a dolo o colpa grave\" (Prima Sezione Civile, Sentenza n. 13777 del 2007).&lt;br&gt; \nLa negligenza dell'utente nel ritardato od omesso blocco della carta e denuncia alle autorit\u00e0 non esime la banca da queste responsabilit\u00e0 tecniche.\nParte della giurisprudenza interpreta come omissione degli obblighi contrattuali di diligenza, correttezza e buona fede verso i clienti, la condotta delle banche che non avvisano gli utenti che hanno effettuato prelievi da ATM che risultano essere manomessi, e che rischiano la clonazione e l'uso fraudolento delle carte. \u00c8 pure censurabile come dolo o colpa grave, e in sede di risarcimento danni, la condotta di diffondere a mezzo stampa dichiarazioni in merito alla tempestiva identificazione degli ATM manomessi e assenza di pericoli, per evitare i costi legati al blocco in via cautelativa e alla richiesta di nuove carte, alla chiusura di conti correnti perch\u00e9 i clienti cambiano banca, o che per una paura non controllata creano episodi di corsa agli sportelli."}
{"id": "1905365", "revid": "118912010", "url": "https://it.wikipedia.org/wiki?curid=1905365", "title": "Dude (Looks Like a Lady)", "text": "Dude (Looks Like a Lady) \u00e8 un singolo del gruppo musicale statunitense Aerosmith, il terzo estratto dall'album \"Permanent Vacation\" del 1987. Ha raggiunto la posizione numero 41 della Hot Dance Club Play, la numero 4 della Mainstream Rock Songs, la numero 14 della Billboard Hot 100 negli Stati Uniti d'America, e la numero 45 della Official Singles Chart nel Regno Unito. La canzone \u00e8 stata scritta dal cantante Steven Tyler e dal chitarrista Joe Perry, con la collaborazione del compositore Desmond Child.\nLa canzone ha ottenuto due nomine agli MTV Video Music Awards nel 1988 (le prime in assoluto nella carriera della band), nelle categorie Best Group Video e Best Stage Performance, ma non ha vinto in nessuna delle due.\nNel 2014 \u00e8 stata indicata come la 16\u00aa pi\u00f9 grande canzone pop metal da Yahoo! Music.\nStoria.\nLa canzone, originariamente pensata con il titolo \"Cruisin' for a Lady\", parla di un uomo con un aspetto effeminato, forse una drag queen, che viene scambiato per una donna. Parlando del brano, il co-autore Desmond Child ha affermato che il testo fosse riferito a Vince Neil dei M\u00f6tley Cr\u00fce:\nVideo musicale.\nIl videoclip di \"Dude (Looks Like a Lady)\" mostra gli Aerosmith esibirsi dal vivo su un palco (senza pubblico presente), mentre vengono alternate altre scene in cui appaiono uomini vestiti da donna. Ci sono anche alcune performance \"sessuali\" provocatorie, sia da parte di Steven Tyler, nonch\u00e9 di una femmina attraente che si strappa la gonna per rivelare un tatuaggio con il logo degli Aerosmith sulle sue natiche.\n\u00c8 il primo di una lunga serie di video degli Aerosmith diretti da Marty Callner.\nEredit\u00e0.\nLa canzone \u00e8 presente in una serie di raccolte degli Aerosmith, tra cui \"Big Ones\", \"O, Yeah! The Ultimate Aerosmith Hits\", \"Devil's Got a New Disguise - The Very Best of Aerosmith\", e nell'album live \"A Little South of Sanity\".\nNel 1993, la canzone \u00e8 stata inserita nel film \"Mrs. Doubtfire - Mammo per sempre\", durante una scena in cui il protagonista Robin Williams si camuffa da donna e balla mentre fa le pulizie di casa.\nIl pezzo \u00e8 presente anche nel film \"Tale padre tale figlio\", interpretato da Kirk Cameron e Dudley Moore.\nLa canzone \u00e8 stata eseguita dal vivo dalla band nel film \"Fusi di testa 2\", insieme a \"Shut Up and Dance\".\nIl video di \"Dude (Looks Like a Lady)\" \u00e8 presente nel videogioco-karaoke \"Singstar Vol. 2\" per PlayStation 3.\nLa cantante colombiana Shakira ha cantato la canzone con Steven Tyler su MTV e l'ha anche inclusa nella scaletta del suo Tour of the Mongoose."}
{"id": "1905368", "revid": "1543377", "url": "https://it.wikipedia.org/wiki?curid=1905368", "title": "Immagazzinamento dell'idrogeno", "text": "Limmagazzinamento dell'idrogeno (o stoccaggio dell'idrogeno) descrive i metodi per immagazzinare H2 per un successivo utilizzo. Le metodologie spaziano su molti approcci, inclusi l'alta pressione e la criogenica, ma si concentrano solitamente su materiali che rilasciano reversibilmente l'idrogeno tramite il riscaldamento.\nL'immagazzinamento dell'idrogeno rappresenta un punto fondamentale nello sviluppo di un'economia dell'idrogeno. La maggior parte della ricerca sull'immagazzinamento dell'idrogeno punta ad una diminuzione del volume di stoccaggio, per applicazioni mobili. Queste ricerche sono importanti anche per il ruolo che potrebbe avere l'idrogeno nel fornire un deposito per l'energia elettrica di fonti non prevedibili, come l'energia eolica. Al giorno d'oggi la principale difficolt\u00e0 nell'utilizzo dell'idrogeno come sistema di stoccaggio \u00e8 che le trasformazioni energia\u2192 idrogeno\u2192 energia sono costose e tecnologicamente complesse.\nGli idrocarburi tradizionali sono solitamente immagazzinati dove \u00e8 previsto il loro utilizzo: lo stoccaggio \u00e8 possibile sia in fase liquida, nei serbatoi di benzina, gasolio e GPL, sia in fase gassosa, nei serbatoi di propano e metano. L'idrogeno risulta invece molto costoso da stoccare e/o trasportare con le attuali tecnologie.\nL'idrogeno presenta una elevata densit\u00e0 di energia per unit\u00e0 di massa, ma scarsa densit\u00e0 energetica volumetrica rispetto agli idrocarburi, richiedendo quindi serbatoi di maggiori dimensioni per il suo deposito. Tali serbatoi sono quindi pi\u00f9 pesanti rispetto a quelli degli idrocarburi a parit\u00e0 di contenuto energetico, lasciando invariati tutti gli altri fattori. Aumentare la pressione del gas migliorerebbe la densit\u00e0 di energia per unit\u00e0 di volume, ottenendo contenitori meno ingombranti, ma non pi\u00f9 leggeri. Comprimere un gas richiede energia per alimentare il compressore: una compressione pi\u00f9 spinta comporta una maggiore perdita di energia durante il processo di compressione.\nAlternativamente si potrebbe usare idrogeno liquido (o neve di idrogeno) a pi\u00f9 alta densit\u00e0 volumetrica di energia (come nello Space Shuttle). Tuttavia l'idrogeno liquido richiede un immagazzinamento criogenico e bolle a circa 20,268 K (-252,882 \u00b0C ovvero -423,188 \u00b0F). Quindi la sua liquefazione impone una grande perdita di energia (poich\u00e9 \u00e8 richiesta energia per raffreddarlo fino a quelle temperature). I serbatoi devono poi essere ben isolati per evitare l'ebollizione e l'isolante per l'idrogeno liquido \u00e8 solitamente costoso e delicato. Assumendo tutto questo risolvibile, rimane il problema della densit\u00e0. L'idrogeno liquido ha densit\u00e0 energetica per unit\u00e0 di volume di circa 4 volte inferiore rispetto ad altri idrocarburi, come la benzina. Questo evidenzia il problema della densit\u00e0 per l'idrogeno puro: vi \u00e8 effettivamente il 64% in pi\u00f9 di idrogeno in un litro di benzina (116 grammi di idrogeno) che in un litro di idrogeno liquido puro (71 grammi). Il carbonio nella benzina inoltre contribuisce attivamente all'energia della combustione.\nProposte e ricerca.\nStoccaggio sotto forma di ammoniaca.\nL'ammoniaca (NH3) pu\u00f2 essere un mezzo per stoccare l'idrogeno chimicamente e dopo liberarlo in un \"\"reformer\" catalitico. L'ammoniaca provvede ad un potenziale stoccaggio dell'idrogeno ad alta densit\u00e0 come un liquido raffreddato a temperature inferiori a -35\u00a0\u00b0C con lieve pressurizzazione ed un modesto isolamento criogenico. In miscela con acqua pu\u00f2 essere tranquillamente stoccato a temperatura e pressioni ambientali normali.\nI processi industriali dell'ammoniaca sono ampiamente conosciuti, dato che \u00e8 il secondo prodotto chimico pi\u00f9 comunemente prodotto nel mondo, e sono ampiamente disponibili enormi infrastrutture per la produzione, trasporto e distribuzione di essa. L'ammoniaca pu\u00f2 essere convertita (\"reformed\") per produrre idrogeno senza la produzione di gas tossici, oppure pu\u00f2 essere mescolata con i carburanti esistenti e bruciare efficientemente. L'ammoniaca pura brucia difficilmente a pressioni atmosferiche pari a quelle che si hanno nei forni o negli scaldabagno alimentati a gas naturale. Quando l'ammoniaca viene compressa in un motore a combustione interna diventa un combustibile utile per motori a benzina lievemente modificati. L'ammoniaca \u00e8 energeticamente molto costosa da produrre e l'infrastruttura esistente dovrebbe essere ingrandita enormemente per poter affrontare le necessit\u00e0 energetiche del sistema dei trasporti.\nL'ammoniaca di per s\u00e9, alla temperatura di 25\u00a0\u00b0C e pressione ambiente (760\u00a0mmHg) \u00e8 un gas tossico, ed ha un odore molto pungente e penetrante, oltre ad avere effetti lacrimogeni.\nIdruri metallici.\nGli idruri metallici, con differenti gradi di efficienza, possono essere usati come mezzo di stoccaggio dell'idrogeno, spesso reversibilmente. Alcuni sono liquidi a temperatura ambiente e pressione standard, altri sono solidi che possono essere trasformati in sferette. Gli idruri proposti per l'uso nell'economia a idrogeno includono semplici idruri di magnesio o metalli di transizione e idruri metallici complessi, contenenti tipicamente sodio, litio o calcio e alluminio o boro. Questi materiali hanno una buona densit\u00e0 di energia per unit\u00e0 volumetrica, nonostante la loro densit\u00e0 di energia per unit\u00e0 di peso sia spesso peggiore dei pi\u00f9 comuni carburanti idrocarburi. Inoltre, sono spesso necessarie alte temperature per il rilascio del loro contenuto di idrogeno.\nLo stoccaggio in idruri solidi \u00e8 una possibile soluzione per lo stoccaggio automobilistico. Un serbatoio di idruro \u00e8 circa tre volte pi\u00f9 capiente e quattro volte pi\u00f9 pesante di un serbatoio di benzina che produce la stessa energia. Per un'automobile standard, si tratta di circa 0,17\u00a0m3 di spazio e 270\u00a0kg contro 0,057\u00a0m3 e 70\u00a0kg. Un normale serbatoio di benzina pesa poche decine di chilogrammi ed \u00e8 costruito in acciaio il cui prezzo \u00e8 stimato in circa $2,20/kg. Il litio, il costituente principale per peso di un recipiente di stoccaggio di idruri, costa attualmente $90/kg. Ogni idruro necessiter\u00e0 di essere riciclato o ricaricato con idrogeno, a bordo dell'automobile o in una centrale di riciclo. Una cellula energetica metallo-ossido, per esempio una cellula di carburante zinco-aria o una cellula di carburante litio-aria, fornir\u00e0 un uso migliore per il peso aggiunto rispetto a una cellula di carburante a idrogeno con un serbatoio di stoccaggio in idruro metallico.\nSpesso gli idruri reagiscono per combustione, piuttosto violentemente per esposizione all'aria umida, e sono molto tossici a contatto con la pelle o con gli occhi, e quindi sono abbastanza ingombranti da manipolare (si veda borano, idruro di litio e idruro di alluminio). Questa \u00e8 la ragione (oltre al peso ed al costo) per la quale alcuni combustibili, anche se sono stati proposti dall'industria dei lanci spaziali che ha speso tempo e risorse in queste ricerche, non sono mai stati utilizzati per alcun veicolo in lanci spaziali.\nAlcuni idruri forniscono una bassa reattivit\u00e0 (e quindi un'elevata sicurezza) ed elevate densit\u00e0 di stoccaggio (al di sopra del 10% in peso). I candidati principali sono il boroidruro di sodio, il tetraidruroalluminato di litio ed il borano di ammonio. Il boroidruro di sodio ed il borano di ammonio possono essere immagazzinati in forma liquida se mescolati con acqua, ma debbono essere stivati in grandi concentrazioni per produrre una densit\u00e0 accettabile di idrogeno e questo richiede un complicato sistema di riciclo dell'acqua nella \"fuel cell\". In forma liquida, il boroidruro di sodio fornisce il vantaggio di poter reagire direttamente nella cella a combustione, permettendo la produzione di meno costose, pi\u00f9 efficienti e pi\u00f9 potenti \"fuel cell\" che non abbisognino di catalizzatori al platino. Riciclare il boroidruro di sodio \u00e8 molto costoso in termini energetici e sarebbero necessarie appositi impianti di riciclaggio. Sistemi pi\u00f9 efficienti di riciclaggio del boroidruro di sodio sono ancora in fase sperimentale. I sistemi di riciclaggio del borano di ammonio sono ancora del tutto da sperimentare.\nIdrocarburi sintetici.\nUn'alternativa agli idruri \u00e8 l'utilizzo dei normali idrocarburi come portatori d'idrogeno. Successivamente un piccolo reformer d'idrogeno estrarrebbe l'idrogeno a seconda del consumo della pila a combustibile. Il problema \u00e8 che i \"reformers\"\" sono lenti nell'estrazione ed alcune perdite di energia, dovute alla bassa efficienza, aggiunti al costo extra della pila a combustione rendono probabilmente pi\u00f9 conveniente il bruciare l'idrocarburo in un pi\u00f9 economico motore a combustione interna.\nLa pila a combustibile a metanolo non necessita di un reformer, ma fornisce minore efficienza energetica e densit\u00e0 di potenza rispetto alle celle a combustibile convenzionali, anche se questo potrebbe essere controbilanciato dalla molto maggiore densit\u00e0 energetica dell'etanolo e del metanolo rispetto all'idrogeno. L'alcool come carburante \u00e8 gi\u00e0 oggi, grazie all'agricoltura, una risorsa rinnovabile.\nLa pila a combustibile ad ossido solido pu\u00f2 essere alimentata da idrocarburi a catena corta, come il propano ed il metano, senza la necessit\u00e0 di un reformer, oppure possono funzionare con idrocarburi a catena pi\u00f9 lunga (butano, esano e ottano) con un reforming solo parziale, ma le alte temperature ed il lento tempo di avvio di queste celle a combustibile le rendono improponibili per l'uso automobilistico.\nHythane (ponte verso l'economia a idrogeno).\nLa miscela nota come Hythane o idrometano \u00e8 stata proposta nel 2007 dall'ASTER, dall'ENEA e dalla Hythane di Littleton (Colorado). La miscela \u00e8 costituita da metano e idrogeno gassoso, mantenuti ad alta pressione (300 bar) e a temperatura ambiente, entro un recipiente in acciaio rivestito da plastiche antiurto. Questi recipienti possono contenere dal 5 al 30% di idrogeno, ed il resto della miscela \u00e8 costituito da CH4. La miscela attualmente non pu\u00f2 essere utilizzata in pile a combustibile, ma pu\u00f2 essere bruciata con relativa efficienza in motori a combustione interna a bassa compressione, come nei motori statunitensi a benzina (ciclo Otto) oppure nel motore Wankel.\nGi\u00e0 la miscela al 7% ha vantaggi ecologici rispetto al metano puro, per il punto di fiamma pi\u00f9 basso dell'idrogeno, che porta alla combustione completa del hythane in motori a combustione interna.Rispetto alla combustione dell'idrogeno puro, la miscela Hythane riduce di sette volte la produzione degli inquinanti NOx.\nAltri metodi: nanotubi in carbonio, nanotubi in silicio.\nAttualmente vengono studiati altri metodi pi\u00f9 esotici per veicolare l'idrogeno, per esempio basati sulle nanotecnologie, come i vari tipi di micro-sferule di carbonio-60 note come buckyballs ed i nanotubi in carbonio, ma sono ancora in una fase iniziale di ricerca\nNel 2008 \u00e8 stata annunciata la possibilit\u00e0 di utilizzare nanotubi in silicio per trasportare idrogeno in autoveicoli. Simulazioni fisico/chimiche al computer con il metodo matematico \"Grand Canonical Monte Carlo\" indicano che i nanotubi di silicio possono assorbire maggiori quantit\u00e0 di idrogeno rispetto ai nanotubi al carbonio.\nNel febbraio del 2011, la Cella Energy Ltd., (suddivisione del Rutherford Appleton Laboratory) presenter\u00e0 alla Fuel Cell and Hydrogen Energy Expo di Washington una tecnologia pratica ed economica per immagazzinare l'idrogeno in micro-fibre intrecciate a formare micro-granuli finissimi (molto pi\u00f9 fini della sabbia, tali da assumere una consistenza semi-liquida), che permetterebbe di servire l'idrogeno da distributori analoghi alle attuali pompe di benzina.\nAssieme all'Universit\u00e0 di Oxford e all'University College di Londra, questi ricercatori hanno prodotto (con tecniche di \"elettrospinning\" ed \"elettrospray\") fibre di diametro tra i due e i 50 nanometri che si intrecciano fra loro in modo da creare una sorta di \"tessuto\" microporoso."}
{"id": "1905369", "revid": "547034", "url": "https://it.wikipedia.org/wiki?curid=1905369", "title": "Built to Last (Sick of It All)", "text": "Built to Last \u00e8 il quarto album di studio e secondo (nonch\u00e9 ultimo) album con una major del gruppo hardcore punk statunitense Sick of It All. \u00c8 stato pubblicato dalla East West Records - una sussidiaria del Warner Music Group - nel febbraio 1997. La Equal Vision Records ha prodotto l'album in LP.\n\"Built to Last\" ha significato per i Sick of It All oltre un anno di lavoro, con la pre-produzione iniziata alla fine del 1995, e con la registrazione in tre diversi studi, il Normandy Sound di Warren, Rhode Island, dove venne registrato anche il precedente \"Scratch the Surface\", e in due studi in California."}
{"id": "1905370", "revid": "1543377", "url": "https://it.wikipedia.org/wiki?curid=1905370", "title": "Episodi di Un genio sul divano (prima stagione)", "text": "La prima stagione di \"Un genio sul divano\" \u00e8 stata trasmessa sul canale britannico Nickelodeon dal 29 maggio 2006 al 30 ottobre 2006.\nIn Italia \u00e8 stata trasmessa su Italia 1 dal 7 luglio 2008 all'11 agosto 2008."}
{"id": "1905374", "revid": "125699740", "url": "https://it.wikipedia.org/wiki?curid=1905374", "title": "Di Vittorio (metropolitana di Napoli)", "text": "Di Vittorio sar\u00e0 una stazione della Linea Napoli-Giugliano-Aversa e della linea 1 della metropolitana di Napoli ubicata nella zona di Capodichino.\nLa stazione sorger\u00e0 in piazza Giuseppe Di Vittorio situata tra i quartieri Secondigliano e San Pietro a Patierno. Come tutti i lavori della metropolitana di Napoli, il progetto firmato da Antonio Nanu andr\u00e0 anche a riqualificare l'area della storica piazza, integrandosi con i lavori di recupero urbano gi\u00e0 realizzati con il completamento del ponte dell'Asse Perimetrale Melito-Scampia.\nLa stazione servir\u00e0 le zone di Capodichino, San Pietro a Patierno, Casoria, Casavatore, Secondigliano, San Carlo all'Arena e Arzano.\nI cantieri per la realizzazione della stazione, tratta Secondigliano-Di Vittorio, sono stati ripresi da EAV / Regione Campania nel 2017.\nAl 2019 risultano acquisiti i terreni necessari alla cantierizzazione della stazione ed \u00e8 in corso il collaudo tecnico della galleria (gi\u00e0 realizzata) di collegamento Di Vittorio - Secondigliano.\nIl 22 giugno 2020 viene aperto il cantiere per la realizzazione della stazione all'interno dell'aeroporto militare di Capodichino.\nServizi.\nLa stazione disporr\u00e0 di:"}
{"id": "1905375", "revid": "287204", "url": "https://it.wikipedia.org/wiki?curid=1905375", "title": "Natto", "text": ""}
{"id": "1905376", "revid": "767487", "url": "https://it.wikipedia.org/wiki?curid=1905376", "title": "Amazing (Aerosmith)", "text": "Amazing \u00e8 una canzone degli Aerosmith.\nScritta dal cantante Steven Tyler e dal collaboratore (nonch\u00e9 amico) del gruppo Richie Supa, venne pubblicata nel 1993 come quarto singolo tratto dall'album \"Get a Grip\". Ha raggiunto il 24\u00ba posto nella classifica Billboard Hot 100 il giorno di capodanno del 1994. Ha inoltre ottenuto il terzo posto nella classifica Mainstream Rock Tracks e il 57\u00ba nel Regno Unito.\nIl testo.\nSteven Tyler e Richie Supa la scrissero per i ragazzi della Caron Foundation, che \u00e8 un centro di riabilitazione da droga e alcol in Pennsylvania, dove Tyler conquist\u00f2 la propria sobriet\u00e0 nel 1986.\nIl testo documenta i problemi che gli Aerosmith hanno affrontato e che sono usciti fuori quando si confrontarono con la droga e l'alcol. A questi coincisero anche problemi dal punto di vista creativo: addirittura la band rischi\u00f2 di sciogliersi.\nIl verso \"That one last shot's a permanent vacation\" (in italiano: \"quell'ultima occasione \u00e8 una vacanza permanente\") \u00e8 un riferimento al loro album, \"Permanent Vacation\", che li ha riportati in alto nelle classifiche. Il verso \"How high can you fly with broken wings?\" (in italiano: quanto puoi volare in alto con le ali spezzate?\") si riferisce al loro logo, in cui figurano un paio di ali.\nNella canzone, Tyler parla dei periodi duri nella sua vita, come testimoniano i versi \"I thought I could leave, but couldn't get out the door\" (\"Pensavo di poter partire, ma non sono riuscito ad oltrepassare la porta\"), \"I was wishin' that I would die\" (\"Desideravo di morire\") e \"Scratchin' to stay alive\" (\"Graffiando per rimanere vivo\"). Parla anche di come \u00e8 riuscito a tenersi stretto alla vita e ad uscire dai suoi periodi bui (\"It's amazing...with the blink of an eye you finally see the light...when the moment arrives that you know you'll be alright\", tradotto: \"\u00c8 incredibile, con un battito di ciglia finalmente vedi la luce. Quando viene il momento tu sai che starai bene\") e di come lui sta \"recitando una preghiera per i cuori disperati stanotte\" (\"Sayin' a prayer for the desperate hearts tonight\").\nStruttura della canzone.\nLa canzone comincia con il piano, suonato costantemente durante tutta la canzone, cui seguono un riff di chitarra e un assolo di chitarra di Joe Perry e Brad Whitford. La canzone include, inoltre, verso la fine, uno degli urli caratteristici di Steven Tyler. \nDon Henley canta nel coro di sottofondo.\nIl video.\nIl video, diretto da Marty Callner, \u00e8 noto per la sua rappresentazione della tecnologia digitale e, per la seconda volta, viene assunta per il video Alicia Silverstone. In coppia con lei fu scelto Jason London, la star di \"La vita \u00e8 un sogno\", un film realizzato nello stesso anno di \"Get a Grip\" e che contiene numerosi riferimenti agli Aerosmith.\nCuriosit\u00e0.\n\"Amazing\" \u00e8 una delle due canzoni degli Aerosmith usate nel videogioco \"Dead or Alive 4\" per Xbox 360, creato dal Team Ninja."}
{"id": "1905391", "revid": "682118", "url": "https://it.wikipedia.org/wiki?curid=1905391", "title": "Danieli &amp; C", "text": ""}
{"id": "1905401", "revid": "93436", "url": "https://it.wikipedia.org/wiki?curid=1905401", "title": "Due ragazzi e un leone", "text": "Due ragazzi e un leone (\"Napoleone and Samantha\") \u00e8 un film avventuroso per famiglie del 1972, diretto da Stewart Raffill ed interpretato da Michael Douglas, Johnny Whitaker e Jodie Foster.\nIn Italia il film \u00e8 arrivato molto tempo dopo l'uscita americana, trasmesso in televisione su Rai 1 il 29 maggio 1988. La copertina del'edizione italiana in VHS reca la grafia Due ragazzi e... un leone.\nTrama.\nL'orfano undicenne Napoleone (\"Napoleon\" in originale) vive con suo nonno. I due prendono con s\u00e9 un leone di nome Major quando incontrano per caso un vecchio clown che, in procinto di tornare in Europa, non pu\u00f2 portarlo con s\u00e9. Il vecchio leone ha i denti guasti e beve solo latte, cos\u00ec i suoi nuovi padroni lo sistemano nel pollaio perch\u00e9 faccia la guardia alle galline. Quando il nonno di Napoleone muore di vecchiaia, il ragazzo chiede Danny, uno studente neolaureato che cerca un lavoro, di aiutarlo a seppellire suo nonno sulla collina dietro casa. Non avendo garanzie sul proprio futuro, Napoleone se ne va da casa assieme al leone, a un gallo e alla sua amica di otto anni Samantha per cercare Danny, che fa anche il pastore di capre sui monti, ed evitare di essere rinchiuso in un orfanotrofio.\nDurante il loro viaggio, i due bambini devono far fronte a molti pericoli. Napoleone per poco non precipita da una rupe, ma Major lo tira su con la corda che lo lega. Devono guadare un fiume, cosa a cui Major tenta di sottrarsi, poich\u00e9 la maggior parte dei felini non ama l'acqua. Un coguaro attacca il gallo di Napoleone, ma Major grazie alle sue maggiori dimensioni sconfigge facilmente l'altro felino e lo costringe su un albero. Mentre Napoleone si \u00e8 allontanto per cercare da mangiare s'imbatte in un orso nero americano che lo fa retrocedere al luogo dove Samantha sta riposando con Major. All'inizio Major \u00e8 troppo stanco e vuole solo dormire mentre Samantha cerca disperatamente di svegliarlo, ma non appena il leone sente il ruggito dell'orso, si alza sulle zampe per affrontare il suo avversario e protegge i ragazzi. Siccome la taglia dell'orso \u00e8 molto pi\u00f9 vicina a quella di Major di quella del puma, i due animali combattono forsennatamente, ma Major riesce comunque a vincere e mettere in fuga l'orso.\nI bambini trovano poi Danny, che li accoglie nella sua baracca con la speranza di convincere Napoleone che gli orfanotrofi non siano cos\u00ec da disprezzare. Danny lascia i ragazzi con un uomo di nome Mark Pierson e cerca la famiglia di Samantha per avvisarla che si trovano da lui, ma viene arrestato e accusato di aver rapito i bambini. Alla stazione di polizia, Danny nota una foto segnaletica di Mark che lo indica come un pericoloso psicopatico, e fugge per mettere in salvo i ragazzi. Ruba una motocicletta e viene inseguito dalla polizia fino alla sua baracca, dove il ricercato viene ritrovato e arrestato.\nMentre la situazione sta tornando alla normalit\u00e0, Napoleone prende con s\u00e9 Major e tenta di scappare per andare a vivere con gli indiani, ma Danny lo raggiunge e gli spiega che essi non vivono pi\u00f9 in quelle montagne e che dovr\u00e0 fidarsi della societ\u00e0 degli adulti e accettare l'accomodamento che Major resti con Danny. Napoleone accetta e torna alla baracca.\nProduzione.\nSi tratt\u00f2 del secondo film sceneggiato da Stewart Raffill, supervisore degli animali reinventatosi sceneggiatore e regista. Vendette il copione alla Disney e lavor\u00f2 al film come supervisore degli animali e produttore.\nMolte delle riprese avvennero a John Day, nello stato americano dell'Oregon.\nLa Foster fu ferita da un leone controfigura usato sul set del film e ne conserva ancora le cicatrici sulla schiena e all'altezza dello stomaco. \"Stavo camminando davanti a lui. Aveva un guinzaglio invisibile, una specie di filo armonico. Non gli piaceva che fossi lenta, mi prese e tenendomi per un fianco mi scosse come una bambola\". \"Ero scioccata e pensai che si trattasse di un terremoto. Mi voltai e vidi l'intera troupe che correva nella direzione opposta. L'addestratore allora disse 'Mollala' e il leone apr\u00ec la bocca e mi moll\u00f2.\" L'incidente la lasci\u00f2 con l'ailurofobia."}
{"id": "1905402", "revid": "71433", "url": "https://it.wikipedia.org/wiki?curid=1905402", "title": "Due ragazzi e... un leone", "text": ""}
{"id": "1905406", "revid": "165042", "url": "https://it.wikipedia.org/wiki?curid=1905406", "title": "Belsazar Hacquet", "text": "Biografia.\nStudi\u00f2 a Vienna e pratic\u00f2 come chirurgo durante la Guerra dei sette anni. Fu poi insegnante di anatomia e scienze naturali a Lubiana (in tedesco Laibach) e nel 1788 professore di storia naturale all'Universit\u00e0 di Leopoli (Lemberg). Dopo il 1810 visse a Vienna.\nHacquet viene ricordato per i suoi viaggi scientifici attraverso l'Impero austriaco. Era uno studioso in vari campi e realizz\u00f2 ricerche in geologia, mineralogia, botanica, chimica, etnografia, petrografia e carsologia. Viene riconosciuto come il primo scienziato ad aver realizzato una vasta esplorazione delle Alpi Giulie. Nel 1777 \u00e8 stato il primo che abbia cercato di salire sulla vetta del Triglav (2864 m), la pi\u00f9 alta montagna della Slovenia, e raggiunse il Mali Triglav (2725 m).\nTra i suoi scritti va ricordata l'opera in quattro volumi \"Oryctographia Carniolica\", che include uno studio geologico e mineralogico della Carniola, dell'Istria, e delle zone vicine. Questo lavoro comprende anche un rapporto approfondito sulle miniere di mercurio di Idria. Inoltre ha pubblicato uno studio etnografico della popolazione slava del sud in un trattato denominato \"Slavus Venedus Illyricus\".\nCome botanico Hacquet scrisse un libro sulla flora alpina della Carniola intitolato \"Plantae alpinae Carniolicae\". Il genere botanico \"Hacquetia\" ha preso il nome da lui, cos\u00ec come la specie di piante \"Pedicularis hacquetii\". In una delle sue escursioni, scopr\u00ec sul monte Triglav una nuova specie di scabious e ne raccolse un esemplare per il suo erbario, oggi conservato nel Museo di Storia Naturale della Slovenia. Egli chiam\u00f2 quella specie \"Scabiosa trenta\" e ne fece un disegno. Molti botanici hanno cercato inutilmente il misterioso scabious giallo pallido, e tra di loro anche il giovane Julius Kugy. Il botanico austriaco A. Kerner prov\u00f2 in seguito che Belsazar Hacquet non aveva trovato una nuova specie, ma la specie gi\u00e0 nota \"Cephalaria leucantha\".\nBibliografia.\nI suoi scritti:\nOpere su di lui:"}
{"id": "1905408", "revid": "119219732", "url": "https://it.wikipedia.org/wiki?curid=1905408", "title": "I Won't Be Home for Christmas", "text": "I Won't Be Home for Christmas \u00e8 un singolo natalizio dei blink-182.\nAppare la prima volta nel singolo Josie e fu pubblicato nel 1997 come traccia-promo a bassa tiratura. La MCA Records ha ripubblicato \"I Won't Be Home for Christmas\" come singolo il 16 ottobre 2001, registrando la canzone assieme al primo batterista della band, Scott Raynor.\nLa canzone appare in molti album natalizi come ', ', \"A Santa Cause - It's a Punk Rock Christmas\", and \"Skankin' Up Xmas\". Ogni giorno di Natale la canzone appare nel MySpace della band e viene rimossa a fine giornata.\nTema.\nLa canzone parla di un uomo che non sopporta il Natale e tutto ci\u00f2 che segue questa festivit\u00e0. Cos\u00ec finisce che si arrabbia e perde le staffe, finendo cos\u00ec in cella e per questo motivo non sar\u00e0 a casa per Natale."}
{"id": "1905410", "revid": "174925", "url": "https://it.wikipedia.org/wiki?curid=1905410", "title": "Setu", "text": ""}
{"id": "1905412", "revid": "1652635", "url": "https://it.wikipedia.org/wiki?curid=1905412", "title": "Chiesa di Nostra Signora (Bruges)", "text": "La chiesa di Nostra Signora (in neerlandese Onze-Lieve-Vrouwekerk) \u00e8 una chiesa parrocchiale cattolica di Bruges, in Belgio.\nLa torre misura 122 metri di altezza ed \u00e8 la pi\u00f9 alta del Belgio dopo quella della Cattedrale di Anversa.\nVi si pu\u00f2 ammirare la scultura di marmo di Michelangelo della \"Madonna col Bambino\". Vi si trova il mausoleo di Maria di Borgogna e di Carlo il Temerario, nonch\u00e9 la \"Madonna dei sette dolori\", capolavoro di Adriaen Isenbrant.\nStoria e descrizione.\nLa chiesa \u00e8 uno dei pi\u00f9 antichi luoghi di preghiera della citt\u00e0. Il primo edificio sorto in questo luogo era una cappella carolingia risalente a circa l'875. Tuttavia negli archivi della chiesa la fondazione della cappella \u00e8 datata all'anno 741 e attribuita a San Bonifacio, ma questa affermazione risulta dubbia. \nLa cappella era dipendente dalla chiesa di San Martino a Sijsele, sobborgo di Damme, che a sua volta era nei possedimenti del Duomo di Utrecht. \nNel 1116 la cappella divenne una parrocchia indipendente da Sijsele e presumibilmente l'edificio venne quindi ricostruito e ampliato sotto Carlo il Buono.\nLa chiesa attuale venne costruita, in pi\u00f9 riprese, a partire dal 1210. La parte pi\u00f9 antica \u00e8 il piedicroce, inizialmente a tre navate su pilastri a fascio, eretto in pietra di Tournai nel tipico stile gotico della Schelda. Lo stesso stile \u00e8 riconoscibile anche nella facciata, fiancheggiata dalle due caratteristiche torrette scalari e l'uso della pietra blu. \nIl coro e l'abside vennero elevati tra il 1270 e il 1280 in stile gotico francese classico, ma interamente in mattoni.\nNel 1334-70 venne aggiunta la navata laterale nord, e nel 1450-74 quella meridionale. Intorno al 1465 venne realizzato il \"Paradijsportaal\", il Portale del Paradiso, in stile gotico brabantino.\nLa torre campanaria \u00e8 l'edificio pi\u00f9 alto di Bruges. La prima torre croll\u00f2 nel 1163 e fu ricostruita in laterizi tra il 1270 e il 1340; La guglia \u00e8 stata aggiunta solo nel 1549.\nLa chiesa era fino alla fine dell'Ancien R\u00e9gime una chiesa collegiata con un preposto e di un capitolo di canonici. In seguito \u00e8 divenuta chiesa decanale.\nOpere d'arte.\nL'interno della chiesa racchiude un gran numero di importanti opere d'arte:\nMadonna di Michelangelo.\nLa scultura mondialmente nota della Madonna col bambino \u00e8 una delle principali opere d'arte conservate nella chiesa. Venne realizzata in marmo di Carrara nel 1506 da Michelangelo per l'altare Piccolomini del Duomo di Siena. La scultura venne acquistata in Italia dal commerciante fiammingo Jan van Moeskroen (Giovanni di Moscherone) che la don\u00f2 alla chiesa nel 1514 per porla sulla sua tomba di famiglia che si trova ai piedi dell'altare. L'opera venne portata via dalla chiesa come bottino di guerra in due occasioni: prima dai Francesi nel 1794 e poi dai Tedeschi nel 1944. In entrambi i casi, fu poi riportata in loco."}
{"id": "1905416", "revid": "287204", "url": "https://it.wikipedia.org/wiki?curid=1905416", "title": "Del Zaccheria", "text": "La famiglia Del Zaccheria fu una ricca casata di mercanti in Firenze e di latifondisti in Valdarno e nel Pistoiese.\nStoria.\nOriginari di Montevarchi, o meglio delle campagne intorno dove possedevano alcune propriet\u00e0 terriere come quella del \"Poggiolino\" tra Montevarchi e San Giovanni Valdarno, si inurbarono successivamente a Firenze sebbene sia stato finora impossibile stabilire con sicurezza quando. Certo \u00e8 che il loro nome compare per la prima volta, come cittadini fiorentini, presso il quartiere di Santa Croce, gonfalone del Bue, a met\u00e0 del XIV secolo.\nL'assenza di notizie certe sul primo periodo fiorentino dei Del Zaccheria \u00e8 probabilmente legata al fatto che, possedendo alcune tenute nel contado, preferirono tenere un basso profilo sociale e iscriversi alle arti minori senza entrare direttamente in politica perch\u00e9, tra guelfi e ghibellini prima, guelfi bianchi e guelfi neri poi, medicei e antimedicei dopo, i patrimoni e la stessa esistenza delle varie famiglie erano in continuo pericolo. Si dedicarono piuttosto ad attivit\u00e0 commerciali di varia natura che ampliarono enormemente il loro patrimonio e di conseguenza la loro influenza tanto che nel 1417 fu nominato priore il primo Del Zaccheria.\nDa qui l'ascesa anche in politica. Tra il 1417 e il 1527 ventuno priori portano il sigillo dei Del Zaccheria, tra il 1420 e il 1531 ventuno membri dei Dodici Buonomini, tra il 1423 e il 1524 undici deputati tra i Sedici di Compagnia. Inoltre nel 1468 Bartolomeo di Jacopo Del Zaccheria entr\u00f2 nei Dieci di Balia come nel 1530 fece Francesco di Bartolommeo anche se, mezzo secolo dopo, la stessa magistratura aveva preso il nome di Dieci di Libert\u00e0 e Pace. Un altro Francesco, nel 1548, fu invece tra gli Otto di Guardia e Balia. Ma soprattutto Giuliano di Francesco, nel 1505, ottenne da papa Leone X l'investitura di \"\"conte del Sacro Palazzo\" o \"conte palatino\"\" facendo definitivamente assurgere i Del Zaccheria alla nobilt\u00e0.\nFu allora che per i Del Zaccheria si aprirono i salotti buoni della citt\u00e0 e nel 1580 Francesca di Francesco di Giuliano Del Zaccheria pot\u00e9 andare in sposa ad Alessandro di Vieri di Bindaccio de' Cerchi mettendo a segno il primo matrimonio importante per la famiglia. La loro figlia Umiliana invece imparent\u00f2 Cerchi e Del Zaccheria con un'altra famiglia ancora pi\u00f9 nobile, i Cerretani, sposando Niccol\u00f2 di Francesco Cerretani e portando in dote le propriet\u00e0 di Montevarchi. Il matrimonio per\u00f2 dur\u00f2 solo cinque mesi per la scomparsa prematura di Umiliana e il marito rivendette poi il Poggiolino di Montevarchi ai Cerchi che lo tennero fino a tutto il XIX secolo.\nUltima notizia relativa ai Del Zaccheria risale al 1700 quando un Alessandro di Francesco Maria Del Zaccheria risultava residente a Borgo alla Collina nel vicariato di Poppi. La famiglia si estinse con la sua morte avvenuta nel 1730."}
{"id": "1905435", "revid": "178920", "url": "https://it.wikipedia.org/wiki?curid=1905435", "title": "Robin Goodfellow", "text": ""}
{"id": "1905437", "revid": "1543377", "url": "https://it.wikipedia.org/wiki?curid=1905437", "title": "Walchensee", "text": "Il Walchensee \u00e8 un lago tedesco sito nella Baviera del sud, vicino al confine austriaco.\nAnalogamente ad altri laghi bavaresi \u00e8 un'importante meta turistica, rinomata per gli sport acquatici come il windsurf, la vela e il canottaggio."}
{"id": "1905438", "revid": "124578031", "url": "https://it.wikipedia.org/wiki?curid=1905438", "title": "Puck (Sogno di una notte di mezza estate)", "text": "Puck, o Robin Goodfellow, \u00e8 un personaggio dell'opera \"Sogno di una notte di mezza estate\" di William Shakespeare, ispirato alla omonima figura della mitologia britannica.\nApparizioni nella commedia.\nAll'inizio anche Shakespeare - probabilmente per rendere subito riconoscibile al pubblico il personaggio e le sue caratteristiche - ritrae Puck come la tradizione lo vuole. Ecco come una Fata si rivolge a lui, presentandocelo, nei primi versi del secondo atto:\nLa fantasia shakespeariana, per\u00f2, trasforma presto Puck nel folletto che \u00e8 ai servizi di Oberon, re delle fate e marito di Titania. \nIl Puck di Shakespeare diventa per certi versi il vero personaggio principale. Per errore o per capacit\u00e0 fa nascere l'azione, la segue per tutto il suo percorso, ne determina il lieto finale. Le caratteristiche del Puck della tradizione nordica: lo scherzo, il dispetto, vengono usate per simboleggiare la mutevolezza dell'amore.\nPuck \u00e8 l'amore che nasconde prima e svela poi le reali sembianze fisiche e morali di chi finisce sotto le sue attenzioni. Infatti nell'opera shakespeariana Oberon, re degli abitanti della foresta dove i quattro amanti protagonisti si inoltrano, ordina a Puck di procurargli un fiore magico (una viola del pensiero) da cui estrarre un'essenza che, fatta cadere sulle palpebre di un dormiente, lo far\u00e0 innamorare della prima persona che vedr\u00e0 dopo il risveglio. Cos\u00ec Lisandro e non Demetrio si innamorer\u00e0 di Elena, in questo modo Titania si innamorer\u00e0 di Bottom, il capocomico degli attori dilettanti gi\u00e0 trasformato (da Puck) in asino. Questa cecit\u00e0 dell'amore creer\u00e0 una serie di situazioni intricate che si scioglieranno solo in conclusione della vicenda, quando, ancora per ordine di Oberon, Puck metter\u00e0 fine alla sua stessa opera eliminando i sortilegi. Sar\u00e0 quindi ancora l'amore che riuscir\u00e0 a dipanare i grovigli, sentimentali e non, da lui stesso creati. \n\u00c8 a Puck, infine, che Shakespeare assegna il compito di chiudere l'opera con la classica richiesta degli attori al loro pubblico: \nInterpreti Italiani Famosi.\n1952: Auro Traverso regia di Alessandro Brissoni - \n1962: Valeria Moriconi regia di Franco Enriquez - \n1963: Giancarlo Giannini regia di Beppe Menegatti - \n1975: Emilio Bonucci regia di Mauro Bolognini - \n1982: Roberto Herlitzka regia di Antonio Calenda - \n1988: Roberto Sturno regia di Glauco Mauri - \n1997: Ferdinando Bruni regia di Elio De Capitani - \n2001: Pino L'Abbate regia di Tato Russo - \n2008: Giorgio Albertazzi regia di Giorgio Albertazzi - \n2011: Petra Magoni regia di Gioele Dix -\n2015: Fabrizio Vona regia di Claudio Di Palma -\nCuriosit\u00e0.\n\u00c8 stato dato il suo nome ad uno dei satelliti del pianeta Urano.\nA lui \u00e8 ispirato un omonimo personaggio del videogioco Dota 2, della Valve Corporation.\n\u00c8 stato dato il suo nome ad uno dei personaggi del Manga Berserk di Kentar\u014d Miura.\nNella serie animata Disney \"Gargoyles - Il risveglio degli eroi\" \u00e8 presente il personaggio di Puck, folletto scherzoso figlio di Oberon ed ispirato proprio alla figura Shakespeariana.\nNel film L'attimo fuggente, \u00e8 interpretato da uno degli studenti nella messa in scena dell'opera."}
{"id": "1905440", "revid": "92723", "url": "https://it.wikipedia.org/wiki?curid=1905440", "title": "Pripjat'", "text": ""}
{"id": "1905449", "revid": "1272592", "url": "https://it.wikipedia.org/wiki?curid=1905449", "title": "Pryp&quot;jat' (disambigua)", "text": ""}
{"id": "1905453", "revid": "767487", "url": "https://it.wikipedia.org/wiki?curid=1905453", "title": "Tereza Kerndlov\u00e1", "text": "Inizia la propria carriere da giovanissima facendo parte per 3 anni del coro di Iva Bittov\u00e1 dedicandosi contemporaneamente al tip-tap. In questo tipo di ballo vince il campionato nazionale per ben 6 volte, posizionandosi in 4\u00aa e 5\u00aa posizione nei campionati del mondo, mentre riesce ad aggiudicarsi la prima posizione nel campionato europeo.\nDal 2005 al 2005 fa parte del girl group Black Milk assieme a Helena Ze\u0165ov\u00e1 e Tereza \u010cernochov\u00e1. Abbandonato il trio si dedica alla carriera da solista raggiungendo la fama a livello nazionale e di seguito internazionale rispettivamente con la vittoria all\"'Eurosong CZ 2008\" (competizione canora di rilevanza nazionale) e con la partecipazione all'Eurovision Song Contest 2008, dove finisce penultima in semifinale."}
{"id": "1905454", "revid": "1543377", "url": "https://it.wikipedia.org/wiki?curid=1905454", "title": "Danilo Hondo", "text": "Biografia.\nNel 1994 ancora dilettante conquista la medaglia d'oro ai Mondiali su pista di Palermo nella specialit\u00e0 dell'inseguimento a squadre. Due anni dopo a Manchester vince anche la medaglia di bronzo.\nPassa professionista nel 1997 con la Agro Adler e si mette subito in luce come velocista centrando subito le prime vittorie. Gli anni successivi corre con grandi squadre come Telekom e Gerolsteiner vincendo tante corse ma la maggior parte non di grande prestigio. I successi pi\u00f9 importanti sono il Campionato tedesco in linea e due tappe al Giro d'Italia del 2001, in cui veste anche la maglia ciclamino di leader della classifica a punti e si piazza secondo nella medesima graduatoria davanti a Mario Cipollini. Ha vinto anche tappe al Giro di Polonia, al Giro della Bassa Sassonia, alla Corsa della Pace, Regio-Tour e conquistato diverse classifiche a punti.\nNel corso degli anni passa alla Tinkoff Credit Systems, alla Serramenti PVC Diquigiovanni-Androni Giocattoli e alla PSK Whirlpool-Author. Nel 2010 Alessandro Petacchi lo vuole fortemente come gregario per le volate e la Lampre-Farnese Vini lo mette sotto contratto.\nTra il 2017 e il 2019, \u00e8 stato selezionatore della nazionale svizzera elite. \nDoping.\nNel 2005 alla Vuelta a Murcia viene trovato positivo allo stimolante carphedon e squalificato per due anni, ma dopo il ricorso l'originario periodo di squalifica \u00e8 stato ridotto ad un anno.\nIn seguito alle rivelazioni sul doping del medico Mark Schmidt di Erfurt, Hondo ha confessato di essere stato suo cliente in un'intervista del 12 maggio 2019 resa all'emittente tedesca ARD: ha affermato di aver pagato 30.000 euro per le trasfusioni di sangue nel 2011. \u00c8 stato successivamente licenziato dalla federazione svizzera.\nNel novembre 2020 durante un procedimento avanti il Tribunale regionale di Monaco di Baviera ha esposto di essersi dopato con Alessandro Petacchi ed ha affermato: \"Se hai un rapporto cos\u00ec stretto, quasi fraterno, allora non hai problemi a doparti insieme in una stanza\"."}
{"id": "1905467", "revid": "547034", "url": "https://it.wikipedia.org/wiki?curid=1905467", "title": "Ceccherelli (cognome)", "text": "Ceccherelli \u00e8 un cognome di lingua italiana.\nDiffusione.\nCognome raro, \u00e8 concentrato in Toscana con poche presenze anche in Emilia-Romagna, Lazio e Lombardia.\nEtimologia.\nDeriva dall'alterazione vezzeggiativa del nome proprio di persona \"Ceccherellus\", aferesi del nome Francesco.\nStoria.\nIl nome \"Ceccherellus\" \u00e8 riportato nei documenti fiorentini fin dal XIV secolo.\n\"Ceccherellus Arrighi\" \u00e8 nominato nell'inventario dei beni di Guido Della Foresta del 5 giugno 1341, conservato nel fondo \"Notarile antecosimiano\", R.316 (1341-1345) ora 18339, dell'Archivio di Stato di Firenze.\n\"Ceccherellus Mainardi de Villole\" \u00e8 citato in un documento del 7 gennaio 1416, custodito nell'Archivio di Santa Maria del Fiore di Firenze.\nLa Famiglia Ceccherelli \u00e8 nota fin dal XVI secolo. Un Mercurio, dopo aver militato in Francia e in Ungheria, pass\u00f2 Capitano dei Valloni in Fiandra, sotto le insegne del Principe Alessandro Farnese.\nSimboli araldici.\nL'elenco dei blasoni delle famiglie toscane, descritte nella \"Raccolta Ceramelli Papiani\" e conservata nell'Archivio di Stato di Firenze, fornisce le seguenti notizie genealogiche e araldiche:"}
{"id": "1905470", "revid": "301156", "url": "https://it.wikipedia.org/wiki?curid=1905470", "title": "Guerra russo-turca (1735-1739)", "text": "La guerra russo-turca (1735\u20131739), detta anche guerra austro-russo-turca, fu combattuta dalle potenze alleate Impero russo ed Arciducato d'Austria contro l'Impero ottomano per, da parte della prima, continuare la sua espansione verso il Mar Nero e da parte della seconda per incrementare la propria presenza nei Balcani. Il conflitto quindi si inserisce in una lunga serie di guerre contro la Turchia. Il formale inizio del conflitto fu preceduto da alcune scaramucce seguite da spedizioni punitive nel Khanato di Crimea, per cui la storia stabilisce occasionalmente l'inizio ufficiale del conflitto nel 1735.\nPremesse.\nL'Impero Russo sotto la zarina Anna (1693-1740) persegu\u00ec ulteriormente negli anni trenta gli scopi strategici di Pietro il Grande (1672-1725), che consistevano nell'estensione dei confini dell'Impero fino alle coste del Mar Nero, occupate da stati vassalli dell'impero ottomano. Da questa strategia ci si ripromettevano notevoli vantaggi portati dallo sviluppo commerciale nel Mediterraneo e nel Mar Nero.\nQuando gli sviluppi della crisi fra la Persia e l'Impero ottomano (1731-1736) portarono al rischio di una guerra, da parte russa si ritenne che fosse questa l'occasione favorevole per portare un attacco a quest'ultimo. A questa decisione erano favorevoli i ministri russi Biron, Ostermann, M\u00fcnnich, che ritenevano l'Impero ottomano, allora sotto il regno di Mahmud I (1696-1754) dal 1730, prossimo al collasso. Quale pretesto per l'attacco venne a proposito, nel 1735, l'incidente causato da una violazione dei confini russi da parte di truppe tartare della Crimea, a seguito del quale furono aperte le ostilit\u00e0.\nPer l'impero degli Asburgo la situazione si presentava diversamente. Dopo la guerra austro-veneto-turca del 1714-1718 l'Austria aveva ottenuto dai turchi, con la pace di Passarowitz, il Banato e la citt\u00e0 di Belgrado ma con la guerra di successione polacca (1733-1735/1738) aveva perduto, soprattutto in Italia, ampi territori. L'imperatore Carlo VI sperava quindi di rifarsi di queste perdite con un'altra guerra contro i turchi, occupando nuovi territori a scapito dell'Impero ottomano.\nL'altro motivo di entrata in guerra era quello di impedire un'ulteriore espansione della Russia nei Balcani. Quale giustificazione per l'entrata in guerra a fianco di quest'ultima nel 1737 fu addotto l'impegno preso stipulando l'alleanza con la stessa Russia durante la crisi dovuta alla guerra anglo-spagnola del 1727-1729, di sostenere la medesima in caso di guerra con almeno 30.000 soldati. Inoltre le truppe russe, durante la guerra di successione spagnola, erano ritornate sul Reno per sostenere l'Austria ed ora il favore doveva essere ricambiato.\nSviluppo militare del conflitto.\nCampagna del 1736.\nIl piano per la campagna militare del Comandante supremo russo, feldmaresciallo Burkhard Christoph von M\u00fcnnich, prevedeva innanzitutto di occupare con un corpo d'armata la fortezza di Azov mentre il grosso dell'esercito avrebbe dovuto avanzare in Crimea. Questa era difesa da una linea di fortezze poste lungo l'istmo di Perekop. Il 20 maggio 1736 l'armata del Dnipro del feldmaresciallo M\u00fcnnich (circa effettivi) irruppe sulla linea di difesa ed espugn\u00f2 la stessa Perekop. Successivamente le truppe russe invasero la penisola crimeana ed occuparono Bach\u010dysaraj, sede dei Khan tartari di Crimea, il 17 giugno. Nonostante i brillanti successi ottenuti M\u00fcnnich dovette rientrare frettolosamente in Ucraina a causa delle difficolt\u00e0 di rifornimento e di un'epidemia che era scoppiata tra le sue truppe. Nonostante non vi fossero state battaglie particolarmente impegnative, la campagna di Crimea cost\u00f2 ai russi la perdita di circa uomini a causa delle malattie e delle azioni di guerriglia compiute dai tatari. Il 19 giugno dello stesso anno il generale Peter Lacy, a capo dell'armata del Don, aveva cinto d'assedio ed espugnato il porto di Azov.\nNel luglio 1737 M\u00fcnnich conquist\u00f2 la roccaforte ottomana di O\u010dakiv, mentre in Crimea gli uomini di Lacy espugnarono Karasubazar. La cronica difficolt\u00e0 di approvvigionarsi costrinse per\u00f2 i russi nuovamente a ritirarsi in Ucraina ad abbandonare i territori occupati.\nCampagna del 1737.\nGi\u00e0 alla fine di aprile di quell'anno l'armata russa, forte ora di circa effettivi sempre al comando del M\u00fcnnich, attraversava il Dnepr marciando su O\u010dakiv, che era difesa da circa ottomani. Il 10 luglio la citt\u00e0 fu raggiunta e M\u00fcnnich, aperto immediatamente il fuoco, la conquist\u00f2 di slancio senza attestarsi formalmente per un assedio. Occupata O\u010dakiv e ripristinatone l'assetto difensivo, il generale russo si trasfer\u00ec lungo il Bug Meridionale. Col\u00e0 si ebbero solo piccoli scontri fino a che, alla fine di agosto, M\u00fcnnich si ritir\u00f2 negli acquartieramenti invernali.\nAlla fine di ottobre comparve di fronte a O\u010dakiv un esercito di circa fra ottomani e tartari, al comando di Ye\u011fen Mehmed Pasci\u00e0 e del Khan dei tartari di Crimea, che cerc\u00f2 di dare l'assalto alla citt\u00e0. Tuttavia, poich\u00e9 la riconquista della citt\u00e0 non riusc\u00ec, l'esercito turco si ritir\u00f2. Il conte Peter Lacy nel frattempo operava con la sua armata di circa 40.000 soldati lungo il fiume Don e le rive del Mar d'Azov. In luglio riusc\u00ec nuovamente ad irrompere in Crimea, dalla quale per\u00f2 dovette ritirarsi in agosto.\nSul fronte balcanico, il 12 luglio, le truppe imperiali austriache ( uomini; cavalli; miliziani) al comando di Francesco Stefano III di Lorena (1708 \u2013 1765), marito di Maria Teresa d'Austria (1717-1780), attraversarono il confine con l'impero ottomano. L'armata principale, al comando del feldmaresciallo Friedrich Heinrich von Seckendorff (1673 \u2013 1763) occup\u00f2 all'inizio di agosto Ni\u0161, un piccolo corpo d'armata agli ordini del generale George Olivier Wallis (1673-1744) occup\u00f2 una parte della Valacchia ed un altro corpo al comando del principe Giuseppe Federico di Sassonia-Hildburghausen (1702 \u2013 1787) mise l'assedio alla citt\u00e0 di Banja Luka, ma dopo una sconfitta, subita il 4 agosto a causa della superiorit\u00e0 numerica turca, dovette ritirarsi dietro il fiume Sava.\nUn'unit\u00e0 distaccata dall'armata principale e comandata da Ludwig Andreas von Khevenh\u00fcller (1683-1744) fu inviata ad occupare la citt\u00e0 fortificata di Vidin. Tuttavia la guarnigione della fortezza era stata rafforzata e dopo la sconfitta di Radojevatz (28 settembre 1737) l'unit\u00e0 asburgica dovette riattraversare il Danubio attestandosi presso Or\u0219ova. Qui il corpo d'armata di Khevenh\u00fcller si riun\u00ec a quello di Wallis, che aveva liberato la Valacchia, poich\u00e9 riteneva che dopo il ritiro delle truppe imperiali oltre il fiume Timok (presso Vidin) non avrebbe pi\u00f9 potuto sostenere da solo il conflitto.\nNel frattempo l'armata principale si era spostata verso ovest e aveva preso la fortezza di U\u017eice e posto l'assedio a Zvornik. Tuttavia, durante la marcia lungo il fiume Drina, a causa della perdita di Ni\u0161 riconquistata da un esercito turco e del ritiro di Khevenh\u00fcller dalle rive del Timok, si persero i collegamenti con l'Austria attraverso la valle della Morava. Cos\u00ec, verso la fine dell'anno, le truppe imperiali si ritirarono dalla Serbia.\nCampagna del 1738.\nIl feldmaresciallo M\u00fcnnich, con la sua armata principale forte di circa effettivi, avrebbe dovuto operare lungo il fiume Dnestr con l'obiettivo di conquistare le fortezze di Bender o Chotyn. L'armata giunse in maggio ad attraversare il Dnepr e raggiunse in giugno il Bug. Su questo corso d'acqua gli eserciti russo e ottomano stettero a guardarsi per tutta l'estate e vi furono solo due scontri di una certa importanza l'11 e il 19 luglio. A causa della carenza di rifornimenti e delle malattie Munnich si ritir\u00f2 in settembre nei suoi acquartieramenti invernali in Ucraina.\nIl generale Lacy, che con uomini doveva nuovamente procedere verso la Crimea per conquistare la citt\u00e0 di Caffa, occup\u00f2 in luglio Perekop e irruppe nuovamente nella penisola. Il 20 luglio egli sconfisse gli Ottomani in un'importante battaglia, ma dopo la devastazione effettuata l'anno precedente il territorio era troppo povero per offrire risorse alle truppe russe, cosicch\u00e9 alla fine di agosto Lacy dovette sgombrare la penisola. La fortezza di O\u010dakiv dovette in quell'anno essere lasciata nuovamente ai turchi senza combattimenti.\nIntanto sul fronte austro-turco dei Balcani il presidente del Consiglio di guerra di Corte, conte Dominik von K\u00f6nigsegg-Rothenfels (1673-1751), aveva assunto il comando supremo dell'armata imperiale austriaca, anche se nel corso dell'estate il duca Francesco Stefano III di Lorena era rientrato nell'armata stessa. L'esercito austriaco si trovava ora sulla difensiva e poteva disporre anche dell'appoggio di alcuni reggimenti bavaresi, il cui intervento era stato sollecitato dall'Austria. Negli anni precedenti l'esercito turco era stato riformato dall'ex generale francese conte Claude Alexandre de Bonneval (1675-1747), ora \"Humbaracht Ahmet Pasci\u00e0\", e da altri ufficiali francesi, per cui a quel momento esso disponeva di una maggior forza d'urto rispetto alle guerre precedenti.\nCon l'aiuto di un'artiglieria decisamente potenziata, i turchi riconquistarono passo dopo passo le fortezze serbe cadute in mano austriaca ed in maggio entrarono nel Banato e occuparono Mehadia. In seguito le battaglie si concentrarono sulle fortezze minori lungo il Danubio e all'inizio K\u00f6nigsegg consegu\u00ec alcuni successi a Ra\u010da e a Pan\u010devo, ma alla fine dell'anno gli ottomani avevano conquistato Mehadia, Or\u0219ova, Ada Kaleh, Smederevo e U\u017eice.\nCampagna del 1739.\nIl feldmaresciallo M\u00fcnnich raggrupp\u00f2 il suo esercito principale ( uomini e 180 cannoni) in maggio e lo condusse in territorio polacco sul Dnestr e il 10 luglio l'armata attravers\u00f2 il Bug. Contro di questi Beli Pasci\u00e0 riun\u00ec l'esercito ottomano presso Bender. Il feldmaresciallo russo cerc\u00f2 per prima cosa di occupare Chotyn ma sulla via di questo obiettivo ebbe la sorpresa di trovarsi contro l'esercito ottomano. Tuttavia i russi sconfissero i turchi il 27 agosto presso Stavu\u010dany e la citt\u00e0 di Chotyn cadde in loro mani poco dopo. Poich\u00e9 oramai non vi era pi\u00f9 alcun esercito turco da fronteggiare, l'esercito di M\u00fcnnich, all'inizio di settembre avanz\u00f2 attraverso il Prut su Ia\u0219i e Bu\u010da\u010d prima di acquartierarsi per l'inverno. Qui M\u00fcnnich ricevette la notizia dell'avvenuta firma del trattato di pace.\nDa parte austriaca, sul fronte balcanico, avvenne un cambio nel comando supremo della campagna, che fu affidato al conte Oliver Wallis. L'armata austriaca, forte di circa uomini, attravers\u00f2 con la sua parte pi\u00f9 consistente il Danubio presso Pan\u010devo e si diresse verso sud. Il 22 luglio avvenne lo scontro con il grosso dell'armata turca al comando di Claude Alexandre de Bonneval, che inflisse presso Grocka una sonora sconfitta all'esercito di Wallis, che perse uomini ( morti e 4.500 feriti) sui scesi in campo contro un esercito turco di dimensioni doppie. Quest'ultimo decise di ritirarsi nuovamente riattraversando il Danubio, sotto un continuo susseguirsi di attacchi turchi che si risolsero per l'armata austriaca in un'ulteriore sconfitta presso Pan\u010devo il 30 del mese stesso. I turchi intanto posero l'assedio a Belgrado. L'assedio prosegu\u00ec parallelamente a febbrili trattative fra le autorit\u00e0 austriache e quelle della Sublime Porta, che si conclusero con un armistizio, cosa che fu considerata dal vittorioso alleato russo come un vero e proprio tradimento.\nTrattato di pace e conseguenze.\nLa mediazione fra i belligeranti fu condotta dalla diplomazia francese, che tradizionalmente intratteneva buone relazioni con la Sublime Porta. Lo scopo dei francesi era quello di rompere il legame fra Austria e Russia e rafforzare la propria influenza sull'impero ottomano. La disponibilit\u00e0 delle tre parti in guerra era elevata: gli ottomani avevano subito gravi perdite contro la Russia, mentre l'Austria era stata parimenti sconfitta dai turchi e stava per perdere, ad opera di questi ultimi, anche Belgrado. Da parte loro i russi si sentivano minacciati dal riarmo svedese e desideravano poter trasferire la loro armata a nord.\nIl 18 settembre 1739 Austria ed Impero ottomano sottoscrissero il trattato di pace di Belgrado. Con questo trattato l'Austria perse gran parte dei territori strappati ai turchi con la pace di Passarowitz del 21 luglio 1718, conservando solo il Banato, mentre la Piccola Valacchia (oggi Romania), il nord della Serbia con Belgrado e una striscia di confine con il nord della Bosnia tornarono all'Impero ottomano.\nIn conseguenza a questa conclusione delle ostilit\u00e0 fra Sacro Romano Impero e Sublime Porta, anche la corte zarista credette opportuno chiudere la partita ed incaric\u00f2 per questo la Francia di trattare in suo nome. L'adesione della Russia al trattato di Belgrado con la pace di Nyssa (3 ottobre 1739) fu poco vantaggiosa per la zarina Anna. Ella rinunci\u00f2 a tutte le conquiste territoriali compiute nelle campagne militari e solo le fortezze di Azov e di Zapori\u017e\u017eja passarono sotto il controllo russo. Come risultato della guerra, la Sublime Porta ridusse fortemente negli anni seguenti i diritti dei commercianti russi nel Mar Nero. Nel 1740, al contrario, la Francia ottenne, unica potenza straniera, l'esenzione doganale per le sue esportazioni nell'Impero ottomano."}
{"id": "1905471", "revid": "71433", "url": "https://it.wikipedia.org/wiki?curid=1905471", "title": "Pavarotti and Friends", "text": ""}
{"id": "1905473", "revid": "767487", "url": "https://it.wikipedia.org/wiki?curid=1905473", "title": "Lee Martin", "text": ""}
{"id": "1905477", "revid": "125858391", "url": "https://it.wikipedia.org/wiki?curid=1905477", "title": "3 (telefonia mobile)", "text": "H3G, pi\u00f9 semplicemente noto come 3, \u00e8 il marchio globale operato da Hutchison 3G Enterprises S.A.R.L. con cui sono commercializzati i servizi di telefonia mobile e fissa del gruppo cinese CK Hutchison Holdings. H3G opera con reti basate su tecnologia UMTS in Austria, Danimarca, Hong Kong e Macao, Indonesia, Irlanda, Italia (dal 2020 con Wind Tre), Svezia, Regno Unito.\nPresenza nel mondo.\nAl mese di novembre 2021, le aziende che operano con il marchio 3 sono:\nDismessi.\nPrecedentemente le aziende che operavano con il marchio 3 erano:\nThree Australia.\nIl marchio 3 ha iniziato ad operare in Australia il 15 aprile 2003. Il 9 febbraio 2009 venne creato un partenariato con l'operatore Vodafone, verso il quale dal 2011 migrarono tutti i clienti 3 il cui supporto \u00e8 scaduto il 30 agosto 2013.\n3 Italia.\nIl marchio 3 \u00e8 stato dismesso con la fusione fra Wind e 3 Italia in Wind Tre."}
{"id": "1905483", "revid": "1377762", "url": "https://it.wikipedia.org/wiki?curid=1905483", "title": "Gabriele Cassone", "text": "Biografia.\nComincia lo studio della tromba con vari maestri, fra i quali Gino Comisso e, dopo essersi diplomato in tromba con il m\u00b0Mario Catena presso il conservatorio \"J.Tomadini\" di Udine e aver studiato composizione con il m\u00b0Luciano Chailly, a 17 anni vince il concorso come prima tromba presso l'orchestra dei Pomeriggi Musicali di Milano, posto che occupa per 13 anni. Ricopre tale posto in seguito anche con l'Orchestra Filarmonica della Scala di Milano e con l'orchestra della Rai della stessa citt\u00e0.\nCassone in seguito si \u00e8 dedicato alla carriera solistica in numerosi ambiti della musica classica: \u00e8 dedicatario di numerosi brani di musica contemporanea, come ad esempio la \"Sequenza X\" di Luciano Berio per tromba sola, del cui stesso compositore ha eseguito, assieme al trombonista Christian Lindberg, anche l'opera \"Cronaca del Luogo\", commissionata dal Festival di Salisburgo; per lui hanno scritto anche Ivan Fedele e Salvatore Sciarrino.\nInoltre Cassone \u00e8 anche un grande interprete di musica barocca: \u00e8 stato solista per l'Amsterdam Baroque Orchestra di Ton Koopman (registrazione della Cantata BWV 51 di Johann Sebastian Bach), per gli English Baroque Soloists di John Eliot Gardiner (Secondo Concerto Brandeburghese di J.S.Bach) ed \u00e8 ospite fisso del Concerto Italiano di Rinaldo Alessandrini. Si \u00e8 esibito come solista nei pi\u00f9 importanti teatri del mondo: Scala di Milano, Cit\u00e9 de la Musique di Parigi, Mozarteum di Salisburgo, Queen Elizabeth Hall di Londra, Carnegie Hall di New York, Wiener Konzerthaus, Concertgebouw di Amsterdam.\nCome didatta tiene numerosi masterclass in tutto il mondo e corsi di specializzazione (Accademia di Santa Cecilia a Roma, Conservatorio di Losanna ecc.). Attualmente \u00e8 insegnante del corso di Tromba presso il Conservatorio \"Guido Cantelli\" di Novara.\nInsegna anche al \"Conservatorio della Svizzera Italiana\" di Lugano."}
{"id": "1905485", "revid": "122455604", "url": "https://it.wikipedia.org/wiki?curid=1905485", "title": "BFG (arma)", "text": "Il BFG \u00e8 un'arma da fuoco immaginaria presente in videogiochi delle serie \"Doom\" (BFG 9000) e \"Quake II\" e \"III\" (BFG 10K). Si tratta di una delle armi iconiche della storia dei videogiochi ed \u00e8 entrata nell'immaginario collettivo dei videogiocatori: \u00e8 spesso presente nelle classifiche e nelle top-ten delle \"migliori armi nei videogiochi\", insieme al \"Raggio restrittore\" di \"Duke Nukem 3D\" e alla \"Gravity gun\" di \"Half-Life 2\".\nCaratteristiche ed apparizioni.\nIn \"Doom\" e \"Doom II\".\nIl \"BFG 9000\" appare per la prima volta in \"Doom\". Si tratta dell'arma pi\u00f9 potente del gioco, ed \u00e8 ottenibile solamente nel terzo episodio; in \"\" \u00e8 ottenibile invece a partire dall'ottavo livello. Di aspetto futuristico e dotato di grandi dimensioni, utilizza delle celle energetiche come munizioni (le stesse del \"Plasma gun\"); dopo avere premuto il tasto di sparo l'arma si \"carica\" per circa 0.90 secondi, quindi viene rilasciata una sfera di plasma verde che esplode all'impatto. Il nemico colpito viene in genere ucciso sul colpo\u00a0\u2013 resistono esclusivamente i \"boss\" \u2013 ma vengono danneggiati, oppure uccisi, altri anche se non colpiti direttamente dalla sfera, in un'area di impatto di medie dimensioni. L'arma ha un sistema di memorizzazione del colpo, ovvero una volta premuto il grilletto, il colpo si diriger\u00e0 nell'area inquadrata al momento dello sparo, anche se durante la carica il giocatore si sar\u00e0 mosso. Il BFG viene elencato come arma numero 7, ha una cadenza di tiro pari a 54 colpi al minuto e con lo zaino consente un trasporto massimo di 600 munizioni.\nSuccessive apparizioni.\nOltre che nei vari capitoli della serie originale di \"Doom\", il BFG appare anche in \"Doom 64\" e in \"Doom RPG\". In \"Doom 3\", pubblicato nel 2004, il \"BFG\" \u00e8 in grado di contenere 4 colpi nel caricatore, per un totale trasportabile di 32. Come stabilito nei precedenti giochi, \u00e8 in grado di uccidere nemici multipli concentrati in un'area di piccole-medie dimensioni. Una novit\u00e0 \u00e8 la possibilit\u00e0 di caricare il proiettile energetico, fino a consumare tutto il caricatore e sparare un super-colpo in una sola volta; come controindicazione per\u00f2 l'uso di questa tecnica rischia di causare un'autodistruzione dell'arma, uccidendo il giocatore nel processo. Pu\u00f2 essere ottenuta per la prima volta nei \"Laboratori Delta / Livello 2A\". Nel reboot \"Doom\", del 2016, il \"BFG 9000\" ritorna, ottenibile durante la \"Missione 9: Laboratori Lazarus\". Il suo funzionamento \u00e8 simile a quello dei Doom pi\u00f9 classici: l'arma impiega poco meno di un secondo per caricare e sparare un colpo ad energia che in genere uccide tutti i nemici istantaneamente, esclusi i \"boss\". La bolla di plasma verde, quando esplode, genera un effetto derivato che tende a colpire anche tutti gli altri bersagli nelle vicinanze. Rispetto alla maggior parte delle armi del gioco, il \"BFG\" non pu\u00f2 essere potenziato. Contrariamente ai \"Doom\" classici, \u00e8 possibile trasportare solo tre colpi per l'arma; una volta esaurite, le munizioni si possono trovate sparse per i livelli.\nIl \"BFG\" \u00e8 comparso poi anche in \"Quake II\", col nome di \"BFG 10K\", dove nel manuale del gioco l'acronimo dell'arma viene definito \"Big, uh, freakin' gun\". Il \"BFG 10K\" si comporta in maniera simile a quello originale, con la differenza che la sfera, nel tempo fra l'emissione e l'impatto, emette dei raggi simili a laser che colpiscono i bersagli vicini alla sua traiettoria e condivide le munizioni con l'arma \"Hyperblaster\". Il \"BFG 10K\" di \"Quake 3 Arena\" invece \u00e8 molto differente: viene considerato una evoluzione del \"Plasma gun\" di Doom, ed emette infatti dei veloci colpi di energia esplosivi. Il \"BFG\" non compare in \"Quake 4\", dove \u00e8 sostituito da un'arma similmente potente, la \"Dark Matter Gun\", la quale emette lente sfere di materia oscura che attirano i nemici come piccoli buchi neri e che infine esplodono a contatto con le pareti.\nNel film di \"Doom\", uscito nelle sale cinematografiche nel 2005, il \"BFG\" \u00e8 presente, tuttavia il suo nome completo \u00e8 \"Bio Force Gun v3.14\", utilizzata dal personaggio \"Sarge\", interpretato dall'attore e wrestler Dwayne Johnson.\nIdeazione.\nLa sigla \"BFG\", stando al documento di progetto originale compilato da Tom Hall, dove si chiamava \"BFG 2704\", sta per \"Big Fucking Gun\", ovvero \"arma fottutamente grossa\". Rispetto alla versione beta, precisamente la numero 0.9, il BFG \u00e8 stato in seguito modificato nella versione definitiva perch\u00e9 la sua modalit\u00e0 di sparo emetteva un numero eccessivo di sprite su schermo che avrebbero potuto causare rallentamenti su hardware poco performanti, come ha ammesso John Romero in persona. Romero ha inoltre aggiunto che gli sprite verdi e rossi non rispecchiavano l'atmosfera del gioco, in quanto facevano apparire il tutto \u00abcome se fosse Natale\u00bb, aggiungendo tra l'altro che il modo in cui il BFG venne poi ridisegnato lo fece apparire come pi\u00f9 originale, e non semplicemente come una versione potenziata del \"Plasma gun\".\nAccoglienza.\nIl \"BFG 9000\" \u00e8 stato parte integrante del successo di \"Doom\", e per questo \u00e8 ritenuta tra le armi pi\u00f9 iconiche e originali della storia dei videogiochi: \"IGN\" ha inserito il BFG al 2\u00ba posto nella lista delle \"100 migliori armi nei videogiochi\", dichiarando: \u00ab[Il BFG] \u00e8 un'arma che al suo passaggio trasforma tutto in poltiglia. Rappresenta esattamente cosa ci si aspetta da un'arma potente nell'arsenale di un videogioco\u00bb; Altri invece hanno elogiato l'arma non solo per la sua potenza distruttiva, ma anche per l'estrema soddisfazione d'utilizzo, criticando solamente il fatto che ha l'attitudine a esaurire in fretta le munizioni, e definendola \u00abla madre di tutte le armi nei videogiochi\u00bb.\nEredit\u00e0.\nDel \"BFG\" sono state realizzate due riproduzioni in scala 1:1 da parte del fandom del gioco: la prima ricostruisce l'arma come era nel primo \"Doom\", realizzata con oltre 5000 mattoncini LEGO e dal peso di oltre 9 chili. Una seconda riproduzione, pesante circa 15-16 chili, \u00e8 invece stata realizzata grazie a una stampa 3D di oltre 70 pezzi, poi uniti insieme per ricreare l'arma nella sua incarnazione del reboot del 2016. Con un volume complessivo di quasi 88.000 cm\u00b3 e un peso ipotetico di 63 chili, con interni riempiti, quest'ultima riproduzione detiene l'attuale Guinness dei primati come \u00abReplica pi\u00f9 pesante relativa a un videogioco stampata in 3D\u00bb.\nAd agosto 2016, durante il QuakeCon in Texas, uno dei partecipanti all'evento si \u00e8 presentato con \"case\" dalle sembianze di un \"BFG 9000\". Anch'esso stampato in 3D, l'impianto si \u00e8 rivelato essere un computer perfettamente funzionante costituito da oltre 160 pezzi di cartone, completo di led verdi ed accensione tramite pressione del grilletto. Questa riproduzione ha vinto il premio \"Build of the week\" (\"Impianto della settimana\") assegnato da \"PC Gamer\"."}
{"id": "1905488", "revid": "2730", "url": "https://it.wikipedia.org/wiki?curid=1905488", "title": "Top Industrial Managers for Europe", "text": "Top International Managers in Engineering (T.I.M.E.) \u00e8 una rete universitaria europea che raggruppa 57 tra politecnici ed universit\u00e0 con corsi di laurea in ingegneria.\nGli studenti che partecipano a questo programma di scambio hanno la possibilit\u00e0 di sottoporsi ad una formazione all'estero per due anni e, infine, ottenere il diploma dei corsi universitari dell'universit\u00e0 che li ospita in aggiunta a quello della loro universit\u00e0 di origine (doppia laurea).\nLa rete \u00e8 in primo luogo europea, ma si sta diffondendo anche in altri paesi."}
{"id": "1905491", "revid": "1305772", "url": "https://it.wikipedia.org/wiki?curid=1905491", "title": "Lee Martin (disambigua)", "text": "Lee Martin pu\u00f2 riferirsi a diverse personalit\u00e0:"}
{"id": "1905492", "revid": "125853653", "url": "https://it.wikipedia.org/wiki?curid=1905492", "title": "Fast and Furious (film 2001)", "text": "Fast and Furious (\"The Fast and the Furious\") \u00e8 un film del 2001 diretto da Rob Cohen, primo capitolo della saga.\nTrama.\nBrian O'Conner \u00e8 un agente della polizia di Los Angeles che viene incaricato di indagare su una serie di furti nei quali un gruppo di ladri, alla guida di tre Honda Civic Coup\u00e9 (EJ1) nere, assalta autotreni carichi di merce di valore. Il primo dei sospettati \u00e8 Dominic Toretto, che O'Conner segue da tempo sotto copertura.\nSapendo che Toretto \u00e8 un organizzatore di corse illegali, l'agente O'Conner va ad un raduno e sfida Toretto per avvicinarsi il pi\u00f9 possibile a lui. Riesce a farsi ammettere alla gara di accelerazione clandestina che si tiene dopo il raduno ma non avendo denaro mette in palio il libretto della sua auto, una Mitsubishi Eclipse. Dopo una buona partenza viene ripreso dall'avversario e alla fine \u00e8 proprio Toretto, alla guida di una Mazda RX-7, ad uscire vincitore.\nL'arrivo della polizia mette in fuga tutti i presenti e O'Conner ne approfitta per aiutare Toretto a scampare all'arresto in modo da guadagnare la sua fiducia. I due vengono poi dirottati da una gang di malavitosi asiatici armati in motocicletta, che scortano l'auto in una zona periferica della citt\u00e0 dove il leader, Johnny Tran, li accusa di avere sconfinato nel loro territorio e li punisce crivellando di pallottole l'auto di O'Conner che prende fuoco ed esplode. Rientrati a casa di Dom a piedi, O'Conner inizia a flirtare con sua sorella Mia provocando la gelosia di Vince che tra l'altro non lo vedeva di buon occhio fin dall'inizio.\nBrian, ormai accolto a pieno titolo nel gruppo, inizia a lavorare nell'officina di Dominic e cerca di pagare il debito che ha nei confronti del nuovo amico: gli deve \"un'auto da dieci secondi\" (sul quarto di miglio della gara di accelerazione) ma la sua Mitsubishi \u00e8 andata distrutta nello scontro con Johnny Tran. A questo scopo si presenta in officina con una Toyota Supra (JZA80) biturbo incidentata, da ripristinare con l'aiuto del gruppo per tornare a gareggiare su strada e partecipare alle \"Race Wars\", una competizione legale che richiama moltissimi appassionati.\nProseguendo la sua ricerca sugli autori delle rapine ai camion, i suoi sospetti si spostano su Hector, un messicano che guida una Honda Civic EG e dimostra di avere molti soldi da spendere in elaborazioni. Irrompendo di nascosto nel suo garage, O'Conner scopre per\u00f2 che i dettagli delle auto di Hector non coincidono con quelli delle auto dei rapinatori. Mentre si allontana cercando di non farsi notare viene scoperto da Toretto e Vince che lo stavano tenendo d'occhio. I due lo accusano di essere un poliziotto ma Brian riesce a salvare la sua copertura e li convince di stare spiando gli avversari in vista della gara alle Race Wars. I tre si dirigono allora al garage di Johnny Tran (con Jesse a fare da \"palo\") e durante l'ispezione Brian rinviene merce simile alla refurtiva dei rapinatori dei camion senza tuttavia trovare altre prove di colpevolezza.\nA seguito di una nuova rapina L'FBI, anche se non ha prove sufficienti, decide di fare ugualmente irruzione a casa di Tran con una squadra SWAT che arresta i sospettati ma deve immediatamente rilasciarli in quanto la merce era stata comprata legalmente.\nIniziano le \"Race Wars\" e Jesse incautamente scommette il libretto della sua Volkswagen Jetta in una gara contro Johnny Tran, alla guida di una Honda S2000. Alla fine \u00e8 quest'ultimo a vincere e Jesse, in preda al panico, fugge senza consegnare la sua auto all'avversario. La cosa rende ancora pi\u00f9 tesi i rapporti dell'asiatico con Toretto, considerato responsabile anche della soffiata che ha portato al suo arresto.\nLa sera stessa O'Conner nota una preoccupata Mia discutere con il fratello, in procinto di partire con gli amici per rapinare l'ennesimo camion. Essendo ormai innamorato della ragazza e affascinato dall'amico Dominic e dalla sua vita tra auto e corse, l'agente chiede a Mia di aiutarlo nella ricerca della squadra, ma per farlo \u00e8 costretto a rivelarle la sua identit\u00e0 di poliziotto. La ragazza lo considera un traditore ma capisce che ormai Brian \u00e8 dalla loro parte e intuisce che la situazione \u00e8 ad alto rischio (gli autisti dei camion esasperati dalle rapine vogliono farsi giustizia da soli) perci\u00f2 acconsente a partire con lui a bordo della Supra.\nA bordo delle tre Honda Civic nere, Dominic Toretto, la fidanzata Letty e gli amici Vince e Leon raggiungono un altro camion che sta trasportando merce di valore. Vince salta sul tir senza accorgersi che il camionista \u00e8 armato di un fucile a canne mozze, viene ferito da uno sparo a sorpresa e rimane legato al cofano del camion a causa del cavo di acciaio usato per l'assalto che gli si \u00e8 aggrovigliato ad un braccio. Sia Letty che Dominic tentano di fermare il tir usando le Civic ma il camionista li mette fuori causa speronandoli e sparando. Quando tutto sembra perduto Brian e Mia raggiungono il mezzo e riescono a salvare Vince, che per\u00f2 \u00e8 gravemente ferito e bisognoso di cure immediate per salvarsi.\nChiamando i soccorsi, l'agente rivela la sua vera identit\u00e0 anche a Dominic Toretto che, deluso dal tradimento, ritorna a casa e prende un fucile a pompa per cercare almeno di ritrovare Jesse, sparito dopo la gara e divenuto bersaglio di Johnny Tran. Quando l'agente O'Conner gli si para davanti con la propria auto per evitare che aggravi la sua posizione e affermando che la polizia lo avrebbe ritrovato in breve tempo, compare dal nulla lo stesso Jesse che, visibilmente spaventato, chiede perdono a Toretto per il suo comportamento sconsiderato. All'improvviso arrivano anche Johnny Tran ed il cugino Lance che, in sella a due moto da enduro, sparano a Jesse e lo uccidono. Toretto rimane sconvolto al punto da decidere di inseguire i due asiatici con la sua Dodge Charger da 900 cavalli, ricordo del padre che custodiva in un capanno e che non aveva mai avuto il coraggio di guidare. O'Conner decide di aiutarlo con la Supra ed entrambi si mettono a seguire una delle due moto in una folle corsa in mezzo alla citt\u00e0 finch\u00e9 Dominic fa uscire di strada Lance mentre Brian spara a Johnny Tran, uccidendolo.\nVendicata la morte di Jesse, Toretto sente di non avere pi\u00f9 nulla da perdere quindi anzich\u00e9 farsi arrestare sfida O'Conner ad una corsa estrema, culminante con l'attraversamento di un passaggio a livello: la gara sembra equilibrata e alla fine i due lo attraversano saltando appaiati un istante prima che passi un treno. Purtroppo subito dopo l'atterraggio da una strada laterale esce un tir che taglia la strada a Toretto coinvolgendolo in uno schianto tremendo che distrugge completamente la sua auto. Dopo essere uscito a fatica e sanguinante dai rottami della Charger, Dominic si consegna all'amico rassegnandosi all'arresto. Brian sente in lontananza le sirene delle pattuglie della polizia e decide di salvare l'amico, consegnandogli le chiavi della sua auto perch\u00e9 in fondo gli era ancora debitore di \"un'auto da dieci secondi\".\nToretto capisce le intenzioni di Brian, lo ringrazia e fugge verso l'orizzonte.\nNella scena dopo i titoli di coda, si vede Dominic guidare in giro per Baja California, in Messico, a bordo di una Chevrolet Chevelle SS del 1970.\nDistribuzione.\nIl film \u00e8 uscito nelle sale statunitensi il 22 giugno 2001 mentre in Italia per il 21 settembre dello stesso anno.\nAccoglienza.\nIncassi.\nIl budget del film \u00e8 di 38 milioni di dollari mentre l'incasso totale \u00e8 di 207.300.000 di dollari, riscuotendo un grande successo al botteghino.\nCritica.\nIl film \u00e8 stato accolto da recensioni miste. Sul sito di recensioni Rotten Tomatoes registra un 53% di gradimento, basato su 147 recensioni.\nSequel.\nNel 2003 \u00e8 stato realizzato il sequel del film, intitolato \"2 Fast 2 Furious\". Sono poi usciti il terzo capitolo, \"\", nel 2006 ed il quarto capitolo, \"Fast &amp; Furious - Solo parti originali\" nel 2009. Nel 2011 \u00e8 uscito il quinto capitolo della serie, \"Fast &amp; Furious 5\", mentre nel 2013 \u00e8 uscito il sesto capitolo, \"Fast &amp; Furious 6\". Nel 2015 \u00e8 uscito \"Fast &amp; Furious 7\", settimo capitolo della serie, mentre nel 2017 \u00e8 uscito l'ottavo capitolo, \"Fast &amp; Furious 8\". Nel 2021 \u00e8 uscito il nono capitolo, \"Fast &amp; Furious 9\" ed \u00e8 stato annunciato che il decimo e l\u2019undicesimo chiuderanno la serie. Nel 2019 \u00e8 uscito, inoltre, uno spin-off intitolato \"Fast &amp; Furious - Hobbs &amp; Shaw\", incentrato sui personaggi di Luke Hobbs e Deckard Shaw, interpretati da Dwayne Johnson e Jason Statham."}
{"id": "1905494", "revid": "300067", "url": "https://it.wikipedia.org/wiki?curid=1905494", "title": "Sun Yue", "text": "Carriera nella NBA.\nSelezionato nel draft NBA 2007 dai Los Angeles Lakers come 40\u00aa scelta rimane un altro anno in patria per poi trasferirsi negli USA. Il 7 dicembre 2008 fa il suo debutto nella NBA.\nIl 6 marzo 2009 viene trasferito nella squadra dei Los Angeles D-Fenders nella NBDL.\nDoveva prendere parte alla summer league 2009 ma per motivi contrattuali con la Federazione Asiatica che deve giocare il campionato continentale, non ha potuto partecipare a questa competizione.\nIl 31 luglio \u00e8 stato svincolato dai \"Lakers\"."}
{"id": "1905496", "revid": "2519", "url": "https://it.wikipedia.org/wiki?curid=1905496", "title": "Distretto municipale di Sunyani", "text": "Il distretto municipale di Sunyani (ufficialmente Sunyani Municipal District, in inglese) \u00e8 un distretto della regione di Bono del Ghana."}
{"id": "1905503", "revid": "2519", "url": "https://it.wikipedia.org/wiki?curid=1905503", "title": "Distretto di Tain", "text": "Il distretto di Tain (ufficialmente Tain District, in inglese) \u00e8 un distretto della regione di Bono del Ghana."}
{"id": "1905504", "revid": "6923", "url": "https://it.wikipedia.org/wiki?curid=1905504", "title": "Georgij Valentinovi\u010d Plechanov", "text": "Viene considerato il \"padre del marxismo russo\".\nBiografia.\nLa formazione.\nDi origini tatare da parte di padre, Plechanov veniva da una famiglia della piccola nobilt\u00e0 dell'Oblast' di Tambov ed era destinato alla carriera militare per tradizione di famiglia. Perci\u00f2 fu allievo nel corpo dei cadetti di Vorone\u017e.\nNel 1876, quando era studente all'Istituto minerario di San Pietroburgo ader\u00ec alla societ\u00e0 segreta populista \"Zemlja i Volja\" (\"Terra e Libert\u00e0\") e partecip\u00f2 alla manifestazione nella piazza di Kazan' dello stesso anno. Nel 1879, in occasione della scissione di \"Zemlja i Volja\", Plechanov fu fra i fondatori del \"\u010c\u00ebrnyj Peredel\" (la \"ridistribuzione delle terre nere\") che chiedeva la riforma agraria e pensava di ottenerla attraverso la propaganda e l'educazione dei contadini e perci\u00f2 condann\u00f2 la scelta della \"Narodnaja Volja\" di usare metodi di lotta terroristici. Queste organizzazioni, appartenenti al movimento del populismo, si proponevano d'incentrare la lotta rivoluzionaria sull'azione contadina guidata dagli intellettuali.\nGuida del marxismo russo.\nLa partecipazione a questi gruppi populisti costrinse Plechanov all'esilio a Parigi nel 1880. Per vivere svolgeva il lavoro di pubblicista: dopo aver collaborato con i blanquisti, inizi\u00f2 lo studio del marxismo divenendone un fervido propagandista. Il suo primo testo marxista fu l'introduzione alla seconda edizione in russo del \"Manifesto del Partito Comunista\".\nNel 1883, insieme a Leo Deutsch, Pavel Aksel'rod, Vasilij Ignatov e Vera Zasuli\u010d, anch'essi provenienti dall'ormai disciolto \"\u010c\u00ebrnyj Peredel\", fond\u00f2 a Ginevra il gruppo \"Emancipazione del lavoro\" (\u041e\u0441\u0432\u043e\u0431\u043e\u0436\u0434\u0435\u043d\u0438\u0435 \u0442\u0440\u0443\u0434\u0430, \"Osvobo\u017edenie Truda\"), che fu la prima organizzazione marxista russa. Essa si proponeva di diffondere il marxismo presso le masse (traducendo innanzitutto in russo le opere di Marx ed Engels) e di studiare la societ\u00e0 russa secondo i criteri del socialismo scientifico.\nIn quello stesso anno Plechanov scrisse l'opuscolo \"Il socialismo e la lotta politica\", che fu considerato dalla generazione di Lenin come l'equivalente russo del Manifesto di Marx ed Engels.\nNegli anni Ottanta dell'Ottocento Plechanov divenne la guida e il teorico del movimento marxista russo e uno degli elaboratori del marxismo ortodosso sotto la supervisione di Engels e Kautsky: in particolare si occup\u00f2 di sviluppare le concezioni del materialismo storico e del materialismo dialettico, e anzi \u00e8 considerato l'inventore di quest'ultima espressione. Le principali opere in questo senso furono \"Per il sessantesimo anniversario della morte di Hegel\" (1891), \"Osservazioni a \"Ludwig Feuerbach e il punto d'approdo della filosofia classica\" di Engels\" (1892) e soprattutto \"Sul problema dello sviluppo della concezione monistica della storia\" (1895). Quest'ultima, tradotta in Occidente con il titolo \"La concezione materialistica della storia\", fu pubblicata a San Pietroburgo sotto il falso nome di N. Beltov, per sfuggire alla censura zarista e perci\u00f2 non fu censurata ed ebbe ampia diffusione.\nNel 1895, su pressione del governo zarista, Plechanov fu espulso da Parigi e visse nella Svizzera tedesca. Anche dall'esilio partecip\u00f2 alla fondazione del Partito Operaio Socialdemocratico Russo (POSDR) nel 1898. \nIn questo periodo Plechanov fu il difensore intransigente dell'ortodossia marxista contro i \"deviazionismi\". In particolare accus\u00f2 P\u00ebtr Struve di essere l'equivalente russo del revisionismo di Eduard Bernstein e lo fece espellere dal Partito.\nTuttavia, il libello \"Vademecum\" scritto contro i cosiddetti \"economicisti\" ottenne l'effetto opposto: Plechanov e tutto il gruppo di \"Emancipazione del lavoro\" furono espulsi dall'\"Unione dei Socialdemocratici Russi all'Estero\".\nIl loro isolamento fu solo temporaneo, perch\u00e9 arrivarono in esilio Martov, Potresov e Lenin, che fondarono il giornale \"Iskra\", cui Plechanov, Aksel'rod e Vera Zasuli\u010d collaborarono fra il 1900 e il 1903.\nNel 1903, al II Congresso del POSDR, Plechanov fu riconosciuto nel suo ruolo di guida del Partito, dal momento che fu eletto presidente del Congresso. Il programma approvato dall'assemblea, per\u00f2, era stato elaborato da Lenin pi\u00f9 che da Plechanov. In occasione della scissione del Partito fra Bolscevichi e Menscevichi, Plechanov si schier\u00f2 con questi ultimi. A partire da questo momento il ruolo di Plechanov nel Partito declin\u00f2 in favore di quello di Lenin.\nMarxista contestato.\nQuando scoppi\u00f2 la guerra russo-giapponese, Plechanov si augur\u00f2 la sconfitta del suo paese, sperando che questa avrebbe fatto crollare il regime zarista. Al Congresso di Amsterdam della Seconda Internazionale si arriv\u00f2 al gesto clamoroso: in nome della fratellanza proletaria Plechanov ed il capo socialista giapponese Sen Katayama si diedero la mano fra gli applausi dell'assemblea.\nPlechanov sostenne la rivoluzione del 1905 e in seguito a essa torn\u00f2 in Russia, ma poi ritorn\u00f2 all'estero. \nEgli spron\u00f2 i socialdemocratici a partecipare alla rivoluzione popolare, consigliando loro di allearsi con i liberali pi\u00f9 illuminati. Infatti Plechanov, che credeva in modo rigido nella successione necessaria fra rivoluzione borghese e rivoluzione socialista, riteneva che l'esito della rivoluzione del 1905 dovesse limitarsi all'istaurazione di un regime parlamentare borghese in Russia, un traguardo da appoggiare, ma non lo scopo finale del socialismo.\nL'atteggiamento da assumere nei confronti della Rivoluzione del 1905 pose Plechanov in polemica con i due astri nascenti del marxismo russo, Trockij e Lenin.\nDi Trockij contestava la teoria della rivoluzione permanente: infatti per Plechanov la rivoluzione borghese e quella proletaria erano necessariamente distinte, separate da un periodo di regime parlamentare borghese.\nIn questa prima fase della polemica con Lenin, il capo bolscevico propugnava un'alleanza del POSDR, in quanto partito degli operai, con il Partito Socialista Rivoluzionario, che rappresentava i contadini, e gli altri democratici, a esclusione dei liberali.\nPlechanov riteneva l'ingresso dei socialisti in un governo a maggioranza democratica una trappola, in quanto avrebbero condiviso le responsabilit\u00e0 degli errori altrui e nello stesso tempo avrebbero inibito l'attivit\u00e0 rivoluzionaria del proletariato. \nNella polemica intervenne Kautsky dalle colonne della \"Neue Zeit\" per dare ragione a Lenin: questa fu la sanzione del passaggio di guida del marxismo russo da Plechanov a Lenin.\nNegli anni successivi Plechanov si rivolse anche contro i suoi vecchi compagni menscevichi.\nSi adir\u00f2 con Potresov, perch\u00e9 nella monumentale opera sui movimenti politici russi, diretta da Martov, aveva sottostimato il ruolo dello stesso Plechanov e di \"Emanicpazione del lavoro\" nello sviluppo del marxismo in Russia. Poich\u00e9 i menscevichi avevano difeso la libert\u00e0 di Potresov, Plechanov smise di collaborare con il loro giornale \"Golos socialdemokrata\".\nNel 1911 polemizz\u00f2 anche con Aksel'rod e Vera Zasuli\u010d: si trov\u00f2 perci\u00f2 isolato.\nAllo scoppio della prima guerra mondiale si rinnov\u00f2 la polemica con Lenin.\nQuesti riteneva lo zarismo peggiore del \"kaiserismo\" e pensava che si dovesse sfruttare l'indebolimento del regime zarista prodotto dalla guerra per suscitare la guerra civile. \nInvece Plechanov, di fronte alla possibilit\u00e0 concreta che la Russia potesse essere invasa dalla Germania, ritenne che il dominio prussiano avrebbe avuto un carattere di sfruttamento ed avrebbe bloccato ogni possibile sviluppo sociale in Russia. Perci\u00f2 dopo la Rivoluzione di Febbraio torn\u00f2 in Russia per incitare i soldati alla resistenza e insieme ai menscevichi fiancheggi\u00f2 l'azione di Kerenskij.\nIn questa fase la polemica con Lenin vide un sostanziale rovesciamento di posizioni: ora era Plechanov a predicare la partecipazione ad una coalizione di governo, mentre Lenin teorizzava la dittatura del Partito, avanguardia della classe operaia.\nPlechanov riteneva pericolosa questa teoria, perch\u00e9 la Russia era un paese ancora arretrato e la dittatura del proletariato poteva aversi solo quando i proletari fossero diventati la maggioranza della popolazione.\nDopo la Rivoluzione d'Ottobre e lo scioglimento dell'Assemblea Costituente, scrisse il suo ultimo articolo, in polemica con Lenin, in cui ribad\u00ec il suo principio giacobino \"Salus revolutionis suprema lex\", ma afferm\u00f2 che in quel momento gli interessi dei lavoratori erano difesi dall'Assemblea Costituente (sebbene a maggioranza socialrivoluzionaria) e non dal Consiglio dei commissari del popolo che l'aveva sciolta.\nPlechanov mor\u00ec di tubercolosi nel 1918 a Terijoki, un sobborgo di San Pietroburgo poi denominato Zelenogorsk.\nA Plechanov \u00e8 dedicata la pi\u00f9 antica universit\u00e0 di economia e commercio di Mosca, l'Universit\u00e0 russa di economia Plechanov.\nPensiero.\nPlechanov con la sua azione ha contribuito allo sviluppo del marxismo nella filosofia, accrescendo anche il ruolo dell'arte e della religione nella societ\u00e0. \u00c8 lui l'autore della celebre massima: \"Senza teoria rivoluzionaria, non c'\u00e8 azione rivoluzionaria nel vero senso della parola\".\nL'opera di Plechanov s'inserisce in quella sistematizzazione della filosofia marxista, avvenuta dopo la morte di Marx, iniziata con l\"'Anti-D\u00fchring\" di Engels e poi proseguita sotto la guida di Kautsky, che va sotto il nome di Marxismo ortodosso.\nPlechanov considerava la \"rivoluzione marxista\" l'equivalente per le scienze sociali di quello che erano state la \"rivoluzione copernicana\" per l'astronomia e la \"rivoluzione darwinista\" per le scienze naturali.\nLa polemica con i populisti.\nPlechanov matur\u00f2 l'idea che la fase industriale e capitalista era gi\u00e0 cominciata in Russia e che, quindi, guida della rivoluzione doveva essere il proletariato; questa concezione lo pose in conflitto con i populisti, i quali invece focalizzavano la loro attenzione sulle masse contadine, molto pi\u00f9 numerose di quelle operaie. \nUn altro motivo di critica verso i populisti riguardava i loro metodi terroristici. Plechanov rifiutava le azioni violente compiute da pochi rivoluzionari, in quanto avevano come unico effetto di scatenare la repressione del regime zarista. Egli era un rivoluzionario, ma riteneva che la rivoluzione, per essere efficace, dovesse essere fatta dal popolo, non da \"\u00e9lite\".\nUna parte significativa della produzione letteraria di Plechanov fu dunque dedicata alla polemica contro i populisti, a partire da \"Le nostre divergenze\" del 1884. Anche l'opera pi\u00f9 importante di Plechanov, \"Sul problema dello sviluppo del sistema monistico della storia\" del 1895 venne scritto in polemica con la visione populistica della storia, ritenuta da Plechanov troppo idealista.\nFilosofia della storia.\nLa filosofia della storia di Plechanov era molto determinista, sia per quel che riguarda la successione delle fasi storiche, che per quanto riguarda il rapporto fra struttura e sovrastruttura.\nSotto questo secondo aspetto riteneva che ogni sistema economico producesse inevitabilmente l'appropriata sovrastruttura.\nCirca la necessit\u00e0 che la storia procedesse per tappe determinate, Plechanov teorizzava che la rivoluzione borghese e liberale fosse inevitabilmente distinta da quella socialista e operaia, e che dovesse necessariamente precederla. Ma con riferimento alla situazione della Russia, osservava che mentre la borghesia era ancora debole, il proletariato era gi\u00e0 organizzato, e perci\u00f2 prevedeva che fra la rivoluzione borghese e quella proletaria in Russia sarebbe passato poco tempo.\nAggiungeva che in occasione della rivoluzione liberale il proletariato avrebbe dovuto combattere con la borghesia contro l'assolutismo. \nQuanto ai tempi e ai metodi della rivoluzione socialista, Plechanov criticava le rivolte attuate in un paese arretrato come la Russia, ritenendole destinate al fallimento, come dimostravano i gesti plateali organizzati dalla \"Narodnaja Volja\".\nEra inoltre critico verso l'idea che la rivoluzione potesse essere fatta da una minoranza di rivoluzionari che trascinava la massa popolare immatura, perch\u00e9 in tal caso si sarebbe instaurato un \"comunismo patriarcale\" che non avrebbe fatto maturare il popolo: era invece necessario che l'emancipazione dei lavoratori fosse opera degli stessi lavoratori."}
{"id": "1905507", "revid": "3358", "url": "https://it.wikipedia.org/wiki?curid=1905507", "title": "Mode S", "text": "Il Mode S, o Modo S, \u00e8 una tecnologia di trasmissione dati utilizzata dal radar secondario di sorveglianza (SSR) per il controllo del traffico aereo dei velivoli dotati di transponder. La \"S\" sta per \"selectable\" ovvero indica la possibilit\u00e0 di interrogare il velivolo in maniera selettiva tramite un indirizzo univoco a 24 bit, possibilit\u00e0, questa, non offerta dalle precedenti tecnologie chiamate Mode A (o Mode 3A) e Mode C.\nIl Mode S \u00e8 uno standard di comunicazione aderente alle normative ed alle raccomandazioni dell'Organizzazione Internazionale dell'Aviazione Civile (ICAO - \"International Civil Aviation Organization\"), ovvero l'ente incaricato di sviluppare i principi e le tecniche della navigazione aerea internazionale, delle rotte e degli aeroporti e promuovere la progettazione e lo sviluppo del trasporto aereo internazionale rendendolo pi\u00f9 sicuro ed ordinato.\nStoria.\nAlla fine degli anni 60, sotto la spinta incessante dell'aumento del traffico aereo e grazie alle opportunit\u00e0 tecnologiche che col tempo stavano prendendo piede, gli americani del MIT Lincoln Laboratory (Lincoln Labs) in collaborazione con la FAA (Federal Aviation Administration) iniziarono la messa a punto di una nuova tecnologia di comunicazione in ambito aereo. Come requisiti base, la nuova tecnologia avrebbe dovuto essere in grado di tracciare ogni velivolo presente nei cieli, pur restando completamente interoperabile con le altre modalit\u00e0 di comunicazione gi\u00e0 esistenti.\nNel 1980 nacque il primo transponder avionico e solo nel 1986 divenne uno strumento commercialmente utilizzabile nell'ambito di progetti di controllo del traffico aereo o ATC (Air Traffic Control). Ad oggi questa tecnologia \u00e8 ancora utilizzata per apparati avionici di alta tecnologia e, in Italia, SICE \u00e8 l'unica azienda che progetta e produce apparati in tecnologia Mode S.\nDownlink/Replica.\nIl Mode S invia messaggi dal velivolo verso la stazione di terra (downlink) sulla frequenza di 1090\u00a0MHz.\nI messaggi in downlink possono essere emessi sia spontaneamente dal transponder (ed in questo caso si chiamano \"squitter\"), che sollecitati dalla stazione di terra (in questo caso si chiamano repliche).\nPreambolo.\nIl messaggio di risposta del Mode S \u00e8 individuato da un preambolo di 8 microsecondi formato da quattro impulsi di durata di 500 nanosecondi ciascuno, chiamati P1, P2, P3 e P4. In particolare gli impulsi P1 e P2 e gli impulsi P3 e P4 sono distanti 1 microsecondo rispettivamente, mentre P2 e P3 sono distanti 2,5 microsecondi.\nCampo dati.\nIl campo dati di un messaggio Mode S \u00e8 distante 8 microsecondi dall'inizio del preambolo. Esso conta 56 o 112 bit a seconda che si intenda inviare un messaggio \"short\" o \"extended\", codificati secondo la modulazione PPM (Pulse Position Modulation): ogni bit occupa un tempo di 1 microsecondo, e si indica come \"1 logico\" se l'energia del segnale \u00e8 presente nella prima met\u00e0 del tempo (500 nanosecondi) viceversa uno \"0 logico\" se occupa la seconda met\u00e0.\nUplink/Interrogazione.\nIl Mode S invia messaggi dalla stazione di terra al velivolo (uplink) sulla frequenza di 1030\u00a0MHz.\nPreambolo.\nIl messaggio d'interrogazione nel Mode S \u00e8 individuato da un preambolo di 30,5 microsecondi formato da due impulsi di durata di 800 nanosecondi ciascuno, distanti 2 microsecondi, chiamati rispettivamente P1 e P2 \nP2 evita la risposta dai transponders Mode A e Mode C.\nCampo dati.\nIl campo dati di un messaggio d'interrogazione Mode S \u00e8 distante 31,75 microsecondi dall'inizio del preambolo. Esso conta 56 o 112 bit a seconda che si intenda inviare un messaggio \"short\" o \"extended\", codificati secondo la modulazione DPSK (Differential Phase Shift Keying): \"1 logico\" provoca la variazione della fase del segnale rispetto alla fase precedente.\nRiferimenti.\nhttp://www.avionteq.com/document/Understanding-Mode-S-technology.pdf"}
{"id": "1905510", "revid": "124008335", "url": "https://it.wikipedia.org/wiki?curid=1905510", "title": "Hackintosh", "text": "Per hackintosh si intende un progetto di \"hacking\" nato per installare un sistema operativo macOS in personal computer basati su architettura x86 e architettura x64 non prodotti da Apple.\nIl neologismo \u00e8 stato coniato dopo giugno 2005, quando al Worldwide Developers Conference Apple ha annunciato il passaggio dai processori PowerPC a quelli Intel rendendo pressoch\u00e9 nulla la differenza tra un personal computer Mac e uno IBM compatibile x86.\nAspetti tecnici.\nLa compatibilit\u00e0 tecnica tra i due sistemi non \u00e8 totale, ma \u00e8 comunque possibile modificare il firmware di un PC per permettere l'uso di macOS su PC.\nNell'ambito del suo sviluppo, tutte le versioni di macOS a partire dalla 10.0, sono state compilate e utilizzate su macchine con CPU Intel ma solo internamente ai laboratori Apple, senza distribuzione al pubblico.\nMac OS X per Intel \u00e8 stato reso disponibile al pubblico solo a partire dalla versione Mac OS X Tiger 10.4.4, disponibile solo preinstallata sui computer dotati della nuova CPU e sui DVD non retail di accompagnamento. La versione 10.4.3 \u00e8 stata resa disponibile solo mediante l'acquisto di un modello Macintosh denominato Developer Transition Kit (DTK), orientato principalmente agli sviluppatori per consentire l'adattamento delle applicazioni alla nuova piattaforma.\nLa commercializzazione di Mac OS X per Intel su DVD retail acquistabili separatamente \u00e8 iniziata solo a partire dalla versione Mac OS X Leopard.\nTutti i Macintosh sono forniti di un chip che permette al sistema operativo di verificare se sta girando effettivamente su di un hardware Apple e di rifiutare l'esecuzione in caso contrario. Anche le applicazioni principali (come ad esempio il Finder) sono inoltre criptate in modo che sia impossibile la loro esecuzione su hardware non nativo.\nInoltre, Apple non mette a disposizione driver per un'ampia gamma di periferiche, limitandosi a supportare i dispositivi effettivamente inclusi nei Macintosh originali.\nInfine il sistema operativo non \u00e8 certificato, almeno a livello ufficiale, per l'impiego su processori e chipset Intel-equivalenti come per esempio AMD.\nTutto questo comporta che per ottenere effettivamente l'esecuzione dell'OS X su un computer non Apple e per evitare problemi di incompatibilit\u00e0 hardware, macOS richiede degli interventi a livello di codice o di firmware per fornire al kernel tramite emulazione EFI (vedere sotto) un'interazione con l'hardware simile a quella dei computer originali Apple.\nPrestazioni.\nLe prestazioni di un \"hackintosh\", come quelle di qualsiasi computer, variano a seconda dei componenti hardware. I fattori che influenzano le prestazioni sono, classicamente, la quantit\u00e0 di memoria RAM e la sua frequenza, il processore, tenendo conto maggiormente del numero dei core, la sua frequenza e processo produttivo e la scheda video con la sua quantit\u00e0 di memoria, la frequenza della memoria e il clock del core, oltre a questo conta molto la velocit\u00e0 e il tipo di hard disk e se \u00e8 IDE o SATA, se si usa un SSD o un HDD. Inoltre, data la particolare natura della combinazione hardware-software, \u00e8 evidente che il sistema risulter\u00e0 tanto pi\u00f9 funzionale quanto pi\u00f9 le sue caratteristiche (classe di processore, chipset, ...) si avvicinano a quelle di un Macintosh \"originale\".\nEmulazione EFI.\nExtensible Firmware Interface (EFI) definisce specificamente un'interfaccia software tra un sistema operativo e la piattaforma del firmware.\nAll'inizio di novembre del 2007, un gruppo di hacker ha sviluppato un metodo che consente l'emulazione di EFI utilizzando un bootloader modificato dell'ambiente Darwin. In termini pratici, questo fa in modo che un comune PC dotato di alcuni requisiti hardware minimi venga riconosciuto dal sistema operativo come se fosse una macchina prodotta da Apple, abilitando cos\u00ec tutte le funzionalit\u00e0 del sistema. Questo metodo non viola il Contratto di Licenza Finale Apple per la parte che vieta la modifica delle componenti non Open-Source del sistema operativo (queste parti infatti non vengono toccate), ma rimane illegale.\nA partire da settembre 2008, \u00e8 disponibile anche un prodotto commerciale, EFi-X, che si basa su un hardware aggiuntivo che consente di lanciare in modo nativo macOS X sui computer non Apple dotati di una serie di requisiti minimi. Anche la legalit\u00e0 di questo metodo \u00e8 dubbia.\nDistro\nLe distro sono versioni modificate di Mac OS X utilizzate soprattutto sui PC non supportati dalle versioni ufficiali perch\u00e9 datati o non molto potenti.\nTipi di processori supportati.\nIntel.\nIl 10 gennaio 2006, Apple ha distribuito la versione 10.4.4 di macOS con la prima generazione di Mac basati su processori Intel: l'iMac e il MacBook Pro. Queste macchine usufruiscono di una piattaforma EFI invece dei classici BIOS utilizzati nelle schede madri ad architettura x86.\nIl 14 febbraio 2006 fu pubblicato su internet un primo \"crack\" iniziale di macOS 10.4.4 a cui Apple rispose in brevissimo tempo con un aggiornamento di sistema alla versione 10.4.5, che tuttavia \"resistette\" ai tentativi di \"hacking\" per meno di due settimane. Inizi\u00f2 cos\u00ec una serie di botta e risposta tra Apple e \"hacker\", con la distribuzione di aggiornamenti di sistema che neutralizzavano i \"crack\" precedenti prima di essere \"craccati\" a loro volta.\nA partire dalla versione 10.4.8, Apple inizi\u00f2 a utilizzare il set di istruzioni SSE3 nei propri hardware, manovra che cre\u00f2 problemi ai possessori di CPU supportanti il set SSE2.\nAMD.\nI computer prodotti da Apple non utilizzano questi processori. Con l'uscita della versione 10.5 di macOS, furono realizzati dei crack in grado di operare anche su questo tipo di processore, nonch\u00e9 sui processori Intel con set di istruzioni SSE2 e SSE3. Questi crack per\u00f2 manifestano dei problemi, legati essenzialmente al fatto che Apple supporta quasi solo hardware basato su architetture Intel. L'unica eccezione \u00e8 rappresentata dalle GPU, che nei Mac di ultima generazione (fascia alta) sono AMD e non Intel o Nvidia!\nAspetti legali.\nLa diffusione degli \"hackintosh\", peraltro difficilmente quantificabile, \u00e8 legata in particolare ai prezzi ritenuti pi\u00f9 elevati dei computer Apple. Installare macOS su un PC, significherebbe quindi per molti un'alternativa conveniente a un computer Mac. Tuttavia, ci\u00f2 costituisce una violazione del contratto di licenza e probabilmente anche della legislazione in materia di diritti d'autore. \nInoltre ci sono svariate possibilit\u00e0 che il sistema operativo non funzioni correttamente.\nApple ha pi\u00f9 volte dichiarato illegale la procedura d'installazione di un sistema operativo Mac su hardware terzo, anche per gli utenti in possesso della licenza e del resto tale divieto \u00e8 esplicitamente riportato nella licenza EULA che accompagna ogni copia del sistema operativo.\nDal 3 novembre 2007 tuttavia Apple ha concesso l'uso di macOS Server 10.5 (Leopard Server), su macchine di produttori terzi purch\u00e9 esclusivamente tramite virtualizzazione e a condizione di possedere una licenza valida per il sistema operativo.\nAzioni legali intraprese da Apple.\nApple contro OSX86.\nApple ha intentato causa nei confronti del sito OSX86 che fornisce assistenza a coloro che hanno installato macOS su macchine non Apple. Nonostante l'accusa, i gestori di OSX86 sostengono che il materiale sul sito non \u00e8 finalizzato a incoraggiare azioni di pirateria ma \u00e8 stato pubblicato esclusivamente per scopi informativi e didattici e quindi legale in base a quanto stabilito dal Digital Millennium Copyright Act (DMCA).\nApple contro Psystar.\nA partire da aprile 2008, la compagnia Psystar ha iniziato la commercializzazione di computer non Apple dotati di sistema macOS preinstallato. Apple non ha mai autorizzato tale commercializzazione e ha proceduto a un'azione legale nei confronti di Psystar.\nNella fase preliminare della causa, il 13 novembre 2009 la corte dello Stato della California ha accolto le accuse di Apple, valutando non accettabili le contro-argomentazioni da parte di Psystar, riconoscendo quindi la violazione del copyright sia secondo il Copyright Act sia secondo la DMCA. In seguito a questa posizione della corte, Psystar, pur proseguendo la sua azione legale, ha patteggiato con Apple il pagamento di una cifra pari a 1,4 milioni di dollari a compenso della violazione del copyright pi\u00f9 il rimborso delle spese legali per un totale di 2,7 milioni di dollari e ha ritirato dalla vendita i computer con macOS preinstallato.\nIl 15 dicembre 2009 i giudici della California hanno emesso la sentenza finale che conclude che Psystar ha violato sia il Copyright Act sia il DMCA, ordinando l'immediata cessazione di produzione, commercializzazione e vendita sia di computer non Apple con OS X preinstallato sia la produzione, commercializzazione e vendita di qualsiasi altro dispositivo che consenta l'installazione di OS X su hardware non Apple."}
{"id": "1905524", "revid": "184509", "url": "https://it.wikipedia.org/wiki?curid=1905524", "title": "Lee Robert Martin", "text": ""}
{"id": "1905526", "revid": "184509", "url": "https://it.wikipedia.org/wiki?curid=1905526", "title": "Lee R. Martin", "text": ""}
{"id": "1905529", "revid": "339392", "url": "https://it.wikipedia.org/wiki?curid=1905529", "title": "Stazione idrotermale", "text": ""}
{"id": "1905537", "revid": "76437", "url": "https://it.wikipedia.org/wiki?curid=1905537", "title": "Eger (fiume)", "text": ""}
{"id": "1905538", "revid": "446353", "url": "https://it.wikipedia.org/wiki?curid=1905538", "title": "Peter Lacy", "text": "Egli nacque nella contea irlandese di Limerick da una famiglia nobile irlandese di origine normanna proveniente da Lassy nel Calvados.\nBiografia.\nInizio carriera.\nAll'et\u00e0 di 13 anni Peter Lacy partecip\u00f2 con il grado di sottotenente alla difesa della contea di Limerick contro l'esercito di Guglielmo d'Orange e nel 1691 dovette lasciare l'Irlanda insieme al padre ed i fratelli. Egli entr\u00f2, con padre e fratelli, nella Brigata Irlandese di Francia al servizio di Luigi XIV, ma padre e fratelli morirono combattendo. Combatt\u00e9 quindi in Italia nel 1696, sempre al servizio di Luigi XIV, poi trascorse due anni al servizio dell'esercito austriaco ed infine, nel 1698, segu\u00ec il suo comandante Carlo Eugenio di Cro\u00ff (un generale di origine francese) in Russia, mettendosi al servizio dello zar.\nAl servizio di Pietro il Grande.\nLa sua prima esperienza nell'armata russa, con il grado di sottotenente, fu la disastrosa sconfitta di Narva del novembre 1700, con la quale ebbe inizio per la Russia la Grande Guerra del Nord (1700 \u2013 1721) contro gli svedesi di Carlo XII.Durante questo conflitto egli fu ferito gravemente due volte ed ottenne nel 1708 il grado di colonnello. Nella battaglia di Poltava si distinse al comando di una brigata e fu ferito: questa occasione diede inizio alla sua crescente fama di soldato.\nLa sua successiva attivit\u00e0 fu l'assedio di Riga al comando del principe Repin: egli fu presumibilmente il primo ufficiale russo ad entrare nella capitale l\u00e9ttone e fu successivamente anche il primo comandante russo della fortezza. \nNel 1719 Lacy sbarc\u00f2 nelle vicinanze di Ume\u00e5 in Svezia con 5.000 fanti e 350 cavalieri ove distrusse una dozzina di fonderie e numerosi stabilimenti siderurgici. Subito divenne generale ed entr\u00f2 nel 1723 nel Collegio Militare ove soppiant\u00f2 il principe Repin come comandante della forza militare in Livonia, territorio di cui divenne governatore nel 1729. Fu allora che conobbe la Duchessa di Curlandia, futura zarina Anna. Durante il regno di quest'ultima la sua eccezionale abilit\u00e0 militare non fu mai messa in discussione.\nAl servizio della zarina Anna.\nLa Guerra di successione polacca lo port\u00f2 alle successive battaglie. Nel 1733 Lacy ed il feldmaresciallo M\u00fcnnich cacciarono il re di Polonia Stanislao Leszczy\u0144ski da Varsavia e posero l'assedio alla citt\u00e0 di Danzica (1734) ove questi si era rifugiato e, occupatala, Lacy vi fu nominato comandante in capo.\nInfine Lacy fu comandato sul fronte del Reno per unirsi all'esercito di Eugenio di Savoia. Le sue truppe avanzarono in Germania ma incontrarono gli austriaci il 16 ottobre, quando ormai era tardi, e rientrarono con esemplare disciplina negli acquartieramenti invernali della Moravia.\nAllo scoppio della Guerra russo-turca del (1735-1739) Lacy era appena stato nominato feldmaresciallo. I suoi successi in questa guerra superarono le aspettative. Nel 1736 ebbe il comando dell'armata del Don che prese l'importante cittadella di Azov, dopo gli insuccessi del generale Leontiev nel 1735 e dello stesso M\u00fcnnich nel 1736 (nel frattempo Lacy era stato insignito dell'Ordine di Sant'Andrea). Egli svolse il suo compito audacemente: con brillante improvvisazione super\u00f2 la zona paludosa di Siva\u0161 ed entr\u00f2 in Crimea. La campagna fu un totale successo mentre le perdite subite dalle sue truppe furono minime. Nel 1738 torn\u00f2 in Crimea e prese la fortezza tartara di \u00c7ufut Qale (\u0427\u0443\u0444\u0443\u0442 \u041a\u0430\u043b\u044d), nei pressi della capitale Bach\u010dysaraj.Al termine del conflitto Lacy ritorn\u00f2 come governatore in Livonia. L'imperatore austriaco Carlo VI lo insign\u00ec del titolo nobiliare di conte. Dopo la morte della zarina Anna, la sua neutralit\u00e0 politica lo mise al riparo dalla caduta, mentre molti dei suoi colleghi caddero in disgrazia e furono costretti a lasciare il servizio.\nAl servizio della zarina Elisabetta.\nAllo scoppio della Guerra russo-svedese (1741 \u2013 1743) fu nominato comandante in capo grazie al fatto di essere il generale pi\u00f9 esperto disponibile. Lacy si lanci\u00f2 subito contro la Finlandia e vinse brillantemente il nemico a Lappeenranta (Villmanstrand in svedese) nel 1741. L'anno successivo raccolse le sue forze ed occup\u00f2 Hamina, Porvoo und H\u00e4meenlinna ed in agosto sconfisse l'armata svedese, forte di 17.000 uomini, presso Helsinki, ponendo cos\u00ec fine ai combattimenti.\nTorn\u00f2 quindi a Riga, ove riprese il comando delle forze russe in Livonia. Divenne anche amministratore di Lituania ed Estonia.\nMatrimonio e successione.\nPeter Lacy spos\u00f2 Martha von Funcke di Liezerel (1685\u00a0\u2013 1759) dalla quale ebbe Franz Moritz von Lacy (San Pietroburgo, 21 ottobre 1725 \u2013 Vienna, 24 novembre 1801), che fu uno dei comandanti di maggior successo al servizio dell'Austria."}
{"id": "1905539", "revid": "119224532", "url": "https://it.wikipedia.org/wiki?curid=1905539", "title": "Miriametro", "text": "Il miriametro (simboli Mm, mam) \u00e8 un'unit\u00e0 di misura di lunghezza: 1 miriametro corrisponde a , ossia . Tale unit\u00e0 \u00e8 in disuso e non pi\u00f9 accettata all'interno del Sistema internazionale di unit\u00e0 di misura; il simbolo Mm, inoltre, coinciderebbe con quello del megametro nel Sistema internazionale e per tale ragione il miriametro pu\u00f2 essere rappresentato dal suo simbolo alternativo mam.\nIl miriametro \u00e8 di uso comune in Svezia e Norvegia, per lo pi\u00f9 nella lingua parlata, e con il nome di \"mil\", cio\u00e8 miglio. Le miglia svedesi e norvegesi sono state definite essere esattamente dieci chilometri nel 1889 (da non confondere quindi con le miglia marine)."}
{"id": "1905540", "revid": "300067", "url": "https://it.wikipedia.org/wiki?curid=1905540", "title": "Renaldas Seibutis", "text": ""}
{"id": "1905544", "revid": "1149807", "url": "https://it.wikipedia.org/wiki?curid=1905544", "title": "Tutto accadde un venerd\u00ec", "text": "Tutto accadde un venerd\u00ec (\"Freaky Friday\") \u00e8 una commedia per famiglie della Disney, con Barbara Harris, Jodie Foster e John Astin.\nIl film, basato sul romanzo per ragazzi \"A ciascuno il suo corpo\" di Mary Rodgers, ha avuto altri tre remake: un film TV nel 1995, un nuovo film cinematografico nel 2003, \"Quel pazzo venerd\u00ec\" con Jamie Lee Curtis e Lindsay Lohan, e una versione musical per Disney Channel con Cozi Zuehlsdorff e Heidi Blickenstaff nel 2018.\nTrama.\nEllen e Annabel, sono madre e figlia, vivono il loro rapporto in maniera conflittuale. Tra loro non c'\u00e8 dialogo e si rimproverano a vicenda di non capirsi. Quando si augurano di scambiarsi i ruoli, per capire cosa vuol dire, il loro desiderio viene esaudito la mattina di un venerd\u00ec, ritrovandosi l'una nei panni dell'altra.\nRiconoscimenti.\nBarbara Harris e Jodie Foster sono state candidate al Golden Globe come miglior attrice protagonista in un film musicale o commedia per la loro interpretazione in questo film: la Harris ha avuto due nomination nella stessa edizione e nella stessa categoria per il film \"Complotto di famiglia\" di Alfred Hitchcock.\nIl film ha ricevuto una candidatura anche per la miglior canzone originale, \"I'd Like to Be You for a Day\" di Joel Hirschhorn e Al Kasha, incisa da Daniela Goggi col titolo \"Vorrei esser te per un po\"', col testo italiano di Carla Vistarini, e sigla della serie trasmessa dalla Rai nel 1979."}
{"id": "1905547", "revid": "801704", "url": "https://it.wikipedia.org/wiki?curid=1905547", "title": "Rivne (disambigua)", "text": ""}
{"id": "1905549", "revid": "2519", "url": "https://it.wikipedia.org/wiki?curid=1905549", "title": "Distretto municipale di Tano Nord", "text": "Il distretto metropolitano di Tano Nord (ufficialmente Tano North Municipal District, in inglese) \u00e8 un distretto della regione di Ahafo del Ghana.\nIl distretto \u00e8 stato costituito nel 2004 dalla divisione del distretto di Tano in due parti, nord e sud. Nel 2018 \u00e8 stato rinominato in distretto municipale."}
{"id": "1905550", "revid": "2519", "url": "https://it.wikipedia.org/wiki?curid=1905550", "title": "Distretto municipale di Tano Sud", "text": "Il distretto municipale di Tano Sud (ufficialmente Tano South Municipal District, in inglese) \u00e8 un distretto della regione di Ahafo del Ghana."}
{"id": "1905552", "revid": "2519", "url": "https://it.wikipedia.org/wiki?curid=1905552", "title": "Distretto municipale di Techiman", "text": "Il distretto municipale di Techiman (ufficialmente Techiman Municipal District, in inglese) \u00e8 un distretto municipale della regione di Bono Est del Ghana."}
{"id": "1905554", "revid": "1114711", "url": "https://it.wikipedia.org/wiki?curid=1905554", "title": "Kyrylo Fesenko", "text": "Carriera.\nIl 6 gennaio 2016 viene ingaggiato fino al termine della stagione dalla Pallacanestro Cant\u00f9.\nDopo aver terminato la stagione con la Pallacanestro Cant\u00f9 firma in Francia con l'AS Monaco per i playoff di Pro A.\nIl 16 agosto 2016 passa alla Societ\u00e0 Sportiva Felice Scandone."}
{"id": "1905558", "revid": "2519", "url": "https://it.wikipedia.org/wiki?curid=1905558", "title": "Distretto municipale di Wenchi", "text": "Il distretto municipale di Wenchi (ufficialmente Wenchi Municipal District, in inglese) \u00e8 un distretto della regione di Bono del Ghana."}
{"id": "1905559", "revid": "678976", "url": "https://it.wikipedia.org/wiki?curid=1905559", "title": "Aston Martin Rapide", "text": "La Aston Martin Rapide \u00e8 una coup\u00e9 a 4 porte, presentata come concept car nel 2006, progettata dalla casa automobilistica inglese Aston Martin per rivaleggiare con le altre auto del segmento, tra cui la Maserati Quattroporte, basata sulla Aston Martin DB9 con cui condivide la stessa piattaforma VH e prodotta dal 2009 al 2020.\nDal 2013 al 2018 \u00e8 stata prodotta in versione potenziata e aggiornata, rinominata \"Rapide S\" e negli ultimi due anni di produzione \u00e8 stata ulteriormente modificata e potenziata, sotto la denominazione \"Rapide AMR\". \nNome.\nIl termine \"Rapide\" \u00e8 stato ripreso dalla Lagonda Rapide, una vettura a quattro porte prodotta come sottomarchio dalla stessa Aston Martin.\nIl contesto.\nNel dicembre 2009 l'azienda ha posto in vendita la vettura al prezzo base di circa 180.000 Euro, dando inizio alla produzione. L'assemblaggio in un primo momento venne commissionato alla Magna Steyr di Graz per poi essere trasferito a Gaydon nel 2011. La realizzazione di ogni esemplare della Rapide comporta un mese di lavoro.\nAl Salone di Ginevra 2013 viene presentata dalla carrozzeria Bertone una one-off su base Rapide, chiamata \"Rapide Bertone\". \u00c8 una 2+2 con carrozzeria shooting-brake realizzata in unico esemplare per celebrare i 60 anni di collaborazione tra le due case.\nAttivit\u00e0 sportiva.\nNel 2010 la Aston Martin ha allestito una versione da corsa della Rapide per partecipare alla 24 ore del N\u00fcrburgring. La vettura \u00e8 fornita di tutti i sistemi di sicurezza necessari per partecipare a questo tipo di competizioni, sospensioni rinforzate, pneumatici slick, e di un motore V12 da 470\u00a0CV. Il pilota scelto per guidarla \u00e8 stato Ulrich Bez.\nNel 2013 la casa britannica ha deciso la realizzazione di un modello speciale da competizione della Rapide S. La particolarit\u00e0 della vettura \u00e8 il fatto di essere ad alimentazione ibrida, costituita cio\u00e8 da un propulsore benzina e da uno ad idrogeno. L'obiettivo della casa \u00e8 dimostrare la competitivit\u00e0 di una vettura di questo tipo schierandola alla 24 ore del N\u00fcrburgring.\nMotorizzazioni.\nDi seguito vengono riepilogate le caratteristiche previste per ogni versione costituente la gamma \"Rapide\":"}
{"id": "1905564", "revid": "125347738", "url": "https://it.wikipedia.org/wiki?curid=1905564", "title": "Siva\u0161", "text": "Il Siva\u0161 (; ; in tataro di Crimea: \"S\u0131va\u015f\"), comunemente indicato come Mare Marcio (; ; in tataro di Crimea: \"\u00c7\u00fcr\u00fck De\u00f1iz\"), \u00e8 un sistema di baie e lagune di grande superficie ad ovest del Mar d'Azov, che divide la Crimea dalla terraferma ucraina.\nDal 2014, a causa della crisi in Crimea, \u00e8 attraversato \"de facto\" dal confine tra la Russia e l'Ucraina.\nGeografia fisica.\nL'intera superficie acquatica del Siva\u0161 ammonta a circa 2.560\u00a0km\u00b2 ed il territorio totale, comprensivo delle numerose isole, a circa 10.000\u00a0km\u00b2. La sua massima estensione in direzione est-ovest \u00e8 di circa 200\u00a0km, mentre quella in direzione nord-sud giunge solo a 35\u00a0km. La profondit\u00e0 massima delle acque del Siva\u0161 non supera i 3 metri ed il fondo \u00e8 coperto da uno strato spesso da uno a dieci metri di sedimenti salini e carbonici. In estate la superficie acquatica si riscalda gradualmente emettendo uno sgradevole odore, il che d\u00e0 conto del nome attribuitogli di \"mare marcio\". Emergono cos\u00ec in questa stagione larghe superfici asciutte che appaiono come un deserto salino.\nIsole e dintorni del Siva\u0161 sono piatti, umidi ed acquitrinosi. Ad est il \"corridoio di Tschongar \" divide il Siva\u0161 in \" Siva\u0161 orientale\" e \" Siva\u0161 occidentale\". Presso Genitschesk il Siva\u0161 viene separato dal Mar d'Azov dalla linea Arabat-Nehrung lunga 110\u00a0km. Il valore economico del Siva\u0161 consiste principalmente nelle saline.\nStoria.\nNel corso della storia il Siva\u0161 costitu\u00ec pi\u00f9 volte, per gli invasori della Crimea, un ostacolo insormontabile, cosicch\u00e9 le battaglie si svolsero prevalentemente sull'istmo di Perekop. \nNel corso della guerra russo-turca del 1735-1739 su questa striscia di terra si confrontarono le truppe ottomane, asserragliate in una serie di fortificazioni erette lungo questa linea, contro quelle russe dei generali Leontiew e, successivamente, Lacy, con il successo che arrise a quest'ultimo, il quale invase cos\u00ec la Crimea.\nDurante la guerra civile russa (1920) riusc\u00ec anche all'Armata Rossa di dilagare nella Crimea attraverso il corridoio di Tschongar.\nOrigini del nome.\nIl nome del lago deriva dal tataro \"s\u0131va\u015f\" (\u0441\u044b\u0432\u0430\u0448), che significa \u00absporco, marcio\u00bb, ed \u00e8 dovuto, proprio come il soprannome \"mare marcio\", alla scarsa profondit\u00e0 ed elevata concentrazione salina delle sue acque, causata dalla forte evaporazione.\nIl lago ha successivamente dato il nome ad una stazione ferroviaria sorta nei suoi pressi, nel 1874, divenuta il fulcro di un omonimo villaggio, nel distretto di Heni\u010des'k."}
{"id": "1905565", "revid": "1573940", "url": "https://it.wikipedia.org/wiki?curid=1905565", "title": "Palazzo del Picchetto", "text": "Il palazzo del Picchetto, pi\u00f9 semplicemente noto come Picchetto, sorge nel centro di Livorno lungo la via Grande, a pochi metri dal Cisternino di citt\u00e0 e dal monumento a Francesco Domenico Guerrazzi, delimitando il lato nord-occidentale di piazza Guerrazzi.\nStoria.\nIl palazzo del Picchetto fu costruito a partire dal 1701 su disegno solitamente attribuito al celebre architetto Giovan Battista Foggini.\nPochi anni dopo, intorno al 1707, l'edificio fu ristrutturato ed ampliato da Giovanni del Fantasia per volere del granduca Cosimo III de' Medici come riportato dalla lapide posta sulla facciata di via Grande, che cita \"amplitudinem donavit\".\nIl Picchetto sorse come caserma militare nei pressi della Porta a Pisa (scomparsa intorno alla met\u00e0 dell'Ottocento), all'interno della citt\u00e0 fortificata ideata da Bernardo Buontalenti; nei pressi sorgevano la chiesa di Santa Barbara e, sin dall'epoca medioevale, la piccola cappella di Santa Giulia (entrambe scomparse).\nIl palazzo, assieme al vicino Cisternino di citt\u00e0, \u00e8 l'unica struttura posta sulla via Grande ad essere scampata alle distruzioni legate alla seconda guerra mondiale, quando l'intera strada fu oggetto di devastanti bombardamenti, assieme a buona parte del centro storico della citt\u00e0, all'epoca occupato dai tedeschi.\nL'edificio \u00e8 stato sede del Comando di Presidio (XX Comando Zona) fino al 2007, andando successivamente incontro a fenomeni di degrado. Nel 2016 \u00e8 stato occupato abusivamente da alcune famiglie di sfrattati. Il 7 maggio 2019 \u00e8 stato sgomberato dalle forze dell'ordine.\nDescrizione.\nIl palazzo presenta una pianta ad \"L\", con una facciata \"solida e maestosa\".\nIl prospetto fu decorato con sculture di Andrea Vacc\u00e0, da Carrara, che realizz\u00f2 due pelli di tigre, aperte e munite di testa e zampe, sopra le porte laterali dell'edificio.\nSulla facciata di via Santa Barbara \u00e8 posta una lapide, datata 1962, nella quale si ricorda che di fronte al palazzo, nella zona della scomparsa chiesa di Santa Barbara (1581), sorgeva una chiesa di epoca longobarda dedicata a Santa Giulia di Porto Pisano, che fu distrutta dalle truppe di Carlo I d'Angi\u00f2 nel 1268.\nL'interno \u00e8 caratterizzato da un cortile delimitato da eleganti loggiati disposti su pi\u00f9 ordini."}
{"id": "1905567", "revid": "18323", "url": "https://it.wikipedia.org/wiki?curid=1905567", "title": "Galleria d'arte Niccoli", "text": "La Galleria d'arte Niccoli \u00e8 stata fondata nel 1970 a Parma da Giuseppe Niccoli ed \u00e8 diretta dai suoi figli Roberto e Marco.\nEx agente editoriale per la casa editrice Rizzoli negli anni Sessanta, Giuseppe Niccoli si specializza nella vendita di libri d'arte fino a ricavare un piccolo spazio espositivo all'interno della libreria.\nEsordisce negli anni Settanta con mostre dedicate alla scultura astratta (Miguel Berrocal, Marino Marini, Giacomo Manz\u00f9, Pietro Consagra), all'arte del Novecento (Carlo Carr\u00e0, Max Ernst, Giorgio De Chirico, Aligi Sassu, Henri Matisse, Alberto Burri) e ad altri artisti contemporanei (Enrico Baj, Gi\u00f2 Pomodoro, Michelangelo Pistoletto, Mario Schifano).\nNel 1978 la Galleria d'Arte Niccoli soppianta interamente lo spazio della libreria.\nNegli anni Ottanta la Galleria approfondisce il panorama internazionale, esponendo artisti come Graham Sutherland, Henry Moore, Otto Dix, Man Ray, Jean Arp, Daniel Spoerri, Henry Michaux, pur non tralasciando i contemporanei italiani (Afro Basaldella, Arturo Martini, Mario Sironi, Mimmo Rotella, Emilio Vedova, Piero Dorazio, Giacomo Balla, Armando Testa, Toti Scialoja, Lucio Fontana, Enrico Castellani)\nDal 1980 pubblica autonomamente i cataloghi delle mostre realizzate, con testi di autori quali Flavio Caroli, Enrico Crispolti, Giorgio Manganelli, Elena Pontiggia, Luciano Caramel, Angela Vettese, Gillo Dorfles, Maurizio Ferraris.\nDalla met\u00e0 del decennio Ottanta la Galleria si apre al mercato giapponese, a partire dalla mostra del 1986 \"Artisti Giapponesi in Italia\", esposta anche presso la Galleria Vivita di Firenze.\nNegli anni Novanta Giuseppe Niccoli, coadiuvato dai figli Marco e Roberto, apre la galleria ad artisti d'oltreoceano con un trittico di mostre dedicato a Conrad Marca-Relli, Salvatore Scarpitta e Angelo Savelli. Il decennio prosegue con una serie di mostre dedicate ai movimenti italiani di Forma 1, MAC, Arte informale, Pop Art italiana e Arte cinetica e programmata (2000).\nDagli anni Duemila la Galleria si dedica alla rilettura di artisti come Agostino Bonalumi, Alik Cavaliere, Paolo Scheggi, Vasco Bendini.\nLa Galleria ospita opere di Artan Shalsi, Vasco Bendini, Agostino Bonalumi, Alberto Burri, Enrico Castellani, Alik Cavaliere, Lucio Fontana, Emilio Isgr\u00f2, Felice Levini, Piero Manzoni, Conrad Marca-Relli, Elio Marchegiani, Paolo Minoli, Salvatore Scarpitta, Paolo Scheggi, Aldo Tagliaferro.\nNel 2011 la Galleria d'arte Niccoli ha pubblicato un libro, a cura di Marco Meneguzzo, che raccoglie i 40 anni di attivit\u00e0 dal 1970.\nPresso la Galleria d'arte Niccoli ha sede l'archivio generale di Conrad Marca-Relli."}
{"id": "1905570", "revid": "767487", "url": "https://it.wikipedia.org/wiki?curid=1905570", "title": "V\u00edctor Trossero", "text": "Carriera.\nClub.\nTrossero inizi\u00f2 la sua carriera tra le file del Boca Juniors, in cui esord\u00ec nel 1972 collezionando sette presenze e segnando un goal. Trasferitosi subito al Racing Avellaneda, vi milit\u00f2 per una stagione per poi passare al Uni\u00f3n dove rimase fino al 1978, anno in cui fu acquistato dal Nantes.\nNei due anni in cui milit\u00f2 nella squadra dei Paesi della Loira contribu\u00ec alla vittoria della Coppa di Francia (nella stagione 1978-1979) campionato (nella stagione 1979-80) segnando 23 reti.\nDopo una stagione al (in cui mise a segno diciotto reti arrivando quinto nella classifica cannonieri) e nel , Trossero ritorn\u00f2 in Argentina tra le file del River Plate, ma mor\u00ec un anno dopo, al termine di un incontro con il Rosario Central, per un aneurisma cerebrale; lascia la moglie e tre figli."}
{"id": "1905573", "revid": "228587", "url": "https://it.wikipedia.org/wiki?curid=1905573", "title": "Archivio Marca-Relli", "text": ""}
{"id": "1905583", "revid": "123169955", "url": "https://it.wikipedia.org/wiki?curid=1905583", "title": "Miriade", "text": "Il termine \"Miriade\" si riferisce a una quantit\u00e0 incalcolabile dalla mente umana. Nel sistema numerico greco equivaleva a 10.000 unit\u00e0.\nOrigine.\nHa origine dal latino tardo myrias -\u0103dis, dal greco \u03bc\u03c5\u03c1\u03b9\u03ac\u03c2 -\u03ac\u03b4\u03bf\u03c2, derivato di \u03bc\u03cd\u03c1\u03b9\u03bf\u03b9, che significa \"diecimila\".\nConversioni.\nUna miriade equivale, secondo il sistema numerico greco, a:"}
{"id": "1905584", "revid": "599013", "url": "https://it.wikipedia.org/wiki?curid=1905584", "title": "Francisco Veza Fragoso", "text": "Fu campione olimpico nel 1992 giocando in squadra con, tra gli altri, Josep Guardiola, Kiko e Albert Ferrer. Molto conosciuto per il lungo taglio di capelli, gioc\u00f2 sempre sulla linea difensiva, alternando partite da terzino a partite da centrale."}
{"id": "1905588", "revid": "729019", "url": "https://it.wikipedia.org/wiki?curid=1905588", "title": "Forte Strino", "text": "Il forte Strino (in tedesco Werk Strino) \u00e8 un forte austro-ungarico, appartenente al grande sistema di fortificazioni austriache al confine italiano (\"Subrayon II\" - \"Sbarramento Tonale\"), che si trova presso il passo del Tonale, nel territorio comunale di Vermiglio, in Trentino. Fu il primo dei forti costruiti nell'alta val Vermiglio, e attualmente ospita una mostra dedicata alla \"Grande Guerra\" ed una mostra d'arte contemporanea.\nIl forte fa parte della Rete Trentino Grande Guerra.\nStoria.\nLa fortezza fu edificata tra l'anno 1860 e il 1866, a una quota di 1.538 m s.l.m. allo scopo di controllo e difesa dell'ultimo tratto della strada per il valico. La struttura ha una pianta a forma di semicerchio, articolata su due livelli. Nel primo livello presentava tre postazioni, mentre al secondo livello quattro, posizionate verso la strada del passo del Tonale e la val Vermiglio. Oltre alle camere di combattimento, il forte aveva una serie di feritoie per la difesa ravvicinata. La parte bassa del forte serviva anche da tagliata stradale (oggi parzialmente abbattuta per il passaggio della strada).\nNel 1891 venne costruito sotto al forte una seconda struttura fortificata, il forte Velon, una struttura di modeste dimensioni, con il quale era collegato attraverso una ripida scalinata lunga circa 140 m coperta a volta, la cosiddetta \"caponiera\".\nInoltre allo sbarramento vennero aggiunti le seguenti fortificazioni: a sud forte Presanella, e a nord il forte Mero e il forte Saccarana (anche conosciuto come forte Tonale).\nIl forte completamente autosufficiente: era completo di acqua potabile, forno per il pane, infermeria, generatore di corrente elettrica, segnalatore ottico e telefono per collegarsi con gli altri forti e con le postazioni in prima linea o con la stazione centrale di Mal\u00e9. Era inoltre presente una colombaia per custodire i corpi dei morti.\nSoltanto a dopo la fine del conflitto si deve la parziale distruzione della fortezza, non quindi causata da eventi bellici, quanto ad una fase di depredazione del ferro e della pietra tagliata in granito che lo rivestiva.\nStoria recente.\nIl comune di Vermiglio, con la Provincia Autonoma di Trento, visto il degrado, ne ha deciso e promosso il ripristino, consolidando le strutture, rimuovendo le macerie ed eliminando la fitta vegetazione che lo aveva ricoperto.\nIl comando della fortezza era sottoposta al IX battaglione di Innsbruck, mentre la guarnigione era composta dai \"cacciatori\" provenienti da Rovereto e Pergine Valsugana.\nDopo un restauro dell'opera, nel 1997 si costitu\u00ec il \"Comitato Forte Strino di Vermiglio\", al quale l'amministrazione comunale ha delegato la creazione e la valorizzazione di uno spazio espositivo al Forte Strino.\nNel 2008 il comitato viene sostituito da un'associazione analoga, che garantisce visite guidate nei mesi estivi."}
{"id": "1905598", "revid": "119406543", "url": "https://it.wikipedia.org/wiki?curid=1905598", "title": "Herzberg (Mark)", "text": "Herzberg (Mark) \u00e8 un comune di abitanti del Brandeburgo, in Germania.\nAppartiene al circondario (\"Landkreis\") dell'Ostprignitz-Ruppin (targa OPR) ed \u00e8 parte della comunit\u00e0 amministrativa (\"Amt\") di Lindow."}
{"id": "1905599", "revid": "125124858", "url": "https://it.wikipedia.org/wiki?curid=1905599", "title": "Orizzonte cosmico", "text": "L'orizzonte cosmico \u00e8, secondo la teoria del Big Bang, il fronte pi\u00f9 avanzato dell'espansione dell'energia nell'universo.\nLe conoscenze ad oggi disponibili, derivate da osservazioni e analisi scientifica, postulano un universo finito ed in espansione; l'energia e la materia si espandono propagandosi in tutte le direzioni. Come esempio si pensi ad un palloncino che viene gonfiato: l'orizzonte sar\u00e0, in questo caso, la superficie del palloncino, che aumenta con il tempo. Allo stesso modo, l'orizzonte cosmico non \u00e8 statico ma \u00e8 in continua espansione e pu\u00f2 essere immaginato come la superficie di una sfera.\nQuesta espansione sembra essere sempre pi\u00f9 veloce, accelerata, come dimostrato dalle osservazioni del \"red shift\", che dimostrerebbe appunto il continuo aumento della velocit\u00e0 di espansione tra i corpi celesti, a causa del fatto che questa radiazione appare pi\u00f9 spostata verso il rosso quanto pi\u00f9 la galassia \u00e8 lontana da noi.\nDescrizione.\nSe l'universo non fosse in continua espansione progressiva, il suo raggio misurerebbe esattamente la sua et\u00e0, cio\u00e8 13,8 miliardi di anni luce; dato che per\u00f2 il nostro universo ha una espansione ben definita, osservabile e misurabile, proporzionale alla distanza dell'osservazione (ad es. doppio della distanza equivale al doppio della velocit\u00e0 di recessione), si potrebbe erroneamente calcolare che l'orizzonte cosmico si trovi a circa 46 miliardi di anni luce, poich\u00e9 nel tempo trascorso l'espansione \u00e8 continuata progressivamente, e per le zone pi\u00f9 distanti dall'osservazione questa recessione avviene a velocit\u00e0 superluminali; ma la velocit\u00e0 di espansione, poich\u00e9 in costante accelerazione, non permette alla luce degli oggetti che si trovino oltre la distanza di Hubble di raggiungerci, poich\u00e9 lo spazio si dilata pi\u00f9 velocemente di quanto si propaghi luce, che non potr\u00e0 mai raggiungere l'osservatore, creando un orizzonte degli eventi di un buco nero; se si aggiunge la relazione tra spazio e tempo ad oggi considerata valida e la fenomenologia dei buchi neri, in tale orizzonte dell'universo, una stella, particella o informazione avvicinandosi al limite, apparir\u00e0 all'osservatore rallentare, fino ad arrestarsi dopo un tempo infinito completamente sull'orizzonte dove il tempo \u00e8 zero. Oltre l'orizzonte dell'universo, posto a 16 miliardi di anni luce dall'osservazione, leggi fisiche, spazio e tempo perdono significato e \"contatto causale\", cio\u00e8 non esister\u00e0 mai la possibilit\u00e0 di osservare o scambiare alcun segnale, interazione o informazione. In pratica \"esce\" dalla realt\u00e0 dell'osservatore (e quindi, di fatto, \"al di fuori\" del suo Universo).\nEt\u00e0 della luce.\nSecondo le teorie pi\u00f9 recenti, la luce ha cominciato a propagarsi nell'universo almeno 13,2 miliardi di anni fa, dopo la cosiddetta \"dark age\", ovvero una fase primordiale in cui, data l'enorme densit\u00e0 dell'universo neoformato, non sarebbero ancora esistite le stelle e, quindi, sorgenti luminose. Questa fase non dovrebbe essere durata pi\u00f9 di 0,5 miliardi di anni."}
{"id": "1905604", "revid": "729019", "url": "https://it.wikipedia.org/wiki?curid=1905604", "title": "Mils Muliaina", "text": "Biografia.\nMuliaina, nato a Salelesi \u2015 un piccolo villaggio samoano del distretto di Atua \u2015 nel 1980 ma cresciuto a Invercargill fin dall'et\u00e0 di tre anni, quando la sua famiglia si trasfer\u00ec in Nuova Zelanda, comp\u00ec gli studi superiori alla Kelston School di Auckland per la cui squadra di rugby (all'epoca allenata dal futuro C.T. Graham Henry, che era anche il preside dell'istituto) milit\u00f2; l\u00ec si guadagn\u00f2 la convocazione nella rappresentativa neozelandese Under-19, poi quella Under-21, quella a sette e infine la Nazionale A.\nGi\u00e0 campione nazionale con Auckland nel 1999, esord\u00ec in Super Rugby nel 2001 con la \"franchise\" dei Blues, con i quali nel 2003 si aggiudic\u00f2 il torneo.\nQuello stesso anno esord\u00ec anche negli \"All Blacks\" in occasione di una sconfitta interna 13-15 contro l' a Wellington, a partita in corso come sostituto di Joe Rokocoko.\nDa allora divenne titolare fisso, principalmente nel ruolo di estremo ma, talora, anche come ala oppure centro, altre posizioni che ha ammesso risultargli congeniali.\nNel 2003 prese parte alla Coppa del Mondo in Australia dove gli \"All Blacks\" giunsero terzi dopo la sconfitta in semifinale contro i padroni di casa degli \"Wallabies\", e nel 2004 disput\u00f2 la sua ultima stagione ad Auckland; dal 2005 fu alla provincia di Waikato, con cui vinse il campionato provinciale nazionale nel 2006, e alla relativa \"franchise\" di Super Rugby degli Chiefs.\nFece, ancora, parte della squadra che prese parte alla in Francia, ma anche in tale occasione gli \"All Blacks\" si dovettero arrendere alla squadra di casa ai quarti di finale.\nTra il 2008 e il 2010 prese parte ai due \"tour\" nelle Isole britanniche che si risolsero in altrettanti Grandi Slam della e, nel 2011, fece parte dei 30 convocati iniziali alla Coppa del Mondo che gli \"All Blacks\" disputarono in casa.\nDurante tale torneo, che si risolse nella vittoria della Coppa da parte della Nuova Zelanda, nell'incontro della fase a gironi contro l' Muliaina giunse alla sua centesima partita con gli \"All Blacks\", secondo nella storia della Nazionale neozelandese a raggiungere tale traguardo a due settimane di distanza da Richie McCaw, ma non ebbe modo di celebrare l'evento perch\u00e9 durante l'incontro sub\u00ec un infortunio che lo costrinse ad abbandonare la competizione e rese necessaria la chiamata di Hosea Gear in sostituzione.\nIl centesimo incontro internazionale di Muliaina fu pure l'ultimo, in quanto il giocatore, all'indomani dell'infortunio, annunci\u00f2 il suo ritiro internazionale, che sarebbe comunque giunto alla fine della Coppa del Mondo, avendo questi firmato un contratto biennale con il club giapponese degli NTT Red Hurricanes.\nDopo un breve ritorno agli nel Super Rugby 2014, si trasfer\u00ec in Europa in Pro12 nelle file degli irlandesi del e, nel 2015-16, per un anno di contratto alla \"franchise\" federale italiana delle .\nDel maggio 2012 \u00e8 altres\u00ec un invito dei Barbarians per una serie di \"match\" contro i XV di , e ."}
{"id": "1905605", "revid": "119406567", "url": "https://it.wikipedia.org/wiki?curid=1905605", "title": "R\u00fcthnick", "text": "R\u00fcthnick \u00e8 un comune di abitanti del Brandeburgo, in Germania.\nAppartiene al circondario (\"Landkreis\") dell'Ostprignitz-Ruppin (targa OPR) ed \u00e8 parte della comunit\u00e0 amministrativa (\"Amt\") di Lindow (Mark)."}
{"id": "1905607", "revid": "110157", "url": "https://it.wikipedia.org/wiki?curid=1905607", "title": "Sala Estense", "text": "La Sala Estense \u00e8 una sala teatrale (un tempo cinematografica) di Ferrara. Si trova nel centro storico cittadino, a pochi passi dallo Scalone d'Onore del Municipio.\nStoria.\nLa sua costruzione si deve a Ercole I d'Este che la fece erigere nel 1476 come cappella di corte e chiamata Chiesa Nuova. Al suo interno vi venivano esposte le salme degli Estensi. Nel Cinquecento venne fatta ampliare da Alfonso II d'Este come chiesa ad aula con tre altari e abbellita esternamente da un frontone triangolare e da un portone ornato da due colonne.\nNell'Ottocento venne semiabbandonata e ridotta a magazzino. \nIn seguito fu restaurata, negli anni '20 del Novecento quando fu demolito il frontone triangolare della facciata della chiesa. Contemporaneamente in citt\u00e0 cominci\u00f2 una radicale opera di recupero dell'esistente e di ricostruzione, poi conosciuta come \"addizione novecentista\", voluta da Italo Balbo e dai suoi collaboratori pi\u00f9 vicini, come il podest\u00e0 Renzo Ravenna ed il giornalista Nello Quilici. In quegli stessi anni venne completamente rifatta in stile neo-medievale la facciata di fronte al Duomo del Palazzo Municipale e la Torre della Vittoria, che racchiudono, esternamente, la piazzetta Municipale. Dopo gli interventi di restauro la Sala Estense divenne un teatro ed un cinema.\nLa Sala Estense e la piazzetta Municipale furono utilizzate in varie produzioni cinematografiche, come ad esempio La lunga notte del '43 o il pi\u00f9 recente Al di l\u00e0 delle nuvole.\nCaratteristiche architettoniche.\nOggi la sala ha un piccolo palcoscenico, una platea ed una galleria e abbellita con colonne e decorazioni in tardo stile liberty. Dell'antica chiesa \u00e8 rimasto solo il portale sulla facciata dell'edificio frutto di un assemblaggio di elementi architettonici di epoche diverse. Ai lati della parte superiore del portale sono presenti le statue dei patroni di Ferrara \"San Giorgio\" e \"San Maurelio\" realizzate nel 1835 da Francesco Vidoni in origine destinati alla Cattedrale.\nUtilizzo attuale.\nAttualmente la Sala Estense ospita varie manifestazioni culturali e concerti. Una volta all'anno ospita una rassegna di teatro dialettale ferrarese organizzato dalla Compagnia Straferrara."}
{"id": "1905608", "revid": "1813408", "url": "https://it.wikipedia.org/wiki?curid=1905608", "title": "Campionato Meridionale 1928-1929", "text": "Il Campionato Meridionale 1928-1929 fu un campionato di calcio organizzato nel Mezzogiorno d'Italia.\nStagione.\nAntefatti.\nL'idea di un campionato meridionale fu concepita dalla FIGC nell'agosto del 1928 allorquando i piani federali di allargare a due gironi (con finale per la promozione in Serie B tra le vincenti) il \"Gruppo Sud\" del torneo cadetto del \"Direttorio Divisioni Superiori\" non andarono in porto a causa delle difficolt\u00e0 economiche delle societ\u00e0 centro-meridionali, molte delle quali rinunciarono a iscriversi alla Prima Divisione per gli eccessivi costi della competizione rispetto agli scarni incassi che ancora generava lo sport del calcio alle basse latitudini della penisola. Leandro Arpinati e il \"Direttorio Federale\", preso atto che non si era raggiunto un numero di iscrizioni sufficiente per formare i due progettati gironi del \"Gruppo Sud\" di Prima Divisione, concepirono quindi una nuova competizione organizzata su gironi pi\u00f9 piccoli, e quindi con pi\u00f9 contenute spese di trasporto ed alloggio fuori sede, e che al contempo servisse, come si diceva allora, \"di propaganda\" perch\u00e9 dava la possibilit\u00e0 a piccoli sodalizi di confrontarsi con realt\u00e0 pi\u00f9 grandi ed evolute. Il 7 agosto 1928, dunque, il Direttorio Federale annunci\u00f2:\nLa Presidenza Federale, preso atto delle difficolt\u00e0 finanziarie delle societ\u00e0 centro-meridionali gravate dagli alti costi dei trasporti pubblici e privati, decise dunque di affidare la gestione del \"Gruppo Sud\" del campionato di Prima Divisione non pi\u00f9 al Direttorio Divisioni Superiori ma al \"Direttorio Meridionale\" (ex \"Direttorio Divisioni Superiori Sud\"), l'ente a cui era demandata l'organizzazione della Seconda Divisione Sud e che meglio avrebbe redistribuito le societ\u00e0 partecipanti in gironi omogenei per costi, distanze e suddivisione geografica. Il Direttorio Meridionale nella stagione 1928-1929 organizz\u00f2 soltanto il campionato di Prima Divisione allargando i quadri e inserendo tutte le societ\u00e0 che avrebbero dovuto iscriversi alla Seconda Divisione. Il regolamento, stilato all'inizio del campionato, prevedeva la promozione in Serie B della sola vincitrice il girone di finale.\nDunque, non essendosi disputata la Seconda Divisione Sud nella stagione 1928-1929, di fatto il campionato organizzato dal Direttorio Meridionale nella stagione 1928-1929 era una sorta di campionato misto di Prima e Seconda Divisione Sud, ed era chiamato dalla stampa e dalle fonti ufficiali \"Campionato meridionale\" o \"Prima Divisione Sud\". Come ognuno dei tre gironi settentrionali di Prima Divisione, il campionato meridionale metteva in palio una promozione in Serie B, a conferma del rango di \"Prima Divisione\". A differenza della Divisione Nazionale e della Prima Divisione Nord, che sarebbero partite contemporaneamente il 30 settembre 1928, il Campionato Meridionale sarebbe partito il 7 ottobre, in contemporanea con la Seconda Divisione Nord. Le tasse di iscrizione, inoltre, furono notevolmente ridotte, rendendole equivalenti a quelle della pi\u00f9 modesta \"Seconda Divisione\".\nNon lasci trarre in inganno il numero delle societ\u00e0 in difficolt\u00e0 a fine campionato. Le societ\u00e0 partecipanti erano consapevoli degli alti costi e la F.I.G.C. nei loro confronti era ben tutelata fin dall'inizio imponendo un cospicuo deposito cauzionale che garantiva il pagamento delle sanzioni per rinuncia e una parte di quelle irrogate per mancato pagamento delle indennit\u00e0 di trasferta (14 biglietti di andata e ritorno da pagare alle societ\u00e0 ospitate prima dell'inizio della gara, pi\u00f9 una percentuale fissa da calcolare sugli incassi della partita).\nPer tutelarsi dal malcostume di rinunciare alle partite da disputarsi sul terreno amico (avendo gi\u00e0 usufruito delle indennit\u00e0 di trasferta in campo avverso) la F.I.G.C. impose un limite alle rinunce escludendo dal campionato alla quarta rinuncia le societ\u00e0 che ne avevano troppo abusato cancellandole dalla classifica con i risultati conseguiti al momento dell'esclusione definitiva.E il risultato fu subito evidente: ben poche societ\u00e0 non portarono a termine il campionato.\nAncora una volta la Federazione fu particolarmente dura e inesorabile con le societ\u00e0 che non pagavano alle consorelle l'indennit\u00e0 di trasferta escludendole dal campionato.\nIl Regime Fascista con questi \"fallimenti\" fu ancora pi\u00f9 duro: revoc\u00f2 i Consigli Direttivi delle societ\u00e0 indebitate azzerandone i direttivi nominando dei Commissari Fascisti, impedendo poi ai dirigenti rimossi la nomina in tutte le altre associazioni sportive affiliate al CONI.\nAvvenimenti.\nIl torneo fu strutturato su cinque zone liberamente corrispondenti ai comitati regionali all'epoca esistenti, sostanzialmente quelli della vecchia Lega Sud: le Marche, il Lazio, la Campania, la Puglia e la Sicilia, con campani e siciliani a loro volta riuniti fra loro, e le zone non rappresentate aggregate a quelle maggiori. Le quattro vincitrici locali avrebbero dovuto contendersi il titolo interregionale e la promozione nell'istituenda Serie B.\nTuttavia continui cambiamenti in corsa stravolsero la formula del torneo, si insinu\u00f2 per favorire il Palermo, la squadra dell'unico grande centro italiano che Arpinati non era riuscito a traslare in Divisione Nazionale in quell'estate per il semplice fatto che i rosanero si trovavano al momento inattivi ed in stato di liquidazione. Quando la ex \"\", che aveva ridato vita al sodalizio siciliano, non riusc\u00ec a superare la fase regionale venendo estromessa da e Messina, i rosanero e la Salernitana (eliminata anch'essa nella fase regionale) presentarono reclamo chiedendo l'ammissione in soprannumero alla seconda fase del girone D (Sicilia e Campania); il 1 aprile 1929, con la seconda fase gi\u00e0 cominciata da tre settimane, il Direttorio Federale accolse, seppur tardivamente, la richiesta delle due societ\u00e0, con la motivazione di rendere pi\u00f9 interessante il prosieguo del torneo. Con la stessa argomentazione la Federazione decise successivamente di ammettere alla fase subnazionale anche le seconde classificate di ognuno dei quattro raggruppamenti interregionali, tra cui il Palermo (ripescato per la seconda volta) e il Lecce (che avrebbe poi vinto il campionato). A causa del ripescaggio delle seconde classificate alla fase finale, essa venne ristrutturata su due gironi di semifinale, le cui vincenti avrebbero disputato la finale per la promozione in Serie B.\nLe polemiche non si spensero neanche durante lo svolgimento delle semifinali. Alla penultima giornata la trasferta dei rosa-nero a Cagliari sfoci\u00f2 in una rissa in campo e sugli spalti, a causa dell'arbitraggio giudicato di parte dai sardi; in particolare al 26' della ripresa il portiere rosanero, aggredito da uno spettatore, fu costretto ad abbandonare il campo per essere trasportato in ospedale. Sul campo il Palermo aveva perso per 3-2 ma il \"Direttorio Meridionale\" inflisse ai cagliaritani la sconfitta a tavolino, provvedimento che li escludeva di fatto da ogni speranza di promozione; per tutta risposta essi decisero per l'ultima giornata, in sfregio ai rivali siciliani, di dare partita vinta per \"forfait\" al che cos\u00ec chiuse il girone in testa alla graduatoria; la partita Cagliari-Lecce si disput\u00f2 comunque come amichevole terminando 5-1, anche perch\u00e9 i pugliesi, avendo gi\u00e0 ottenuto la vittoria a tavolino, non si impegnarono molto. L'immediato ricorso rosanero mise in imbarazzo il Direttorio, il quale defer\u00ec la spinosa decisione alla FIGC, che impose d'urgenza la disputa di una gara straordinaria di qualificazione fra giallorossi e rosa-nero da svolgersi a Napoli: furono per\u00f2 i giallorossi ad imporsi estromettendo definitivamente i siciliani. In una finale tutta pugliese, a Bari il Lecce super\u00f2 il e guadagn\u00f2 la sua prima promozione in Serie B.\nA fine campionato non mancarono le proteste per l'eccessivo protrarsi del campionato (terminato addirittura ad agosto) e vi fu chi auspic\u00f2 il ritorno alla Prima Divisione Sud a girone unico gestita direttamente dal Direttorio Divisioni Superiori, che, se da un lato comportava spese di iscrizione e di gestione maggiori, in compenso garantiva incassi maggiori dovuti a incontri di maggiore attrattiva. Fu anche proposto invano di allargare a due gironi la prima edizione della Serie B della Divisione Nazionale e di ammettervi d'ufficio le semifinaliste del campionato meridionale di Prima Divisione; la formula a due gironi con criterio territoriale avrebbe ridotto le elevate spese di gestione per la partecipazione al campionato cadetto, che garantiva introiti minori rispetto alla massima divisione. La Federazione accolse solo in parte queste proposte, facendo tornare il Gruppo Sud della Prima Divisione a girone unico ma affidandolo ancora al Direttorio Meridionale che nella stagione 1929-1930 organizz\u00f2 anche il campionato di Seconda Divisione alla quale furono incluse le squadre escluse dal girone unico nonch\u00e9 le neopromosse dalla Terza Divisione.\nGirone A.\nClassifica finale.\nLegenda:\nRegolamento:\nNote:\nGirone B.\nClassifica finale.\nLegenda:\nRegolamento:\nNote:\nGirone C.\nClassifica finale.\nLegenda:\nRegolamento:\nNote:\nGirone D.\nSottogirone Campano.\nAggiornamenti.\nIl Nola sostituisce all'inizio del campionato la dissestata Scafatese.\nClassifica finale.\nLegenda:\nRegolamento:\nSottogirone Siciliano.\nClassifica finale.\nLegenda:\nRegolamento:\nGirone interregionale.\nLegenda:\nRegolamento:\nNote:\nCalendario.\nNota bene: il calendario del girone di andata doveva terminare alla 3\u00aa giornata il 31.3.29 ma con l'ammissione di Palermo e Salernitana venne stravolto e dall'11.4 al 21.4.1929 ci furono le partite di recupero del Palermo e della Salernitana. Per il girone di ritorno venne fatto un calendario ex novo.\nGirone di andata\nGirone di ritorno\nSemifinali.\nGirone A.\nClassifica finale.\nLegenda:\nRegolamento:\nNote:\nGirone B.\nClassifica finale.\nLegenda:\nRegolamento:\nNote:"}
{"id": "1905609", "revid": "123068623", "url": "https://it.wikipedia.org/wiki?curid=1905609", "title": "Scott Rudin", "text": "Biografia.\nNato e cresciuto a New York, all'et\u00e0 di quindici anni inizia a lavorare come assistente per un produttore teatrale. Dopo gli studi al college inizia a lavorare addetto al casting ed in seguito e nel 1980 si trasferisce a Los Angeles. Inizia l'esperienza di produttore cinematografico, producendo i film \"Amare con rabbia\" e \"Fuga d'inverno\", che danno vita ad una lunga carriera in cui ha prodotto un enorme quantit\u00e0 di pellicole di successo. Nel 2007 \u00e8 produttore di due film premiati con l'Oscar, \"Non \u00e8 un paese per vecchi\" e \"Il petroliere\". Il primo ha vinto il premio come miglior film; alla consegna degli Oscar, Rudin assieme ai fratelli Coen \u00e8 salito sul palco, ricevendo una statuetta.\nMolto attivo in campo anche teatrale, Rudin ha vinto 15 Tony Award per le sue produzioni di musical e opere teatrali in scena a Broadway. Tra le sue produzioni pi\u00f9 note e premiate si ricordano la produzione originale di \"Passion\" (1994), un acclamato revival di \"Fences\" con Denzel Washington e Viola Davis (2010), la prima di \"The Book of Mormon\" (2011) e un revival del musical \"Hello, Dolly!\" con Bette Midler (2017). Nel 2021 \"The Hollywood Reporter\" ha pubblicato un articolo di denuncia contro Rudin in cui diversi dei suoi ex dipendenti lo hanno accusato di comportamenti violenti e abusivi nei loro confronti. Pochi giorni pi\u00f9 tardi Rudin ha annunciato il ritiro dal mondo del teatro dopo oltre venticinque anni come produttore a Broadway.\nRudin \u00e8 inoltre il primo e unico produttore ad aver ottenuto l'EGOT, la vittoria dei quattro maggiori premi dello show-business statunitense: l'Emmy, il Grammy, l'Oscar ed il Tony Award.\nRudin risiede a New York con il compagno John Barlow, pubblicista teatrale e socio fondatore della Barlow/Hartman.\nRiconoscimenti.\nPremio Oscar\nTony Award"}
{"id": "1905612", "revid": "119406651", "url": "https://it.wikipedia.org/wiki?curid=1905612", "title": "Vielitzsee", "text": "Vielitzsee \u00e8 un comune di abitanti del Brandeburgo, in Germania.\nAppartiene al circondario dell'Ostprignitz-Ruppin ed \u00e8 parte della comunit\u00e0 amministrativa di Lindow (Mark).\nSuddivisione amministrativa.\nIl comune di Vielitsee comprende 3 centri abitati (\"Ortsteil\"):"}
{"id": "1905614", "revid": "17933105", "url": "https://it.wikipedia.org/wiki?curid=1905614", "title": "Movimento dei cristiani omosessuali", "text": ""}
{"id": "1905615", "revid": "149727", "url": "https://it.wikipedia.org/wiki?curid=1905615", "title": "Vielitz", "text": ""}
{"id": "1905617", "revid": "149727", "url": "https://it.wikipedia.org/wiki?curid=1905617", "title": "Seebeck", "text": ""}
{"id": "1905618", "revid": "149727", "url": "https://it.wikipedia.org/wiki?curid=1905618", "title": "Strubensee", "text": ""}
{"id": "1905620", "revid": "599013", "url": "https://it.wikipedia.org/wiki?curid=1905620", "title": "Roberto Soloz\u00e1bal", "text": "Roberto Soloz\u00e1bal ha giocato per l'Atletico Madrid, debuttando nel 1989. Nella capitale spagnola gioc\u00f2 8 campionati, vincendo una Liga e 3 Coppe del Re. Nel 1998 passo al Real Betis, dove ha giocato fino all'anno del suo ritiro, avvenuto nel 2000.\nSoloz\u00e1bal gioc\u00f2 un totale di 273 partite in Liga spagnola, segnando 3 goal."}
{"id": "1905621", "revid": "149727", "url": "https://it.wikipedia.org/wiki?curid=1905621", "title": "Seebeck-Strubensee", "text": ""}
{"id": "1905622", "revid": "2519", "url": "https://it.wikipedia.org/wiki?curid=1905622", "title": "Distretto di Ahanta Ovest", "text": "Il distretto di Ahanta Ovest (ufficialmente Ahanta West District, in inglese) \u00e8 un distretto della Regione Occidentale del Ghana."}
{"id": "1905626", "revid": "21921", "url": "https://it.wikipedia.org/wiki?curid=1905626", "title": "Inti-Illimani 8 - Canci\u00f3n para matar una culebra", "text": "Inti-Illimani 8 - Canci\u00f3n para matar una culebra \u00e8 un album del gruppo musicale cileno Inti-Illimani, pubblicato nel 1979. \u00c8 il loro ottavo album pubblicato in Italia e il primo dopo il passaggio dalla Vedette/I Dischi Dello Zodiaco alla EMI Italiana.\nDescrizione.\nIn questo disco inizia la feconda collaborazione con Patricio Manns, da poco trasferitosi in Europa, e viene incrementata la quantit\u00e0 di canzoni nuove realizzate da musicisti del gruppo stesso.\nParallelamente da questo disco, per molti versi seminale, il gruppo si prende la responsabilit\u00e0 di un maggior ruolo creativo e della ricerca di una maggiore originalit\u00e0. \nTra i brani compare una nuova incisione de \"La petenera\", gi\u00e0 incisa molti anni prima in Cile; l'omaggio a V\u00edctor Jara con la sua \"Angelita Huenum\u00e1n\" e almeno un paio di canzoni che diventeranno tra le pi\u00f9 famose del gruppo: \"Vuelvo\" (\"Torno\"), la canzone sul ritorno in patria che li accompagner\u00e0 per tutto l'esilio e sar\u00e0 la canzone che li accoglier\u00e0 al loro rientro in Cile (curiosamente nata sostituendo un testo di Aquiles Nazoa di una canzone in lavorazione con un testo del tutto diverso scritto di getto da Patricio Manns), e \"Samba land\u00f3\", il land\u00f3 \u00e8 uno stile musicale peruviano, che diventer\u00e0 subito un brano immancabile nei loro concerti e segner\u00e0 l'ingresso della musica afroperuviana nel repertorio del gruppo (genere musicale che col tempo prender\u00e0 sempre maggior spazio nei loro lavori). \nNegli arrangiamenti di \"Angelita Huenum\u00e1n\" e \"Sensemay\u00e1, canto para matar una culebra\" emergono gli effetti della relazione del gruppo, in quegli anni, con il compositore Alessandro Sbordoni.\n\"Derrota de Don Quijote\" era stata scritta per lo spettacolo teatrale Don Quijote di Mariano Rigillo.\nDa questo disco torna nella formazione Marcelo Coul\u00f3n, dopo una breve apparizione nel 1970 nell'album \"Canto al programa\", in sostituzione di Jos\u00e9 Miguel Camus che aveva lasciato il gruppo per motivi personali. Secondo il direttore artistico del gruppo \u00e8 stato il miglior suonatore di quena nella storia degli Inti-Illimani.\nIl disco fu pubblicato, in tempi diversi, in svariati paesi del mondo, sempre con identica \"tracklist\", ma con la copertina a volte modificata e, in alcuni casi, anche con il titolo modificato."}
{"id": "1905631", "revid": "486946", "url": "https://it.wikipedia.org/wiki?curid=1905631", "title": "Cancion para matar una culebra", "text": ""}
{"id": "1905632", "revid": "599013", "url": "https://it.wikipedia.org/wiki?curid=1905632", "title": "Greg Ostertag", "text": "Carriera.\nGli Utah Jazz ingaggiarono Ostertag tramite la ventottesima scelta del primo giro del Draft NBA del 1995, sperando di colmare al meglio il vuoto lasciato da Mark Eaton, ritirato qualche stagione prima. Durante la sua seconda stagione mise in mostra le sue capacit\u00e0 da centro. Ai Playoffs del 1997 e del 1998, anni in cui i Jazz raggiunsero le NBA Finals, Ostertag fu molto importante in difesa: mise in grande difficolt\u00e0 giocatori come Hakeem Olajuwon, David Robinson, Tim Duncan, e Shaquille O'Neal.\nSuccessivamente, firm\u00f2 per 6 anni a 39 milioni di dollari. Dovette per\u00f2 affrontare vari problemi fisici e molte critiche da parte dei tifosi, che non apprezzavano la sua scarsa abilit\u00e0 offensiva.\nCiononostante, nel corso della sua carriera fu un abile difensore e uno dei migliori stoppatori della Lega (nel 2000 e nel 2002, infatti, fu il giocatore con la pi\u00f9 alta percentuale di tiri stoppati).\nDopo la scadenza del suo contratto nel 2004, Ostertag firm\u00f2 per i Sacramento Kings dopo aver trascorso nove anni giocando per i Jazz. Qui rest\u00f2 per un anno, per poi tornare a Salt Lake City tramite la \u201cmega-trade\u201d che coinvolse 5 squadre e 13 giocatori (la pi\u00f9 grande della storia). Gioc\u00f2 la sua ultima partita (che fu anche l\u2019ultima della regular season di quella stagione) il 19 aprile 2006, in casa contro i Golden State Warriors. Rest\u00f2 in campo per 3 minuti e 36 secondi, tutti nel primo quarto. I Jazz vinsero quella partita concludendo la stagione con un record di 41-41: grazie a questo risultato, si pu\u00f2 affermare che Ostertag non ha mai giocato in squadre con record negativo nel corso della sua carriera.\nNel dicembre del 2011, dopo 5 anni di inattivit\u00e0, \u00e8 tornato brevemente in campo nella NBA D-League con i Texas Legends. Dopo aver giocato 10 partite, per\u00f2, dovette smettere a causa di un infortunio al ginocchio."}
{"id": "1905635", "revid": "113085428", "url": "https://it.wikipedia.org/wiki?curid=1905635", "title": "Nazionale di hockey su prato dell'India", "text": "La nazionale di hockey su prato dell'India \u00e8 la squadra di hockey su prato rappresentativa dell'India."}
{"id": "1905638", "revid": "599013", "url": "https://it.wikipedia.org/wiki?curid=1905638", "title": "Corinne Schmidhauser", "text": "Biografia.\nCarriera sportiva.\nCorinne Schmidhauser debutt\u00f2 in campo internazionale in occasione dei Mondiali juniores di Auron 1982, dove ottenne come miglior piazzamento il 4\u00ba posto nello slalom gigante del 5 marzo, e nella stagione 1982-1983 in Coppa Europa si classific\u00f2 al 3\u00ba posto in classifica generale. In Coppa del Mondo ottenne il primo piazzamento di rilievo il 9 dicembre 1984 sulle nevi di casa di Davos, giungendo 7\u00aa in slalom speciale; in seguito venne convocata per disputare i Mondiali di Bormio 1985, dove concluse 8\u00aa sempre in slalom speciale.\nIl 25 gennaio 1986 colse a Saint-Gervais-les-Bains il suo primo podio in Coppa del Mondo, piazzandosi 2\u00aa in combinata, e il 9 febbraio successivo ottenne la prima vittoria a \u0160trbsk\u00e9 Pleso, in slalom speciale. Nella stagione 1986-1987 in Coppa del Mondo conquist\u00f2 cinque podi con tre vittorie (tra le quali l'ultima della carriera nello slalom speciale disputato il 28 febbraio a Zwiesel) e si aggiudic\u00f2 la Coppa del Mondo di slalom speciale.\nNella stagione 1987-1988 sal\u00ec per l'ultima volta sul podio in Coppa del Mondo, nello slalom speciale del 24 gennaio a Bad Gastein, e partecip\u00f2 ai suoi unici Giochi olimpici invernali, anche se a non port\u00f2 a termine n\u00e9 lo slalom gigante n\u00e9 lo slalom speciale. L'ultimo piazzamento della sua attivit\u00e0 agonistica professionistica fu il 14\u00ba posto ottenuto il 3 marzo 1989 nello slalom speciale di Coppa del Mondo disputato a Furano.\nPartecip\u00f2 ancora alle Universiadi del 1991 a Sapporo dove vinse la medaglia d'oro nello slalom gigante e quella d'argento nello slalom speciale.\nDopo il ritiro.\nCarriera dirigenziale.\nDal 1990 al 1995 studia giurisprudenza a Berna e nel contempo lavora come redattrice presso il giornale Der Bund di Berna e come giornalista freelance con la Televisione Svizzera. Nel 1996 si occupa dell'ufficio stampa della Festa Federale di ginnastica disputata a Berna e lavora come project manager presso il Teletext della televisione a Biel. Ammessa alla pratica di avvocato lavora presso studi legali e nel 2003 diventa mediatore civile. Delegato Tecnico e capo del comitato giuridico della federazione svizzera di sci alpino, diventa membro del comitato giuridico e per la sicurezza della FIS.\nNel 2008 \u00e8 tra i co-fondatori della Fondazione Antidoping Svizzera della quale \u00e8 stata presidente fino al 2020. Giudice presso il Tribunale Arbitrale dello Sport, con sede a Losanna e membro dell'ICAS (International Council of Arbitration for Sport), dal 2016 \u00e8 presidente della Camera Arbitrale d'appello del TAS. Durante i XXII Giochi olimpici invernali di So\u010di del 2014 e i XXIV Giochi olimpici invernali di Pechino del 2022 \u00e8 stata co-presidente dell'ufficio del Tribunale Arbitrale dello Sport installato in occasione delle manifestazioni.\nCarriera politica.\nViene eletta consigliere comunale nel comune di Bremgarten bei Bern nelle file del PRD, carica che occupa dal 2008 al 2011. Per lo stesso partito viene eletta nel Gran Consiglio del cantone di Berna alle elezioni del 2009.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSL = slalom speciale"}
{"id": "1905643", "revid": "767487", "url": "https://it.wikipedia.org/wiki?curid=1905643", "title": "Mutabaruka", "text": "\u00c8 un membro del movimento dub poetry. Il suo nome deriva dalla lingua Ruandese tradotto significa \"Uno che \u00e8 sempre vittorioso\".\nBiografia.\nIl suo album del 1983 \"Check It\" \u00e8 stato pubblicato dall'etichetta blues di Chicago \"Alligator Records\". Nel 2008, Mutabaruka ha partecipato in una parte dell'episodio del programma televisivo giamaicano ."}
{"id": "1905644", "revid": "119406469", "url": "https://it.wikipedia.org/wiki?curid=1905644", "title": "Neustadt (Dosse)", "text": "Neustadt (Dosse) \u00e8 una citt\u00e0 di abitanti del Brandeburgo, in Germania.\nAppartiene al circondario dell'Ostprignitz-Ruppin ed \u00e8 capoluogo dell'Amt Neustadt (Dosse).\nNeustadt si fregia del titolo di \"citt\u00e0 dei cavalli\" (\"Stadt der Pferde\").\nGeografia fisica.\n\u00c8 attraversata dal fiume Dosse.\nSuddivisione amministrativa.\nNeustadt si divide in 3 zone, corrispondenti all'area urbana e a 2 frazioni (\"Ortsteil\"):\nAmministrazione.\nGemellaggi.\nNeustadt (Dosse) \u00e8 membro del gemellaggio internazionale \"Neustadt in Europa\", che riunisce 36 citt\u00e0 e comuni che portano nel nome la dicitura \"Neustadt\" (\"citt\u00e0 nuova\")."}
{"id": "1905646", "revid": "149727", "url": "https://it.wikipedia.org/wiki?curid=1905646", "title": "Kampehl", "text": ""}
{"id": "1905647", "revid": "287204", "url": "https://it.wikipedia.org/wiki?curid=1905647", "title": "Nicola Gambetti", "text": "Famiglia.\nNicola Gambetti nacque da Angelo e Maria Angela Lanzi, di famiglia benestante, proprietaria del caseggiato di Monterotondo nel comune di Badia Tedalda, acquistato dalla famiglia direttamente dal granduca di Toscana, e di altri beni sparsi nel Montefeltro. Alle dipendenze della famiglia erano contadini per i lavori dei campi, officine per la polvere da sparo presso il \"Mulino del Conte, una tintoria e servitori per la casa.\nBiografia.\nNicola Gambetti continu\u00f2 gli studi dopo le elementari con istruttore privato, don Giuseppe Manfredi, che lo istru\u00ec nelle lettere e nella religione cattolica. Dedic\u00f2 gran parte del tempo libero alla lettura e si form\u00f2 per mezzo della ricca biblioteca familiare anche in medicina.\nDella sua vita la tradizione popolare locale riporta avvenimenti misteriosi, che testimoniano dell'aura leggendaria che lo circond\u00f2 in vita, ma sono privi di riscontri documentati.\nAttivit\u00e0.\nIn seguito Nicola avrebbe nella cura da autodidatta degli ammalati, anche per via del suo aspetto: di alta statura, si spostava su un cavallo bianco e portava la barba bianca lunga, con un cappello a falde e abiti di mezza lana sia d'estate che d'inverno. Dichiarava di avere la missione di lenire le sofferenze e spesso offriva prestazioni gratuite.\nL'impresa pi\u00f9 stupefacente di Nicola fu quella di essere stato chiamato da Re Vittorio Emanuele III per aiutare la Regina Elena in ritardo, gi\u00e0 di otto giorni, nel parto. Secondo alcune testimonianze, Gambetti pose il suo grande cappello sul ventre della regina che partor\u00ec poco dopo. Il Re come ricompensa conferm\u00f2 Nicola come guaritore\nMorte.\nMor\u00ec nella sua stanza alle nove del mattino del 30 giugno del 1921 e fu sepolto nella cappella privata della residenza.\nI beni della famiglia erano passati per la parte che loro spettava ai fratelli di Nicola: alle sorelle sopravvissute Filomena e Francesca, dopo il loro matrimonio, e al fratello Battista*, che si spos\u00f2 con Celeste Marani ed ebbe 5 figlie, l'ultima della quale nacque nel 1874 poco prima della morte della madre e fu presa in casa dagli zii, i fratelli Nicola e Giuseppe che non si erano sposati e che ne fecero la propria erede universale a patto che non si sposasse. La giovane tuttavia rimase incinta e si spos\u00f2 nel 1903, avendo in seguito ben sette figli e non ricevendo pi\u00f9 alcun soccorso dagli zii nonostante la prematura morte del marito.\nAgostino Muscioni nel 1892 all'et\u00e0 di 31 anni si unisce in matrimonio con Maria Salvi (22 anni) essendo nata l\u20198-9-1870. Enrico trova cos\u00ec una nuova madre e una nuova famiglia con la quale avr\u00e0 un rapporto di profondo amorevole affetto, sia con la nuova madre sia con i numerosi fratelli e sorelle che nasceranno dopo di lui. Nel 1909 muore il padre Agostino, Nonostante, il suo stato di orfano, Enrico verr\u00e0 chiamato alle armi nella I\u00b0 guerra mondiale e morir\u00e0 il 10-1-1918 prigioniero nonostante il suo ricovero in un ospedale da campo, che verr\u00e0, tutto l\u2019ospedale, durante Caporetto, deportato a Komarno, ieri Ungheria, oggi Repubblica Slovacca, dove \u00e8 sepolto. Tomba introvabile."}
{"id": "1905648", "revid": "149727", "url": "https://it.wikipedia.org/wiki?curid=1905648", "title": "K\u00f6ritz", "text": ""}
{"id": "1905649", "revid": "149727", "url": "https://it.wikipedia.org/wiki?curid=1905649", "title": "Pl\u00e4nitz-Leddin", "text": ""}
{"id": "1905650", "revid": "149727", "url": "https://it.wikipedia.org/wiki?curid=1905650", "title": "Pl\u00e4nitz", "text": ""}
{"id": "1905651", "revid": "149727", "url": "https://it.wikipedia.org/wiki?curid=1905651", "title": "Leddin", "text": ""}
{"id": "1905652", "revid": "149727", "url": "https://it.wikipedia.org/wiki?curid=1905652", "title": "Roddahn", "text": ""}
{"id": "1905657", "revid": "149727", "url": "https://it.wikipedia.org/wiki?curid=1905657", "title": "Helenenhof", "text": ""}
{"id": "1905658", "revid": "365417", "url": "https://it.wikipedia.org/wiki?curid=1905658", "title": "Thakan'dar", "text": ""}
{"id": "1905663", "revid": "1494169", "url": "https://it.wikipedia.org/wiki?curid=1905663", "title": "Neuhof", "text": ""}
{"id": "1905664", "revid": "149727", "url": "https://it.wikipedia.org/wiki?curid=1905664", "title": "Neuroddahn", "text": ""}
{"id": "1905668", "revid": "547992", "url": "https://it.wikipedia.org/wiki?curid=1905668", "title": "Emanuela Loi", "text": "Fra le prime donne poliziotto adibite in Italia al servizio scorte, fu la prima agente donna della Polizia di Stato a restare uccisa in servizio.\nIl 5 agosto 1992, con provvedimento postumo, le \u00e8 stata conferita la Medaglia d'oro al valor civile per la dedizione e il coraggio espressi nel servizio, fino al sacrificio della propria vita.\nBiografia.\nNacque a Cagliari nell'ottobre 1967, era residente a Sestu. Dopo aver conseguito il diploma magistrale, entr\u00f2 nella Polizia di Stato nel 1989 e frequent\u00f2 il 119\u00ba corso presso la Scuola Allievi Agenti di Trieste; seguiva l'aspirazione della sorella Maria Claudia, che per\u00f2 non era stata ammessa. Fu trasferita a Palermo due anni dopo. Emanuela si stabil\u00ec presso il complesso delle Tre Torri in Viale del Fante destinato a poliziotti e carabinieri fuori sede. Le affidarono i piantonamenti a Villa Pajno, a casa dell'onorevole Sergio Mattarella, la scorta alla senatrice Pina Maisano Grassi e il piantonamento del boss Francesco Madonia.\nNel giugno del 1992 venne affidata al magistrato Paolo Borsellino. Emanuela non aveva paura del nuovo incarico ricevuto, tanto da rassicurare i genitori, dopo la strage di Capaci, che non le sarebbe successo niente. Agente della scorta del magistrato Paolo Borsellino, cadde nell'adempimento del proprio dovere il 19 luglio 1992, vittima della Strage di via D'Amelio a Palermo; con lei persero la vita, oltre a Paolo Borsellino, i colleghi Walter Eddie Cosina, Agostino Catalano, Claudio Traina e Vincenzo Li Muli. Da anni sua sorella Maria Claudia tiene vivo il suo ricordo nelle scuole e anche grazie all'associazione contro le mafie Libera.\nMemoria.\nAd Emanuela Loi sono state intitolate scuole a Genova, Sestu, Nettuno, Carbonia, Cefal\u00f9, Bagheria, Carini, Roma, Palermo e Mediglia (frazione Bustighera).\nLe sono state inoltre dedicate vie e piazze a Battipaglia, Elmas, Sestu, San Sperate, Monastir, Nuraminis, Quartu Sant'Elena, Guspini, Porto Torres, Usini, Villanova Monteleone, Stintino, San Severo, Busachi, Capoterra, Suelli, Olmedo,\nIglesias, Altamura, Buonabitacolo, Nettuno, Pontedera, Castel Maggiore, Orsenigo, San Giuseppe Jato, Catanzaro, Vittoria, Gangi, Montemurlo, Montespertoli, Milazzo, Esterzili, Furtei, Leonforte, Barrali, Sabaudia, Manduria, Canosa di Puglia, Corato, Casorate Sempione, Ragusa, Cuneo, Peschiera del Garda, Casalpusterlengo,un parco a Ceranova, in provincia di Pavia, a Sassari e Quattro Castella, un ponte a Monserrato, La Spezia.\nUna pubblica area verde a Terni, Savigliano, Rivoli e Bari, un anfiteatro sul lungomare Falcone e Borsellino a Lamezia Terme.\nUna statua \u00e8 stata dedicata ad Emanuela Loi nel comune di Ari, piccolo centro in provincia di Chieti, che con le sue statue (45) \u00e8 ricordato come Paese della Memoria. \nUn giardino pubblico a Vimodrone (MI) inaugurato il 6 aprile 2019.\nUn giardino pubblico a Bari inaugurato il 19 luglio 2019.\nNel 2019 il Comune di Milano le ha intitolato una via.\nNel settembre 2019, a Lodi, \u00e8 stato dedicato a lei il parco giochi del quartiere Campo di Marte. Il 5 ottobre, le \u00e8 stato intitolato il piazzale antistante una delle sedi della Regione Marche ad Ancona.\nA Sesto San Giovanni, in piazza Oldrini, \u00e8 presente una targa in sua memoria e delle altre vittime della strage di via D'Amelio.\nIl 19 luglio 2021 A Pisa nel quartiere di Porta Fiorentina \u00e8 stato intitolato un giardino pubblico in ricordo di Emanuela Loi.\nA San Benedetto del Tronto \u00e8 presente una targa in sua memoria presso il Commissariato di pubblica sicurezza in via Crispi."}
{"id": "1905669", "revid": "599013", "url": "https://it.wikipedia.org/wiki?curid=1905669", "title": "La ragazza e il professore", "text": ""}
{"id": "1905673", "revid": "149727", "url": "https://it.wikipedia.org/wiki?curid=1905673", "title": "Neuhof an der Zenn", "text": ""}
{"id": "1905675", "revid": "170423", "url": "https://it.wikipedia.org/wiki?curid=1905675", "title": "Nazionale di hockey su prato del Pakistan", "text": "La nazionale di hockey su prato del Pakistan \u00e8 la squadra di hockey su prato rappresentativa del Pakistan ed \u00e8 posta sotto la giurisdizione della Pakistan Hockey Federation."}
{"id": "1905677", "revid": "124123", "url": "https://it.wikipedia.org/wiki?curid=1905677", "title": "Giuseppe Pistocchi", "text": "Biografia.\nGiuseppe Pistocchi, apparteneva a una famiglia di artigiani. Era figlio di Antonio, stuccatore e decoratore a finto marmo e di Maria Maddalena Zotti. Due suoi fratelli, Luigi e Lodovico, divennero pittori. Fu mandato a bottega dall'architetto di Faenza Carlo Boschi, detto \"Carloncino\". A Roma, dal 1762, lavor\u00f2 presso Carlo Murena ed entr\u00f2 in contatto con artisti francesi dell'Accademia di Francia.\nTornato a Faenza, nel 1766, diresse i lavori per la costruzione dell'Oratorio della Confraternita di San Matteo e, nel 1767-1768, ricostru\u00ec l'altare maggiore del Duomo. \nNel 1774 si occup\u00f2 del restauro del Palazzo Apostolico di Pesaro e in questa citt\u00e0 complet\u00f2 la facciata di Santa Maria degli Angeli e il restauro della chiesa di Sant'Agostino. Si occup\u00f2 anche del trasporto della statua di papa Urbano VIII, dalla piazza Grande alla piazzetta di Sant'Ubaldo, ed ottenne la nomina a ingegnere e architetto dei Beni camerali in Romagna. \nA Faenza, nel 1775, ha progettato il Palazzo Bandini-Spada, gravemente danneggiato durante la Seconda Guerra e poi abbattuto. Dal 1780 al 1782 ha completato la cupola ellittica del Duomo di Ravenna.\nAderendo allo stile neoclassico, dal 1780 al 1787 ha diretto la costruzione del teatro Comunale Masini di Faenza. Nel 1785, per la realizzazione della galleria dei \"Cento Pacifici\", ha disegnato un esterno con nove arcate al pianterreno e nove al piano superiore, seguendo il modulo adottato nella parte frontale del teatro; ma per l'interno ha chiamato Antonio Trentanove a realizzare una ricca decorazione, sotto la volta affrescata da Serafino Barozzi. \nAltri progetti e altre realizzazioni.\nNel 1789 present\u00f2 al concorso per il nuovo teatro La Fenice di Venezia un progetto con platea a gradinate e un'ulteriore loggia aggiunta; ma non vinse il concorso e i suoi disegni andarono perduti.\nPistocchi si avvicin\u00f2 agli ideali giacobini e fin\u00ec in carcere. Con la Repubblica Cisalpina ebbe la carica di ingegnere idraulico del canale Naviglio e di ispettore generale delle caserme del Dipartimento del Rubicone. \nLavorava alla realizzazione del neoclassico palazzo Milzetti, ma nel 1797 fu sostituito da Giovanni Antonio Antolini. Tra i due architetti nacque un forte dissidio.\nNel 1798 Pistocchi fu chiamato a Milano, come architetto dei Quartieri militari. Disegn\u00f2 progetti per Piazza Duomo ed esegu\u00ec il visionario progetto della colonna commemorativa della battaglia di Marengo. \nA Mantova, come ispettore dei Palazzi reali, progett\u00f2 porta Pradella e un palazzo sul corso di questa porta (1800-1802). \nTornato in Romagna, nel 1802 disegn\u00f2 un moderno porto a Ravenna, il cimitero comunale di Faenza (1806-08) e la ricostruzione degli interni della rocca di Imola (1805-1810). Negli ultimi anni, a Milano, disegn\u00f2 progetti per la porta Marengo (1802-1813), la porta Sempione (1808), la porta Orientale (1811) e il Palazzo Reale, sull'area del Castello Sforzesco. Altri suoi progetti: un ponte sul Ticino (1810 circa) e un monumento-caserma sul Moncenisio (1813), voluto da Napoleone I \nMorto a Faenza, \u00e8 sepolto nel Duomo."}
{"id": "1905679", "revid": "2519", "url": "https://it.wikipedia.org/wiki?curid=1905679", "title": "Distretto municipale di Aowin", "text": "Il distretto di municipale di Aowin (ufficialmente Aowin Municipal District, in inglese) \u00e8 un distretto della regione Nordoccidentale del Ghana.\nIl distretto, costituito nel 1988 con il nome di distretto di Aowin/Suaman (\"Aowin/Suaman District\") venne rinominato distretto di Aowin nel 2012 quando dal suo territorio venne scorporato il distretto di Suaman, nello stesso anno divenne distretto municipale.\nSituato nella parte occidentale del paese confina a occidente con la Costa d'Avorio. Il territorio \u00e8 pianeggiante con pochissimi e bassi rilievi, abbondanti i corsi d'acqua tra i quali il fiume Tano che forma il confine naturale con il distretto di Wassa Amenfi Ovest e pi\u00f9 avanti nel suo corso delimita il confine con la Costa d'Avorio.\nIl terreno dell'area \u00e8 argilloso, particolarmente indicato per la coltivazione del cacao. Oltre l'80% della popolazione \u00e8 impiegata nelle attivit\u00e0 agricole.\nNel distretto si trovano otto riserve forestali: Tano Ehuro, Tano Anwia, Tano Nimire, Boin Tano, Jema Assemkrom, Boi River, Disue River e Yoyo."}
{"id": "1905681", "revid": "663182", "url": "https://it.wikipedia.org/wiki?curid=1905681", "title": "Julio Fern\u00e1ndez Rodr\u00edguez", "text": "Biografia.\nFern\u00e1ndez \u00e8 nato in A Fonsagrada nella provincia di Lugo. Gi\u00e0 a sedici anni si sposta in Catalogna per stuadiare cinema, dove risiede tuttora. La carriera di produzione cinematografica di Julio \u00e8 ricca di onorificenze e soddisfazioni, tanto da arrivare a dirigere una delle pi\u00f9 famose societ\u00e0 di produzione spagnola: la Filmax Entertainment."}
{"id": "1905683", "revid": "2519", "url": "https://it.wikipedia.org/wiki?curid=1905683", "title": "Distretto di Bia", "text": "Il distretto di Bia (ufficialmente Bia District, in inglese) era un distretto della Regione Occidentale del Ghana.\nNel 2012 \u00e8 stato soppresso, il territorio \u00e8 stato suddiviso nei distretti di Bia Est (capoluogo: Asokore Adaborkrom) e Bia Ovest (capoluogo: Sefwi Essam)."}
{"id": "1905684", "revid": "599013", "url": "https://it.wikipedia.org/wiki?curid=1905684", "title": "Schwarzwasser", "text": ""}
{"id": "1905685", "revid": "287204", "url": "https://it.wikipedia.org/wiki?curid=1905685", "title": "Almuzia", "text": "Lalmuzia o zanfarda \u00e8 un paramento liturgico compreso all'interno delle vesti cosiddette corali.\nEssa \u00e8 prevalentemente utilizzata dai canonici di alcuni capitoli minori come segno distintivo del proprio rango rispetto ai sacerdoti ordinari. \nIn origine, essa era a foggia di berretto o cuffia di pelliccia, mentre nei paramenti moderni viene portata sulle spalle se seduti o legata al braccio destro se il sacerdote \u00e8 in piedi. Oggi ha forma trapezoidale, col lato pi\u00f9 piccolo rivoltato e cucito, e si fa con pelli grigio chiaro per l'inverno e seta per l'estate al dritto e di vaiato al rovescio, con code di donnola nel lato inferiore.\nEssa veniva utilizzata soprattutto nei paesi nordici o a clima rigido e normalmente si indossava sopra la veste talare e sopra la cotta durante le celebrazioni liturgiche.\nOggi \u00e8 caduta in disuso poich\u00e9 in molti casi essa si trova a coincidere con la mozzetta, con la quale \u00e8 stata sostituita.\nStoria.\nIn numerosi documenti del XII-XV secolo l'almuzia viene menzionata, sovente, come sinonimo di cappuccio, ma pi\u00f9 spesso come una sorta di cappuccio distinto. Dal XIV secolo vengono rilevate due tipologie diverse di almuzie: un cappuccio con paraorecchie o un cappuccio che cade sino alle spalle. Quest'ultimo era riservato ai canonici pi\u00f9 importanti. Il nome almuzia \u00e8 derivato con tutta probabilit\u00e0 dall'arabo \"al-musta-kah\", una pelliccia a maniche lunghe utilizzata nei paesi arabi.\nL'introduzione della berretta nel XV secolo tese a rimpiazzare l'uso dell'almuzia intesa come copertura per il capo, e il cappuccio divenne sempre pi\u00f9 piccolo sino a venire posto addirittura sulle spalle. Un altro tipo di almuzia diffusa in questo stesso periodo cadeva con due code sul retro.\nLe almuzie erano occasionalmente realizzate in seta o lana, ma dal XIII secolo vennero realizzate prevalentemente in pelo animale, solitamente con frange di coda. L'almuzia in uso in Inghilterra divenne nota come \"grey amices\" (dal colore prescelto per il pelo utilizzato), per distinguerla dall'amitto liturgico. Dal XVI secolo l'almuzia divenne un vero e proprio elemento distintivo per l'abito corale dei canonici, ma cess\u00f2 di avere un utilizzo pratico, al punto da venire portata sul braccio sinistro come simbolo del proprio incarico. Successivamente l'almuzia venne sostituita perlopi\u00f9 dalla mozzetta. La \"grey amice\" per i canonici della Cattedrale di Saint Paul a Londra venne dismessa nel 1549, venendo sostituita dalla cappa accademica classica. L'almuzia venne definitivamente abolita in uso al clero inglese nel 1571."}
{"id": "1905686", "revid": "767487", "url": "https://it.wikipedia.org/wiki?curid=1905686", "title": "La ragazza e il professore (film)", "text": "La ragazza e il professore (\"Svengali\") \u00e8 un film per la televisione del 1983 diretto da Anthony Harvey, basato su \"Trilby\", romanzo di George du Maurier pubblicato nel 1894.\nTrama.\nUn vecchio cantante allena una giovane donna che crede sar\u00e0 la prossima rivelazione nel canto. Con il crescere della carriera, il loro legame diventa pi\u00f9 forte.\nProduzione.\nIl film fu prodotto da Robert Halmi.\nDistribuzione.\nDistribuito dalla Columbia Broadcasting System (CBS), fu presentato in tv negli Stati Uniti il 9 marzo 1983."}
{"id": "1905687", "revid": "2519", "url": "https://it.wikipedia.org/wiki?curid=1905687", "title": "Distretto municipale di Bibiani-Anhwiaso-Bekwai", "text": "Il distretto municipale di Bibiani-Anhwiaso-Bekwai (ufficialmente Bibiani-Anhwiaso-Bekwai Municipal District, in inglese) \u00e8 un distretto della Regione Nordoccidentale del Ghana."}
{"id": "1905688", "revid": "2519", "url": "https://it.wikipedia.org/wiki?curid=1905688", "title": "Distretto di Jomoro", "text": "Il distretto di Jomoro (ufficialmente Jomoro District, in inglese) \u00e8 un distretto della Regione Occidentale del Ghana."}
{"id": "1905689", "revid": "767487", "url": "https://it.wikipedia.org/wiki?curid=1905689", "title": "William Beckford di Somerley", "text": "Figlio illegittimo di Richard ed Elizabeth Hay, nacque e crebbe nei Caraibi. La sua famiglia possedeva una piantagione, la Roaring River Estate a Westmoreland Parish. Nel 1767 (o l'anno successivo), fu accompagnato in giro per l'Europa probabilmente da Patrick Brydone. Pass\u00f2 anche dall'Italia, dove torn\u00f2 nel 1770. Dopo aver vissuto tra Roma e la Svizzera, nel 1773 spos\u00f2 la cugina Charlotte Hay a Londra.\nRientr\u00f2 per tredici anni in Giamaica, dove si occup\u00f2 delle piantagioni familiari, lavorando soprattutto sulla canna da zucchero. Nel 1780, un uragano distrusse le piantagioni e ne min\u00f2 la stabilit\u00e0 finanziaria. Si interess\u00f2 anche alla storia dell'isola e della sua popolazione, da cui scaturirono i libri \"Remarks on the Situation of Negroes in Jamaica\" (1788) e \"A Descriptive Account of the Island of Jamaica\" (1790). Quest'ultima opera fu realizzata nel carcere di Fleet, dove era stato rinchiuso a causa dei debiti."}
{"id": "1905690", "revid": "170423", "url": "https://it.wikipedia.org/wiki?curid=1905690", "title": "Nazionale di hockey su prato della Nuova Zelanda", "text": "La nazionale di hockey su prato della Nuova Zelanda \u00e8 la squadra di hockey su prato rappresentativa della Nuova Zelanda ed \u00e8 posta sotto la giurisdizione della New Zealand Hockey Federation."}
{"id": "1905691", "revid": "2519", "url": "https://it.wikipedia.org/wiki?curid=1905691", "title": "Distretto di Juaboso", "text": "Il distretto di Juaboso (ufficialmente Juaboso District, in inglese) \u00e8 un distretto della Regione Nordoccidentale del Ghana."}
{"id": "1905695", "revid": "2519", "url": "https://it.wikipedia.org/wiki?curid=1905695", "title": "Distretto di Wassa Est", "text": "Il distretto di Wassa Est (ufficialmente Wassa East District, in inglese) \u00e8 un distretto della Regione Occidentale del Ghana."}
{"id": "1905696", "revid": "2519", "url": "https://it.wikipedia.org/wiki?curid=1905696", "title": "Distretto municipale di Nzema Est", "text": "Il distretto di Nzema Est (ufficialmente Nzema East District, in inglese) \u00e8 un distretto della Regione Occidentale del Ghana."}
{"id": "1905699", "revid": "200568", "url": "https://it.wikipedia.org/wiki?curid=1905699", "title": "Saimiri boliviensis", "text": "Il saimiri boliviano (\"Saimiri boliviensis\" ) \u00e8 un primate platirrino della famiglia dei Cebidi.\nDistribuzione.\nCon due sottospecie (\"Saimiri boliviensis boliviensis\" e \"Saimiri boliviensis peruviensis\") questi animali vivono nel bacino amazzonico ad est delle Ande in Per\u00f9, Brasile (stati dell'Acre ed Amazonas) e gran parte della Bolivia orientale.\nPrediligono le aree di foresta pluviale pedemontana, fino ad altezze di 2500 m.\nDescrizione.\nDimensioni.\nMisurano fino a 80\u00a0cm di lunghezza, di cui pi\u00f9 della met\u00e0 spetta alla coda, per un peso di 1200 g.\nAspetto.\nIl pelo \u00e8 corto ed assai denso, di colore giallastro coi singoli peli dotati di punte nere: il ventre e le cosce sono generalmente giallastri, ma il colore spazia dal bianco al rossiccio. La testa \u00e8 nerastra, con una mascherina bianco-rosata attorno ad occhi e muso, ambedue neri: sulle orecchie sono presenti due ciuffi di pelo bianco. La coda \u00e8 giallastra con la punta nera.\nDimorfismo sessuale.\nI maschi sono, a parit\u00e0 d'et\u00e0, pi\u00f9 grandi e pesanti delle femmine: inoltre, il pelo al di sopra delle sopracciglia forma una corona che \u00e8 di colore grigio nei maschi e nero nelle femmine.\nBiologia.\nSi tratta di animali diurni ed arboricoli: vivono in gruppi che contano dai 10 ai 550 individui, anche se questi valori sono degli estremi ed il numero solito di individui facenti parte di un gruppo \u00e8 di 40-50. All'interno del gruppo maschi e femmine, che vivono in sottogruppi distinti e separati fra loro 8caso unico fra le scimmie scoiattolo), stabiliscono precise scale gerarchiche tramite combattimenti che terminano in atti di supremazia del vincente, che mostra il proprio pene (se femmina lo pseudo-pene) e spesso urina sul perdente: il rango raggiunto viene comunicato agli altri tramite messaggi d'urina che l'animale si strofina sul corpo.\nAll'interno del gruppo, oltre a questi comportamenti aggressivi (peraltro limitate alla fase iniziale di vita del gruppo, quando sono ancora da definire i ruoli di ciascun componente), questi animali possiedono una serie di richiami (fino ad ora ne sono stati individuati una trentina) atti a comunicare eventuali stati di gioia, disponibilit\u00e0 sessuale, aggressivit\u00e0, paura, contentezza e dolore: sorprende inoltre la dedizione di questi animali al gioco, al quale sembrano dedicare un tempo giornaliero secondo come percentuale solo a quello umano.\nCiascun gruppo definisce un proprio territorio, che varia di dimensioni a seconda della quantit\u00e0 di cibo disponibile nell'area ed alla dimensione del gruppo stesso, che all'interno del proprio territorio percorre circa un chilometro al giorno: tuttavia, questi animali non sembrano essere territoriali.\nAlimentazione.\nQuesti animali si nutrono principalmente di frutta ed insetti: i gruppi mangiano assieme, non tendono quindi a separarsi per la ricerca del cibo (come succede nelle scimmie ragno). Preferiscono nutrirsi sulle parti terminali dei rami, dove la sottigliezza del ramo pu\u00f2 sopportare poco peso e quindi altri animali pi\u00f9 grandi, come predatori o potenziali concorrenti per il cibo, non vi si avventurano. In caso di scarsit\u00e0 del cibo principale, queste scimmie possono ripiegare su semi, fiori, foglie ed occasionalmente anche piccoli vertebrati.\nCuriosamente, in questi animali le interazioni sociali sembrano direttamente proporzionali alla quantit\u00e0 e qualit\u00e0 di cibo disponibile.\nRiproduzione.\nNell'ambito del gruppo, le femmine tendono a sincronizzare il proprio ciclo estrale, che dura una settimana, in modo da risultare ricettive in tre soli mesi dell'anno, durante i quali i maschi rompono la segregazione fra i sottogruppi ed interagiscono con le femmine, che spesso si accoppiano promiscuamente con pi\u00f9 maschi, pur lasciando la priorit\u00e0 d'accoppiamento al maschio dominante. Per accoppiarsi, i maschi (che durante la stagione degli accoppiamenti accumulano grandi quantit\u00e0 di grassi) utilizzano con le femmine lo stesso comportamento aggressivo che utilizzano coi maschi sottomessi, montandole solo quando queste ultime danno anch'esse segni di sottomissione.\nLa gestazione dura fra i cinque ed i sei mesi, al termine dei quali viene dato alla luce un unico cucciolo: questo pu\u00f2 venire accudito congiuntamente dalla madre e da altre femmine del gruppo fino a quando non viene svezzato, cosa che avviene attorno ai cinque mesi di vita, anche se il cucciolo impiega un anno prima di raggiungere la totale indipendenza.\nLa maturit\u00e0 sessuale viene raggiunta attorno ai tre anni dalle femmine, mentre i maschi sono pi\u00f9 tardivi e non possono dirsi maturi sessualmente prima dei cinque anni, pur entrando a far parte di un proprio sottogruppo (comprendente i maschi subadulti) a tre anni anch'essi."}
{"id": "1905700", "revid": "2519", "url": "https://it.wikipedia.org/wiki?curid=1905700", "title": "Distretto municipale di Sefwi-Wiawso", "text": "Il distretto municipale di Sefwi-Wiawso (ufficialmente Sefwi-Wiawso Municipal District, in inglese) \u00e8 un distretto della Regione Nordoccidentale del Ghana."}
{"id": "1905701", "revid": "1872303", "url": "https://it.wikipedia.org/wiki?curid=1905701", "title": "Nazionale di hockey su prato del Belgio", "text": "La nazionale di hockey su prato del Belgio \u00e8 la squadra di hockey su prato rappresentativa del Belgio ed \u00e8 posta sotto la giurisdizione della Belgian Hockey Federation."}
{"id": "1905703", "revid": "287204", "url": "https://it.wikipedia.org/wiki?curid=1905703", "title": "Nazionale di pallavolo femminile della Macedonia del Nord", "text": "La nazionale di pallavolo femminile della Macedonia del Nord \u00e8 una squadra europea composta dalle migliori giocatrici di pallavolo della Macedonia del Nord ed \u00e8 posta sotto l'egida della Federazione pallavolistica della Macedonia del Nord.\nRisultati.\nLa nazionale di pallavolo femminile della Macedonia del Nord non ha mai partecipato ad alcuna competizione."}
{"id": "1905708", "revid": "71433", "url": "https://it.wikipedia.org/wiki?curid=1905708", "title": "He's Just Not That Into You", "text": ""}
{"id": "1905709", "revid": "2519", "url": "https://it.wikipedia.org/wiki?curid=1905709", "title": "Distretto municipale di Wassa Amenfi Est", "text": "Il distretto municipale di Wassa Amenfi Est (ufficialmente Wassa Amenfi East Municipal District, in inglese) \u00e8 un distretto della Regione Occidentale del Ghana."}
{"id": "1905710", "revid": "1703946", "url": "https://it.wikipedia.org/wiki?curid=1905710", "title": "William Fullarton", "text": "Appassionato di agricoltura e saggista, divenne membro della Royal Society di Londra ed Edimburgo e della Society of Scottish Antiquaries.\nBiografia.\nI primi anni.\nUnico figlio di William Fullarton di Fullarton, un ricco gentiluomo dell'Ayrshire, William trascorse qualche tempo a studiare all'Universit\u00e0 di Edimburgo e venne poi inviato sul continente a studiare con Patrick Brydone, gi\u00e0 tutore di William Beckford, visitando con lui la Sicilia e Malta. Fullarton venne in un primo momento destinato al servizio diplomatico e divenne segretario di Lord Stormont a Parigi, ma poco dopo torn\u00f2 in Inghilterra per assicurarsi l'elezione alla circoscrizione parlamentare di Plympton Erle nel 1779.\nComandante militare in India.\nNegli anni successivi egli non cerc\u00f2 di essere rieletto, concordando un piano col governo che prevedeva che lui e l'intimo amico Thomas Humberston Mackenzie, elevassero ciascuno un reggimento a loro spese, che sarebbe poi stato trasportato via mare in Messico nell'attesa della Flotta di Acapulco. I reggimenti vennero quindi equipaggiati e Fullarton venne nominato tenente colonnello col ruolo di comandante di quello che divenne noto come 98th Regiment il 29 maggio 1780. \nAllo scoppio della quarta guerra anglo-olandese questi reggimenti cambiarono destinazione, prendendo appunto parte alla spedizione contro il Capo di Buona Speranza al comando del commodoro George Johnstone (1730\u20131787) e del generale William Medows (1738\u20131813). Questo piano fall\u00ec allo stesso modo per l'arrivo dell'ammiraglio francese de Suffren a Citt\u00e0 del Capo prima dell'arrivo della spedizione inglese.\nI reggimenti vennero dunque spostati in India per prendere parte alla seconda guerra anglo-mysore contro Haidar Ali. Il reggimento di Mackenzie sbarc\u00f2 a Calcutta per creare un diversivo per invadere Mysore dalla Costa di Malabar, mentre Fullarton si sarebbe portato a circondare Madras. Egli rimase nelle vicinanze della capitale della presidenza sino a dopo la battaglia di Porto Novo, quando venne mandato a sud in comando alle truppe reali, di modo da contrattaccare le truppe di Mysore verso il Carnatic.\nNel giugno del 1782 Fullarton venne promosso colonnello nell'esercito per le Indie orientali, con sir Robert Barker, Norman Macleod, John Floyd e molti altri, di modo da porre fine alle lunghe dispute tra gli ufficiali del re e quelli della Compagnia delle Indie Orientali, cooperando nelle campagne invernali del 1782\u201383 nella soppressione dei kollars, trib\u00f9 combattive di Madura, e nella ripresa di Karur e Dindigal. Fullarton guid\u00f2 l'esercito di Madras contro la ribelle Kattaboman, un \"palaiyakarar\" di Panchalum Kurucchi, un villaggio fortificato nell'attuale distretto di Tirunelveli nello stato di Tamil Nadu. Il nome di Fullarton \u00e8 associato alla distruzione del forte del capo dei ribelli di Nettkelcheval, sempre nel distretto di Tinnevelly. Nel maggio del 1783 egli divenne successore del comandante generale delle truppe a sud del fiume Coleroon (Kollidam), ed il 2 giugno prese Dharapuram. Egli avanz\u00f2 dunque verso il generale James Stuart che stava assediando Cuddalore.\nAlla notizia della caduta della citt\u00e0, egli divenne determinato ad attaccare P\u00e1lgh\u00e1t che aveva resistito a tutti gli sforzi di Mackenzie negli anni precedenti, facendosi spazio attraverso una densa foresta. Una volta giunto sul posto l'obbiettivo fu di prendere di sorpresa la citt\u00e0. Qui egli aveva appreso che Tippoo Sultan, che era succeduto ad Haidar Ali sul trono locale, non aveva rispettato gli accordi presi dopo la resa di Mangalore, e Fullarton gli cattur\u00f2 la fortezza di Coimbatore ma gli venne subito ordinato di cessare le ostilit\u00e0 dal governo di Madras, dal momento che era stata sottoscritta una nuova pace con Tippoo. \nJames Mill si compliment\u00f2 Fullarton e lo defin\u00ec il primo comandante dell'esercito anglo-indiano che avesse mai guardato oltre al proprio incarico ed avesse mai organizzato un sistema di intelligence per ottenere informazioni e programmare adeguatamente gli attacchi. Fullarton torn\u00f2 in Inghilterra dove pubblic\u00f2 il suo trattato polemico \"Visione degli interessi inglesi in India\" nel 1787. Questo lavoro, dedicato a David Murray, II conte di Mansfield (gi\u00e0 lord Stormont), attaccava direttamente la politica della Compagnia delle Indie Orientali.\nGli ultimi anni.\nDopo l'esperienza in India, Williama Fullarton decise di ritirarsi a vita privata in campagna e spos\u00f2 Marianne Mackay, figlia di George Mackay, V Lord Reay (ca. 1735\u20131768). Decise dunque di dedicarsi a questioni di agricoltura e pubblic\u00f2 due sue opere sullo stato dell'agricoltura nell'Ayrshire e sui vantaggi della pastura. Egli divenne dunque membro della Royal Society di Londra e di Edimburgo. Egli non riprese mai servizio militare attivo, ma continu\u00f2 a contribuire armando il 23rd regiment (detto anche Fullarton's dragoons) nel 1794, ed il 101st regiment (o Fullarton's foot) nel 1800, entrambi sciolti dopo la Pace di Amiens del 1802. Continu\u00f2 anche la sua carriera parlamentare, con un profilo basso, ed un seggio per la costituente di Haddington Burghs dal 1787 al 1790, per Horsham dal 1793 al 1796 e per l'Ayrshire dal 1796 all'aprile del 1803.\nEgli venne nominato primo commissario per il governo dell'isola di Trinidad. La commissione nominata per Trinidad era composta da Fullarton, dal capitano Samuel Hood (1762\u20131814) della Royal Navy e dal tenente-colonnello Thomas Picton, che aveva retto l'isola sin dalla sua cattura ad opera di Sir Ralph Abercromby nel 1797. Quando Fullarton chiese conto di tutti i procedimenti criminali che avevano avuto luogo sull'isola dal momento che Picton vi si era insediato, quest'ultimo diede le proprie dimissioni disgustato. Fullarton persistette nelle sue inchieste che portarono al giudizio Picton per aver torturato una ragazza spagnola, Luisa Calderon, per estorcerle una confessione seppur relativa ad un fatto vero. Nel febbraio del 1806, Picton venne riconosciuto colpevole. Fullarton venne attaccato dalla stampa da Edward Draper (1776\u20131841) come lo fu John Sullivan (1749\u20131839). Picton richiese un nuovo processo dal quale poi venne infine assolto, ma prima di riprendere le proprie inchieste Fullarton mor\u00ec per un'infiammazione ai polmoni al Gordon's Hotel di Londra, il 13 febbraio 1808. Venne sepolto a Isleworth."}
{"id": "1905711", "revid": "2519", "url": "https://it.wikipedia.org/wiki?curid=1905711", "title": "Distretto municipale di Amenfi Ovest", "text": "Il distretto municipale di Amenfi Ovest (ufficialmente Amenfi West Municipal District, in inglese) \u00e8 un distretto della Regione Occidentale del Ghana.\nIn passato era chiamato distretto municipale di Wassa Amenfi Ovest."}
{"id": "1905714", "revid": "736476", "url": "https://it.wikipedia.org/wiki?curid=1905714", "title": "Campionato invernale del Garda", "text": "Il Campionato invernale del Garda \u00e8 una manifestazione velica invernale a tappe sul Lago di Garda organizzata dal Centro Nautico Bardolino. \nLe classi ammesse vanno dai Monotipi ai Classe Crociera del Garda oltre agli ORC.\nStoria.\nVerso la fine degli anni settanta un folto gruppo di velisti, con barca nel porto di Cisano (frazione del comune di Bardolino), diede inizio ad una serie di sfide informali per determinare, in modo simpatico ed amatoriale, una specie di graduatoria in merito alle loro capacit\u00e0 di regatanti.\nMolto opportunamente stabilirono che il periodo migliore per disputare queste sfide fossero i mesi invernali. In questa fase dell'anno, infatti, il basso lago offre ad un velista il meglio di s\u00e9: clima incredibilmente mite, aria in discreta abbondanza e, soprattutto, totale assenza di navigazione a motore.\nL'idea ebbe subito successo e le adesioni a questo particolare modo di regatare si fecero subito numerose. I promotori si trovarono quindi nella necessit\u00e0 di creare un primo regolamento e grazie al lavoro appassionato di molti amanti della vela si giunse ad organizzare vere e proprie regate.\nIl successo di questa formula fu tale che chiesero di essere ammessi anche i velisti di Bardolino e di Garda. Pertanto il Comitato di Zona della Federazione Italiana Vela invi\u00f2 degli osservatori a studiare il fenomeno.\nCon il passare del tempo l'organizzazione divenne sempre pi\u00f9 gravosa e cos\u00ec gli organizzatori decisero di rivolgersi al Centro Nautico Bardolino per avere il supporto tecnico necessario e la ormai necessaria \"ufficialit\u00e0\".\nSi giunse cos\u00ec all'organizzazione dell'attuale Campionato Invernale del Garda.\nIl presente.\nSi qualifica come una delle maggiori competizioni veliche, come numero di partecipanti, sul territorio nazionale. Ogni anno in media si raggiungono pi\u00f9 di 50 adesioni.\nLe imbarcazioni che animano i Campionati pi\u00f9 recenti appartengono sia a monotipi sia a cabinati. Tra i molti monotipi si ricordano gli ASSO 99, i First Class 8, i J24, i J80. I cabinati, in passato, ragatavano utilizzando il regolamento Classe Crociera del Garda; attualmente invece regatano rispettando il regolamento ORC (Offshore Racing Congress), che si basa sugli arrivi calcolati applicando i tempi compensati."}
{"id": "1905718", "revid": "1935652", "url": "https://it.wikipedia.org/wiki?curid=1905718", "title": "Biagio Budelacci", "text": "Biografia.\nNato a Faenza da una distinta famiglia, entr\u00f2 in seminario giovanissimo e fu ordinato sacerdote il 10 agosto 1912.\nNel 1926 il cardinal Michele Lega, vescovo di Frascati lo chiam\u00f2 a s\u00e9 come vicario generale; fu rettore del seminario tuscolano, insegnante di religione nella scuola statale di avviamento professionale.\nMinistero episcopale.\nNel 1936 venne consacrato vescovo con l'ufficio di ausiliare di Frascati e vescovo titolare di Nissa.\nNei tragici giorni seguenti il bombardamento di Frascati costitu\u00ec e presiedette un comitato di salute pubblica, organizz\u00f2 la distribuzione dei viveri alla popolazione con l'aiuto del cardinale Clemente Micara, vicario di Roma.\nNegli ultimi 24 anni di vita di Brigida Maria Postorino a Frascati fu il suo confessore e direttore spirituale, e la sostenne in molte delle sue prove.\nNel 1946 Frascati lo volle cittadino onorario e nel 1956 ricevette la Medaglia d'argento al merito civile della Repubblica Italiana.\nRicostitu\u00ec a Frascati l'Accademia Tuscolana formata dai laureati cattolici, di cui fu il presidente dal 1950 al 1962.\nLasci\u00f2 l'incarico di vescovo ausiliare della diocesi tuscolana nella primavera del 1962 in seguito alla riforma di papa Giovanni XXIII che toglieva i cardinali-vescovi delle diocesi suburbicarie dalla cura diretta della pastorale delle loro diocesi, per affidarle ai vescovi residenziali.\nDal 1962 fino alla morte, avvenuta a Roma il 27 agosto 1973, fu canonico del capitolo della basilica di San Pietro in Vaticano.\nGenealogia episcopale.\nLa genealogia episcopale \u00e8:"}
{"id": "1905722", "revid": "1611759", "url": "https://it.wikipedia.org/wiki?curid=1905722", "title": "George Adamson", "text": "Il suo nome in swahili era \"\"Baba ya Simba\", letteralmente \"Il padre dei leoni\"\", ed \u00e8 stato uno dei padri fondatori della conservazione della fauna selvatica.\nBiografia.\nGeorge Adamson nacque in India, allora India Britannica. Sua madre Katherine era inglese e suo padre Harry, che ha contribuito alla formazione di un esercito per il Rajah di Dholpur, era irlandese. Da ragazzo George frequent\u00f2 un collegio inglese e, insieme al fratello Terrance, qualche volta si concesse delle escursioni in Scozia. Nel 1924, all'et\u00e0 di 18 anni, George si rec\u00f2 in Kenya per lavorare nelle piantagioni di caff\u00e8 del padre, ma questo impiego non era adatto al suo spirito avventuroso e negli anni successivi prov\u00f2 a cambiare lavoro molte volte. Nel 1938, a 32 anni, viene assunto dal Dipartimento Naturale del Kenya come capo guardiano della riserva nel distretto nord. In questo nuovo impiego Adamson si sente molto pi\u00f9 soddisfatto e, quattro anni pi\u00f9 tardi, incontr\u00f2 sua moglie Joy, autrice del libro \"Nata libera\" dal quale \u00e8 stato poi tratto il film del 1966. Dalla loro unione non sono nati figli, avendo Joy avuto 3 aborti spontanei.\nNel 1956 George e sua moglie decisero di farsi carico di tre cuccioli di leone rimasti orfani. Due di questi cuccioli (Lustica e Big One) vennero spediti ad uno zoo e l'ultimo cucciolo, una femmina, venne cresciuta dalla coppia. La leonessa verr\u00e0 chiamata successivamente Elsa. L'animale aveva un'intelligenza e una fiducia fuori dal normale e questo suo carattere docile ha ispirato la coppia a scriverne la storia e a sensibilizzare in questo modo l'opinione pubblica riguardo alla salvaguardia e alla conservazione delle specie selvatiche.\nLa storia di Elsa.\nQuando la leonessa raggiunse l'et\u00e0 di tre anni i coniugi decisero che per il suo bene avrebbe dovuto reintegrarsi nella natura, abbandonando cos\u00ec il sicuro rifugio umano. Adamson insegn\u00f2 all'animale a cacciare e a prendersi cura di s\u00e9, un'integrazione con la natura selvaggia che non era mai stata tentata in precedenza. Elsa svilupp\u00f2 col tempo il suo istinto di caccia e, anche se pieno di difficolt\u00e0, il progetto di reintegrazione riusc\u00ec perfettamente.\nNonostante la sua introduzione alla vita selvaggia Elsa non abbandon\u00f2 mai la coppia di coniugi e mor\u00ec dopo pochi anni, probabilmente per una malattia. George Adamson alla sepoltura di Elsa spar\u00f2 20 colpi di fucile per rendere onore all'amicizia che lo legava all'animale. Venne deposta al Parco Nazionale di Kora, in prossimit\u00e0 del fiume e il luogo \u00e8 ancora oggi meta turistica di visitatori che le porgono omaggio.\nGli anni successivi.\nNel mese di aprile del 1961 George and\u00f2 in pensione dal suo ruolo di guardiano per potersi dedicare principalmente alla sua attivit\u00e0 e ai suoi studi con i leoni. Rimase nel Parco Nazionale di Meru, alla frontiera nord del Kenya. In quegli anni la moglie Joy scrisse il suo libro sulla storia di Elsa, che diventer\u00e0 successivamente un best seller in molte lingue. Gran parte del libro \u00e8 stata scritta utilizzando le note personali di George e della sua personale esperienza con la leonessa. Gli attori protagonisti del film \"Nata libera\", Bill Travers e Virginia McKenna, recatisi in Kenya per le riprese, trascorsero molto tempo con George e Joy diventandone amici intimi. Il film venne nominato per tre premi Oscar, vincendone due.\nL'incontro con Christian.\nNel 1970 Bill Travers e Virginia McKenna, trovandosi a Londra, si recarono in un negozio di mobili per acquistare una scrivania. Fecero cos\u00ec la conoscenza di John Rendall e Anthony Bourke, due amici che lavoravano nel negozio, e di Christian, un leone maschio di un anno che i due ragazzi avevano acquistato un anno prima nel reparto animali esotici del grande magazzino londinese Harrods. Rendall e Bourke avevano praticamente salvato il cucciolo di poche settimane da un destino sicuramente pi\u00f9 tragico e per permettergli di muoversi un po' di pi\u00f9, dato che il cucciolo aveva raggiunto ormai una grande stazza, lo avevano portato a vivere nel seminterrato del negozio. In pi\u00f9, il vicario locale aveva dato loro la possibilit\u00e0 di farlo scorrazzare per qualche ora al giorno nel prato del cimitero adiacente. Questo incontro cambier\u00e0 la vita dei due amici e del loro amico felino. La McKenna raccont\u00f2 loro della storia di Elsa e li mise in contatto con Adamson, per tentare anche con Christian una reintroduzione alla vita selvaggia nel continente africano.\nI due ragazzi accettarono la proposta e nel corso dell'anno organizzarono la spedizione in Kenya per Christian, avvertiti comunque da Adamson che la reintroduzione di Christian sarebbe stata molto pi\u00f9 difficile di quella di Elsa e probabilmente l'esperimento sarebbe fallito. Elsa infatti era nata in Kenya e quindi era sempre vissuta nel suo habitat naturale, anche se domestico, mentre Christian aveva vissuto sempre in casa con i due amici umani e non era nemmeno abituato al clima africano. Fortunatamente Christian rispose positivamente al tentativo e la sua curiosit\u00e0 ed intelligenza lo portarono a fare amicizia con un altro leone di Adamson, Boy, e lo riconobbe come capobranco. Dopo varie vicissitudini, come la morte di Boy per mano di Adamson nel tentativo di salvare uno chef della riserva che era stato azzannato al collo dal leone, Christian riusc\u00ec a prendere contatto con due femmine e ad organizzarsi un nuovo branco con i suoi cuccioli. Circa tre anni dopo Randall e Bourke decisero di recarsi in Kenya per vedere coi propri occhi i progressi del loro amico e il video di questo incontro \u00e8 stato reso pubblico trent'anni dopo e visionato pi\u00f9 di 20 milioni di volte, commuovendo gente di ogni Paese.\nGli ultimi anni.\nDopo la riuscita integrazione di Christian alla vita selvaggia Adamson ha continuato nel corso degli anni successivi a lavorare con i suoi amati felini, aiutando i suoi successori a capire che il leone, oltre che un predatore, \u00e8 capace di sviluppare una vasta gamma di comportamenti, fino ad allora sconosciuti come il sesto senso che li lega all'essere umano. Il 20 agosto del 1989 George Adamson venne barbaramente assassinato da un gruppo di banditi armati somali, in Kenya, probabilmente per essere intervenuto al salvataggio del suo assistente e di un giovane europeo in visita turistica nel parco di Kora. Le sue spoglie sono state deposte nel Parco Nazionale di Kora, Kenya, vicino a quelle del fratello Terrance e del suo inseparabile amico leone, Boy. La sua testimonianza di naturalista e di grande conoscitore dei leoni \u00e8 stata d'ispirazione per altri naturalisti a capire come interagire con un mondo fino ad allora considerato solo selvaggio.\nNei suoi scritti ha ribadito che l'animale pi\u00f9 pericoloso del mondo \u00e8 sempre l'uomo e che l'atteggiamento dell'essere umano deve cambiare, per far s\u00ec che il pianeta continui a sopravvivere nel suo delicato meccanismo. George Adamson ha vissuto una vita con i leoni, rinunciando a tante comodit\u00e0 per poterli studiare e capire come mai nessuno \u00e8 riuscito a fare prima di lui. Ha vissuto in armonia con la natura e ha condiviso questa incredibile esistenza con i suoi amati felini per poter aiutare a salvaguardare la fauna selvatica e per proteggere l'unico ambiente in cui essi possono vivere."}
{"id": "1905723", "revid": "287204", "url": "https://it.wikipedia.org/wiki?curid=1905723", "title": "Nazionale di hockey su prato dei Paesi Bassi", "text": "La nazionale di hockey su prato dei Paesi Bassi \u00e8 la squadra di hockey su prato rappresentativa dei Paesi Bassi ed \u00e8 posta sotto la giurisdizione della Koninklijke Nederlandse Hockey Bond."}
{"id": "1905732", "revid": "666668", "url": "https://it.wikipedia.org/wiki?curid=1905732", "title": "Campionato lituano di calcio a 5", "text": "Il Campionato di calcio a 5 della Lituania \u00e8 la massima competizione lituana di calcio a 5 organizzata dalla Federazione calcistica della Lituania.\nStoria.\nIl campionato lituano si svolge regolarmente dalla stagione 1999-00. Nelle prime cinque edizione si impose l'Inkaras Kaunas. Nella stagione 2004-05 il a interruppe l'egemonia dei concittadini, vincendo il secondo alloro nazionale al termine della stagione 2007-08.\nDalla stagione 1999-00 alla stagione 2004-05, e nuovamente dall'edizione 2012-13, si disputa anche la coppa nazionale, la cui ultime edizioni sono state ad appannaggio del Vytis."}
{"id": "1905736", "revid": "25884", "url": "https://it.wikipedia.org/wiki?curid=1905736", "title": "Amberian dawn", "text": ""}
{"id": "1905741", "revid": "170423", "url": "https://it.wikipedia.org/wiki?curid=1905741", "title": "Nazionale di hockey su prato della Corea del Sud", "text": "La nazionale di hockey su prato della Corea del Sud (o semplicemente della Corea) \u00e8 la squadra di hockey su prato rappresentativa della Corea del Sud ed \u00e8 posta sotto la giurisdizione della Korea Hockey Association."}
{"id": "1905742", "revid": "38120", "url": "https://it.wikipedia.org/wiki?curid=1905742", "title": "Nazionale di hockey su prato della Corea", "text": ""}
{"id": "1905745", "revid": "38120", "url": "https://it.wikipedia.org/wiki?curid=1905745", "title": "Nazionale di hockey su prato del Sud Africa", "text": ""}
{"id": "1905747", "revid": "599013", "url": "https://it.wikipedia.org/wiki?curid=1905747", "title": "Saimiri vanzolinii", "text": "Il saimiri di Vanzolini o saimiri nero (\"Saimiri vanzolinii\" ) \u00e8 un primate platirrino della famiglia dei Cebidi.\nDistribuzione.\nL'areale di questa specie \u00e8 fra i pi\u00f9 piccoli fra quelli occupati da tutte le specie di platirrine: questi animali sono infatti endemici della \"v\u00e1rzea\" della zona di confluenza fra il Rio Japur\u00e1 ed il Rio delle Amazzoni, in Brasile settentrionale, per un'area di circa 530 km\u00b2.\nDescrizione.\nDimensioni.\nMisura circa 70 cm di lunghezza, di cui pi\u00f9 della met\u00e0 spettano alla coda, per un peso di circa 1 kg.\nAspetto.\nIl pelo \u00e8 corto e folto, di colore nero o grigiastro: gli avambracci delle quattro zampe ed il basso ventre sono giallo-arancio, mentre sulla faccia \u00e8 presente la caratteristica mascherina attorno ad occhi e muso che caratterizza il genere \"Saimiri\".\nBiologia.\nSi tratta di animali diurni e sociali: vivono in gruppi comprendenti una trentina di esemplari, suddivisi in sottogruppi a seconda dell'et\u00e0 e del sesso. Ogni gruppo occupa un territorio di circa 3km\u00b2 di estensione, anche se non sembrano essere territoriali, anzi pu\u00f2 capitare di osservare vari gruppi cercare assieme il cibo. I gruppi si muovono nell'ambito del proprio territorio percorrendo anche tre chilometri in un giorno.\nSi tratta di animali socievoli e tranquilli, che tendono a comunicare fra loro con una serie di versi atti a comunicare i vari stati d'animo: per comunicare la propria et\u00e0, sesso o posizione sociale, i vari animali adulti sono poi soliti urinarsi sulle palme delle mani e strofinarsi l'urina sul corpo.\nAlimentazione.\nSi nutrono principalmente di insetti e frutta, preferendo gli insetti pi\u00f9 lenti e grossi (come cavallette e bruchi) e la frutta ben matura e di piccole dimensioni: qualora queste due fonti di cibo scarseggino, ripiegano su fiori, semi, uova, foglie e piccoli vertebrati.\nRiproduzione.\nLa stagione riproduttiva va da settembre a novembre, con le femmine che hanno un estro di soli tre giorni in un ciclo estrale di un mese. Maschi e femmine si accoppiano promiscuamente fra loro, anche se i maschi stabiliscono una rigida gerarchia in seguito a combattimenti anche molto cruenti fra loro, al termine dei quali il vincitore dichiara la propria supremazia urinando sullo sconfitto. La gestazione dura circa cinque mesi, al termine dei quali viene dato alla luce un unico cucciolo che viene svezzato a sei mesi e raggiunge la maturit\u00e0 sessuale a due anni e mezzo se femmina, dopo i tre se maschio. Solitamente, i giovani non lasciano il gruppo natio, poich\u00e9 in altri gruppi dovrebbero affrontare una serie di lotte con i conspecifici del proprio sesso al fine di determinare la propria posizione nell'ambito del gruppo.\nLa speranza di vita di questi animali si aggira attorno ai quindici anni di vita in natura."}
{"id": "1905756", "revid": "1632387", "url": "https://it.wikipedia.org/wiki?curid=1905756", "title": "Amberian Dawn", "text": "Gli Amberian Dawn sono un gruppo musicale symphonic power metal finlandese, fondato nel 2006 dal chitarrista e tastierista Tuomas Sepp\u00e4l\u00e4 dalle ceneri della band metal neo-classico Atheme Uno, precedentemente chiamata Virtuocity.\nStoria.\nEsordi e \"River of Tuoni\" (2006-2008).\nTutti i membri della band nascono con gi\u00e0 alle spalle una lunga storia come musicisti e hanno fatto parte di diversi gruppi. Tuomas Sepp\u00e4l\u00e4 (tastiera), Heikki Saari (batteria), Peter James Goodman (voce) e Tommi Kuri (basso) sono stati componenti della band Virtuocity, sciolta nel momento in cui hanno iniziato a lavorare sulle canzoni di Tuomas (che nel frattempo si era dedicato allo studio della chitarra abbandonando la tastiera). A questo progetto hanno anche aderito Sampo Sepp\u00e4l\u00e4 (chitarra) e Tom Sagar (tastiere) dando vita agli Atheme Uno. Heikki Saari, invece, intraprese una nuova carriera con la band Norther e venne cos\u00ec sostituito da un altro giovane batterista: Joonas Pyk\u00e4l\u00e4-Aho (che aveva esordito nei Thaurorod e nei Lathspell).\nDurante l'estate 2006 Tuomas e Tommi si misero alla ricerca di una voce femminile e dopo qualche settimana si imbatterono nella voce classica di Heidi Parviainen (allora appartenente alla band Iconofear). Dopo la registrazione di alcune demo Heidi divenne parte integrante del gruppo e nacquero gli Amberian Dawn.\nSuccessivamente per motivi personali Sampo Sepp\u00e4l\u00e4 decise di lasciare la band e venne cos\u00ec sostituito dal potente chitarrista Kasperi Heikkinen (che aveva esordito nei Guardians of Marking, nei Merging Flare e negli Iconofear).\nNel 2006 il gruppo inizi\u00f2 a suonare le canzoni di Heidi e incise la prima demo contenente le canzoni \"River of Tuoni\" ed \"Evil Inside Me\", mentre a gennaio 2008 viene pubblicato il disco di debutto, \"River of Tuoni\". Dall'album viene resa disponibile per l'ascolto su MySpace la traccia \"Valkyries\" dieci giorni prima della pubblicazione dell'album e viene girato un videoclip per la \"title-track\" \"River of Tuoni\", pubblicato a maggio.\nA febbraio partecipano alla seconda giornata della quarta edizione del Finnish Metal Expo (16 febbraio), assieme a Kiuas, Stam1na, Norther, Korpiklaani e Soilwork. A marzo aprono alla data finlandese del tour degli Evergrey a Tampere. A giugno \"River of Tuoni\" viene pubblicato nel resto dell'Europa al di fuori della Finlandia dalla Ascendance Records.\nPochi mesi dopo la pubblicazione dell'album di debutto e il termine del tour europeo di supporto agli Epica (un terzo delle date ha dato il tutto esaurito), la band si mette al lavoro su nuovi brani verso la fine del periodo estivo. Nel gruppo avvengono anche dei cambi di formazione: il tastierista Tom Sagar lascia e Tuomas Sepp\u00e4l\u00e4 diventa ufficialmente membro della band, sia in studio che dal vivo (aveva gi\u00e0 suonato le parti di tastiera sull'album \"River of Tuoni\") ed Emil Pohjalainen (Emppu), membro dei Thaururod, diventa il nuovo chitarrista. Immagini del tour vengono inserite nel video di \"My Only Star\", pubblicato a gennaio.\n\"The Clouds of Northland Thunder\" e il tour con gli Epica (2008-2009).\nNel 2009 esce il secondo album, \"The Clouds of Northland Thunder\", e vengono scelti come principale band di supporto agli Epica nel loro tour europeo assieme ai Sons of Seasons. A giugno partecipano allo Sweden Rock Festival e alla settima edizione del Metal Female Voices Fest.\nCambio di etichetta e \"End of Eden\" (2009-2010).\nA novembre 2009 la band informa di essere al lavoro sul terzo album e che sar\u00e0 \"pi\u00f9 diverso, veloce e oscuro dei precedenti\". Nel disco ci saranno anche una pi\u00e8ce di musica classica e degli ospiti. A febbraio 2010 viene annunciato il primo ospite, Markus Nieminen, cantante finlandese d'opera che ha precedentemente collaborato con Vienna State Opera, Hamburg State Opera e Sempreoper di Dresda e a maggio viene annunciato Jens Johansson, tastierista degli Stratovarius, come secondo ospite.\nIl chitarrista Kasperi Heikkinen sostituisce per alcune date di fine marzo Henjo Richter dei Gamma Ray, a causa di un distaccamento della retina.\nA luglio la band firma un contratto con l'etichetta discografica finlandese Spinefarm Records per la pubblicazione del terzo album, dal nome \"End of Eden\", previsto per il 20 ottobre 2010, la cui tracklist viene pubblicata verso la fine di agosto, assieme al primo singolo dell'album, \"Arctica\", pubblicato su MySpace.\nCapri e Re-Evolution.\nFine 2012 la band annuncia che Heidi Parviainen, Heikki Saari e Kasperi Heikkinen lasciano la band e aloro loro posto entrano Capri, Joonas Pyk\u00e4l\u00e4-Aho ed Emil Pohjalainen. La band annuncia la realizzazione di un album, uscito il 17 giugno 2013, contenente le canzoni degli Amberian Dawn pi\u00f9 conosciute con questa nuova formazione.\nTra il 2014 e il 2017 escono Magic Forest, Innuendo e Darkness of Eternity.\nStile e influenze.\nLa loro musica \u00e8 melodica e drammatica con una voce femminile classica tipica dello stile sinfonico. Come base per i testi prendono il \"Kalevala\" e la mitologia nordica come riferimenti.\nLa ex-cantante Heidi Parviainen, compositrice di tutti i testi, ha dichiarato in un'intervista:"}
{"id": "1905757", "revid": "1601148", "url": "https://it.wikipedia.org/wiki?curid=1905757", "title": "Henry B. Walthall", "text": "Molto noto a inizio Novecento come attore teatrale, passato al cinema divent\u00f2 famoso soprattutto per il ruolo del colonnello Cameron ne \"La nascita di una nazione\", il controverso capolavoro di D.W. Griffith. Nella sua carriera, Walthall apparve in pi\u00f9 di 320 film.\nBiografia.\nDopo aver intrapreso gli studi in legge all\"'Howard College\", Walthall li abbandon\u00f2 dopo appena sei mesi per inseguire la sua vera passione, quella per il mondo del teatro. Nel 1901, si trasfer\u00ec a New York dove trov\u00f2 lavoro a Broadway. La sua interpretazione nel 1906 di Burt Williams, uno dei personaggi di \"The Great Divide\", lavoro teatrale di William Vaughn Moody, riscosse un grande successo, facendo s\u00ec che il suo nome diventasse molto conosciuto non solo nel giro dei teatri di Broadway, ma anche tra il grande pubblico. Fino al 1908, rest\u00f2 a recitare in teatro.\nNel 1908, le sue doti recitative vengono apprezzate anche dal grande schermo e Walthall fa il suo debutto nella pellicola \"Rescued from an Eagle's Nest\" a fianco di un giovane attore che presto diventer\u00e0 uno dei pi\u00f9 grandi registi dell'epoca: D.W. Griffith. Tra i due nacque subito un connubio artistico che si formalizzer\u00e0 a partire dal 1909, quando Walthall - per volere di Griffith - venne messo sotto contratto dalla Biograph. L'attore entr\u00f2 a far parte in maniera stabile del team artistico che lavorava con Griffith e che comprendeva attori quali Owen Moore, Kate Bruce, Jack e Mary Pickford. Quando poi il regista lasci\u00f2 la Biograph, Walthall lo segu\u00ec agli studi californiani della Reliance-Majestic.\nDato che all'epoca le pellicole prodotte avevano la durata di uno o, eccezionalmente, due rulli, la brevit\u00e0 dei film agevolava la quantit\u00e0 dei titoli che uscivano dalle case di produzione; Griffith e Walthall girarono insieme circa un centinaio di pellicole, fra le quali la pi\u00f9 celebre resta \"Nascita di una nazione\" del 1915, dove l'attore ottenne la parte pi\u00f9 importante della sua carriera, quella del colonnello Ben Cameron. Protagonista maschile del kolossal di Griffith, Walthall nel film recit\u00f2 a fianco di Lillian Gish e Mae Marsh. La sua interpretazione del controverso personaggio, un ufficiale confederato, veterano di guerra, che sar\u00e0 tra i fondatori del Ku Klux Klan, lo fece diventare uno tra gli attori pi\u00f9 famosi del cinema e gli dar\u00e0, negli anni seguenti, l'occasione di avere parti da protagonista in numerosi film.\nSempre nel 1915, Walthall interpret\u00f2 anche il ruolo di Edgar Allan Poe nella pellicola biografica \"The Raven\", dove fu diretto da Charles Brabin. La sua carriera continu\u00f2 con parti di rilievo per tutti gli anni venti: in \"The Plastic Age\", del 1925, ebbe come partner Clara Bow e Gilbert Roland. Nel 1926, fu tra gli attori protagonisti di \"The Scarlet Letter\" di Victor Sj\u00f6str\u00f6m, dove il ruolo di Hester Prynne era sostenuto da Lillian Gish.\nPer merito dell'esperienza acquisita in teatro, la carriera di Walthall non soffr\u00ec a causa dell'avvento del sonoro e l'attore continu\u00f2 a lavorare fino alla sua morte, nel 1936, all'et\u00e0 di 58 anni.\nVita privata.\nWalthall si spos\u00f2 due volte. La prima con l'attrice teatrale Isabel Fenton da cui divorzi\u00f2 nel 1917 dopo dieci anni di matrimonio. La seconda, con l'irlandese Mary Charleson (1890-1961), anche lei attrice cinematografica con la quale aveva lavorato alla Essanay di Chicago prima che la societ\u00e0 chiudesse i battenti. Dal matrimonio nacque una figlia, Patricia Walthall (16 marzo 1918), pure lei attrice. La coppia si era sposata nel 1918 e il matrimonio dur\u00f2 fino alla morte di Walthall, nel 1936, avvenuta per aver contratto una grave forma di influenza.\nRiconoscimenti.\nAll'attore \u00e8 stata dedicata una stella sulla Hollywood Walk of Fame al 6201 di Hollywood Boulevard.\nFilmografia.\nDi seguito sono elencati i film girati da Henry B. Walthall."}
{"id": "1905761", "revid": "767487", "url": "https://it.wikipedia.org/wiki?curid=1905761", "title": "Breakdance (film)", "text": "Breakdance (\"Breakin\"') \u00e8 un film del 1984 diretto da Joel Silberg ambientato nel mondo della break dance di Los Angeles.\nNello stesso anno esce il sequel: \"Breakin' Electric Boogaloo\", di genere musical, in cui ritroviamo i protagonisti della pellicola originale battersi per la difesa del loro luogo di ritrovo e di espressione: il \"Miracles\".\nTrama.\nKelly, una giovane e determinata ballerina di Los Angeles, incontra Ozone e Turbo, due ballerini di strada con cui stringe amicizia e si confronta. Una notte, i due \"b-boy\" portano Kelly in un locale dove ragazzi come loro si radunano per ballare ed ascoltare rap. Qui affrontano una \"battle\" contro i temutissimi \"fratelli piranha\" che con l'aiuto di una giovane \"b-girl\" surclassano i protagonisti. Successivamente Kelly, delusa dal suo maestro di ballo, decide di cimentarsi nella breakdance per aiutare Ozone e Turbo nella rivincita contro i fratelli piranha e partecipare ad un'importante audizione nel mondo della danza professionistica. Dopo aver battuto i \"b-boy\" rivali, Ozone e Turbo rimangono delusi dagli atteggiamenti del mondo accademico nei loro confronti e minacciano Kelly di non prendere parte all'audizione. Nel finale, determinati a dimostrare che la loro danza \u00e8 degna di rispetto come tutte le altre, i tre partecipano all'audizione con straordinario successo cos\u00ec da poter realizzare il loro primo spettacolo in teatro."}
{"id": "1905766", "revid": "124518317", "url": "https://it.wikipedia.org/wiki?curid=1905766", "title": "Andray Blatche", "text": "Carriera.\nHigh school.\nBlatche frequenta la \"South Kent School\", nel Connecticut, e direttamente da l\u00ec passa alla National Basketball Association, tramite il Draft NBA 2005, nel quale i Washington Wizards lo scelgono al secondo giro, 49\u00ba posto, nonostante le previsioni lo dessero come scelto al primo giro. Prima di frequentare la scuola citata, passa quattro anni all'\"Henninger\" di Syracuse, New York, sua citt\u00e0 natale. Qui raccoglie 25 punti, 18 rimbalzi e 8 stoppate di media, portando la squadra ad un record di 25-0. A South Kent, invece, le sue medie citano 27,5 punti, 16 rimbalzi e 6 stoppate, numeri raccolti nei suoi cinque anni trascorsi l\u00ec, guidando la squadra a un record di 32-9.\nNBA.\nIl 25 settembre 2005, fresco di contratto professionistico, Blatche viene colpito da un colpo partito dalla pistola del ladro che aveva rubato la sua automobile: ciononostante, il successivo 11 novembre riesce a esordire con la maglia della squadra della capitale degli Stati Uniti. Vista la sua poca esperienza, dipesa dal non aver giocato all'universit\u00e0, viene mandato in D-League ai Roanoke Dazzle, team satellite dei Wizards, dove in 6 partite colleziona 11,2 punti e 6,8 rimbalzi.\nPer gli infortuni di Etan Thomas e Michael Ruffin, Blatche viene confermato ai Wizards durante la stagione NBA 2006-07. Gioca 56 partite, di cui 14 da titolare, totalizzando 3,7 punti e 3,4 rimbalzi di media. Il 5 febbraio 2007 fa registrare il suo career high di punti con 14, contro i Seattle SuperSonics grazie, in parte, all'infortunio occorso ad Antawn Jamison: nei 6 incontri che disputa in conseguenza di ci\u00f2, colleziona 8 punti e 7,7 rimbalzi di media.\nIl 17 luglio 2012 i Wizards lo tagliano tramite l\"'amnesty clause\" per risparmiare i 23 milioni di dollari rimanenti nel suo contratto.\nIl 12 settembre 2012 firma un contratto parzialmente garantito di un anno al minimo salariale per veterani con i Brooklyn Nets."}
{"id": "1905767", "revid": "1234826", "url": "https://it.wikipedia.org/wiki?curid=1905767", "title": "Super tuscan", "text": "Vengono definiti Supertuscan (o SuperTuscan o Super tuscan) i vini rossi prodotti in Toscana che non rispettano, di proposito, le tradizionali regole di preparazione della regione, ma utilizzano altri tipi d'uva, specialmente cabernet sauvignon, in aggiunta o al posto del tradizionale Sangiovese e pertanto non possono essere classificati come prodotti DOCG. Tali vini sono spesso fatti affinare in barriques (botti di rovere) per 12-14 mesi circa.\nStoria.\nIl termine Supertuscan fu usato inizialmente dal giornalista e Master of Wine inglese Nicholas Belfrage verso la met\u00e0 degli anni Ottanta, e poi ripreso dalla stampa anglosassone. Di certo \u00e8 stato molto successivo alla nascita di quella tipologia di vini, che ebbe come minimo tre radici distinte. La prima, quella che poi divenne pi\u00f9 famosa, fu determinata dalla nascita del Sassicaia, che vide la luce ufficialmente con l\u2019annata 1968 (che a detta di Tachis era un blend fra \u201966, \u201967, \u201968 e \u201969), ma che aveva avuto origini precedenti come \u201cvino di famiglia\u201d degli Incisa della Rocchetta senza uscire per\u00f2 sul mercato. Si trattava di un rosso di Bolgheri a base di cabernet sauvignon con saldi di cabernet franc, e non poteva avvalersi di alcuna denominazione perch\u00e9 all\u2019epoca non prevista dai disciplinari. Poi nel 1994 venne realizzata la Doc Bolgheri e al suo interno il Bolgheri Sassicaia trov\u00f2 la propria autorevole collocazione addirittura con una specifica dizione. La seconda origine deriv\u00f2 dai Sangiovese in purezza e vide come precursore il Vigorello del 1968, realizzato da Enzo Morganti, che era allora il direttore della cantina San Felice, di propriet\u00e0 della RAS, e da Giulio Gambelli, leggendario winemaker di Poggibonsi e allievo di Tancredi Biondi Santi. La terza via fu invece quella del taglio fra sangiovese e cabernet sauvignon, realizzata con il Tignanello degli Antinori ma solo a partire dal 1975, perch\u00e9 la prima edizione, quella del \u201970 era ancora con la dizione Chianti Classico Riserva del Podere Tignanello, e quella del \u201971, ancora non prevedevano quel \u201cblend\u201d eretico, e si basavano su sangiovese con piccoli saldi di vitigni tradizionali locali. Nella versione del \u201970 ancora con minime aggiunte di uve bianche, in quella del \u201971 invece senza. In molti casi la figura di Giacomo Tachis fu determinante. Enologo di straordinaria capacit\u00e0, allievo di Peynaud a Bordeaux, responsabile fino al 1993 della parte enologica della Marchesi Antinori, fu, insieme a Piero Antinori, l\u2019ispiratore di quei vini.\nIl tutto fuori da una tradizione conclamata, e tutto determinato da un\u2019esigenza sperimentale ma anche economica. In un periodo nel quale il Brunello non era ancora esploso e il Chianti Classico viveva una crisi d\u2019immagine e di vendita tale da consigliare a molti produttori di \u201csmarcarsi\u201d dalla denominazione. Per molti anni proprio i Supertuscan hanno posto in evidenza le potenzialit\u00e0 della vitienologia toscana di punta e hanno contribuito all\u2019evoluzione dei disciplinari delle Doc, poi Docg, tradizionali. Oggi \u00e8, ad esempio, possibile produrre Chianti Classico con sangiovese in purezza, cosa non consentita solo vent\u2019anni fa. Un merito indiscusso di molti di quei vini e dei loro artefici che hanno scritto un capitolo fondamentale della vitienologia italiana degli ultimi decenni."}
{"id": "1905768", "revid": "1924342", "url": "https://it.wikipedia.org/wiki?curid=1905768", "title": "Dzmitryj Kaldun", "text": "Nel 2007 vince la competizione nazionale Eurofest che lo qualifica all'Eurofestival con la canzone \"Work Your Magic\" arrivando in finale e finendo al sesto posto, miglior risultato di sempre per la repubblica; curiosamente il suo cognome in bielorusso significhi \"mago\".\nHa inciso 5 album."}
{"id": "1905769", "revid": "2519", "url": "https://it.wikipedia.org/wiki?curid=1905769", "title": "Distretto di Wassa Ovest", "text": "Il distretto di Wassa Ovest (ufficialmente Wassa West District, in inglese) era un distretto della Regione Occidentale del Ghana.\nSoppresso nel 2008 il suo territorio \u00e8 stato suddiviso tra i neocostituiti distretti di Tarkwa-Nsuaem e Prestea-Huni Valley."}
{"id": "1905771", "revid": "180559", "url": "https://it.wikipedia.org/wiki?curid=1905771", "title": "Nazionale di hockey su prato della Gran Bretagna", "text": "La nazionale di hockey su prato della Gran Bretagna (o della Gran Bretagna e Irlanda del Nord) \u00e8 la squadra di hockey su prato rappresentativa del Regno Unito. Partecipa esclusivamente alle Olimpiadi e all'Hockey Champions Trophy, mentre ai mondiali, agli europei e in tutte le altre competizioni competono le quattro nazioni separatamente: Galles, Inghilterra, Scozia e Irlanda (che comprende sia la Repubblica d'Irlanda che l'Irlanda del Nord)."}
{"id": "1905773", "revid": "729019", "url": "https://it.wikipedia.org/wiki?curid=1905773", "title": "Danieli Automation", "text": "Danieli Automation \u00e8 un'azienda italiana del gruppo Danieli con sede a Buttrio (Udine) ed \u00e8 una delle leader mondiali nelle automazioni di processo per impianti siderurgici.\nStoria.\nLa Danieli Automation \u00e8 stata fondata nel 1969 a Buttrio su iniziativa dell'ing. Luigi Danieli come \"CEDA (Costruzioni Elettromeccaniche Dispositivi Automazione\"), diventando poi \"Danieli Centro Automation\" negli anni '90, per assumere infine l'attuale denominazione nel 2004.\nNata col compito di affiancare la casa madre Danieli Officine Meccaniche SpA, per la progettazione e realizzazione delle apparecchiature elettriche e di automazione delle macchine da essa prodotte, negli anni si \u00e8 poi sviluppata divenendo oggi un riferimento mondiale nel settore.\nProdotti.\nDanieli Automation produce sistemi di controllo di processo e automazione che coprono l'intero ciclo dell'industria metallurgica. La gamma di prodotti e servizi comprende sistemi di automazione per: \nEd inoltre:"}
{"id": "1905774", "revid": "1442080", "url": "https://it.wikipedia.org/wiki?curid=1905774", "title": "Distretto metropolitano di Shama Ahanta Est", "text": "Il distretto metropolitano di Shama Ahanta Est (ufficialmente Shama Ahanta East Metropolitan District, in inglese) era un distretto della Regione Occidentale del Ghana.\nNel 2008 \u00e8 stato soppresso, il territorio \u00e8 stato suddiviso nei distretti di Sekondi Takoradi (capoluogo: Sekondi-Takoradi) e Shama (capoluogo: Shama). "}
{"id": "1905775", "revid": "38120", "url": "https://it.wikipedia.org/wiki?curid=1905775", "title": "Nazionale di hockey su prato della Gran Bretagna e Irlanda del nord", "text": ""}
{"id": "1905776", "revid": "38120", "url": "https://it.wikipedia.org/wiki?curid=1905776", "title": "Nazionale di hockey su prato della Gran Bretagna e Irlanda del Nord", "text": ""}
{"id": "1905778", "revid": "38120", "url": "https://it.wikipedia.org/wiki?curid=1905778", "title": "Nazionale di hockey su prato della Gran Bretagna e Nord Irlanda", "text": ""}
{"id": "1905785", "revid": "256896", "url": "https://it.wikipedia.org/wiki?curid=1905785", "title": "Pecari maximus", "text": "Il pecari gigante (Pecari maximus) \u00e8 una specie di pecari, vivente solo nelle giungle del Brasile.\nLa scoperta.\nLa specie fu scoperta in Brasile, nel 2000, dal naturalista olandese Marc van Roosmalen. Nel 2003, lui e il documentarista del museo di storia naturale tedesco, Lothar Frenz, riuscirono a filmarne un gruppetto. Sebbene sconosciuto alla scienza fino a poco tempo fa, il pecari gigante era noto agli indigeni del luogo, che lo cacciavano e si nutrivano della sua carne, chiamandolo \"Caitetu Munde\", ovvero \"grande p\u00e8cari che vive in coppie\". \u00c8 stato riconosciuto scientificamente nel 2007, ma lo status della popolazione resta ancora ignoto.\nDescrizione.\nInsieme al pecari dal collare (\"P. tajacu\") e al pecari labiato (\"Tajassu pecari\") fa parte del genere pecari. Ha un corpo massiccio, con zampe sottili e testa pi\u00f9 piccola rispetto al tronco. Il pelo \u00e8 nero corvino, uniforme.\nHabitat ed ecologia.\nIl pecari gigante vive unicamente nelle giungle compresi tra i fiumi Madeira e Tapaj\u00f3s. Al contrario degli altri membri della famiglia, questo animale vive unicamente in coppie o piccoli gruppi familiari."}
{"id": "1905786", "revid": "767487", "url": "https://it.wikipedia.org/wiki?curid=1905786", "title": "River of Tuoni", "text": "River of Tuoni \u00e8 il primo album del gruppo musicale symphonic metal finlandese Amberian Dawn, pubblicato il 30 gennaio 2008 per l'etichetta KHY Suomen Musiikki.\nDall'album viene resa disponibile per l'ascolto su MySpace la traccia \"Valkyries\" dieci giorni prima della pubblicazione dell'album e viene girato un videoclip per la \"title-track\" \"River of Tuoni\", pubblicato a maggio.\nA giugno 2008 \"River of Tuoni\" viene pubblicato nel resto dell'Europa al di fuori della Finlandia dalla Ascendance Records.\nTutte le tracce sono state composte da Heidi Parviainen e Tuomas Sepp\u00e4l\u00e4.\nLa cantante Heidi ha spiegato i temi del testo della canzone \"River of Tuoni\" su MySpace:"}
{"id": "1905789", "revid": "38120", "url": "https://it.wikipedia.org/wiki?curid=1905789", "title": "Nazionale di hockey su prato del Regno Unito", "text": ""}
{"id": "1905790", "revid": "484362", "url": "https://it.wikipedia.org/wiki?curid=1905790", "title": "Giuseppe Romeo (vescovo)", "text": "Biografia.\nNato a Catona il 7 luglio 1870, concittadino della serva di Dio Brigida Maria Postorino, finiti gli studi di sacerdozio fu ordinato dal cardinale Gennaro Portanova nel 1894.\nNel 1901 fu mandato come parroco a Catona dove durante il terremoto del 1908 si prodig\u00f2 con fervore.\nIl 12 luglio 1913 fu eletto vescovo di Nocera dei Pagani (oggi Nocera Inferiore-Sarno), e vi rimase fino alla morte avvenuta nel 1935.\nGenealogia episcopale.\nLa genealogia episcopale \u00e8:"}
{"id": "1905796", "revid": "339392", "url": "https://it.wikipedia.org/wiki?curid=1905796", "title": "Teatro Comunale di Ferrara", "text": ""}
{"id": "1905798", "revid": "6923", "url": "https://it.wikipedia.org/wiki?curid=1905798", "title": "Neustadt in Europa", "text": "Il gemellaggio internazionale Neustadt in Europa riunisce 36 citt\u00e0 e comuni che portano nel nome la dicitura \"Neustadt\" (\"citt\u00e0 nuova\"). Molte di questi centri hanno un'origine simile, essendosi sviluppati durante il processo di urbanizzazione avvenuto nel medioevo con la fondazione di citt\u00e0 nuove con funzioni di mercato."}
{"id": "1905799", "revid": "125530202", "url": "https://it.wikipedia.org/wiki?curid=1905799", "title": "Carlo Galimberti", "text": "Biografia.\nFiglio di emigranti italiani in Argentina, si trasfer\u00ec a Bollate; ancor giovane si arruol\u00f2 nella vicina Milano nel corpo dei pompieri (i futuri vigili del fuoco). Dopo un inizio con lotta e pugilato, per il Gruppo Sportivo Pompieri Milano prese a gareggiare nel sollevamento pesi, vincendo tra il 1921 e il 1939 18 titoli nazionali consecutivi (13 nei pesi medi e 5 nei pesi medio-massimi: Galimberti pesava circa 80 kg, ed era in grado di passare da una categoria all'altra), e stabilendo vari primati mondiali.\nCon la Nazionale italiana partecip\u00f2 a quattro edizioni dei Giochi olimpici tra il 1924 (Parigi) e il 1936 (Berlino), vincendo complessivamente tre medaglie di cui una d'oro (a Parigi 1924) e due d'argento, sempre nella categoria pesi medi. \u00c8 stato alfiere portabandiera azzurro ai Giochi olimpici di Amsterdam del 1928. Ottenne inoltre due secondi posti ai Campionati europei di Monaco 1930 e Lussemburgo 1931.\nPompiere capo-drappello con il grado di brigadiere, si segnal\u00f2 ripetutamente per intraprendenza e coraggio, come in occasione del terremoto del Vulture, nel 1930. Mor\u00ec in seguito alle ustioni riportate il 5 agosto 1939 nel tentativo fallito di evitare lo scoppio di una caldaia in procinto di distruggere tutto un fabbricato; riusc\u00ec a fare evacuare il fabbricato ma non a evitare l'esplosione, a seguito della quale due dei suoi uomini (Aldo Parora e Anselmo Pasi) morirono; Galimberti, ricoverato in condizioni estreme all\u2019Ospedale Maggiore di Milano, si spense senza aver ripreso conoscenza alle 22,30 del 10 agosto. Per questo venne decorato alla memoria con una Medaglia d'argento al valor civile, e a lui venne intitolato il Gruppo Sportivo Pompieri Milano.\nNel gennaio 1954, l'anno del sessantesimo anniversario della nascita, il suo comune di residenza, Bollate, gli intitol\u00f2 una via; mentre il 20 giugno 2014 gli intitol\u00f2 il Palazzetto dello Sport."}
{"id": "1905800", "revid": "59976", "url": "https://it.wikipedia.org/wiki?curid=1905800", "title": "S (banda di frequenza)", "text": ""}
{"id": "1905804", "revid": "1543377", "url": "https://it.wikipedia.org/wiki?curid=1905804", "title": "Giulio Gaudini", "text": "Biografia.\nNacque a Roma il 27 sett. 1904 da Mario, vicedirettore dei Giardini pubblici di villa Borghese, e da Isabella Bernardoni. Terzo di quattro figli, ebbe modo di affinare le sue doti fisiche nel verde del parco dove la famiglia risiedeva. All'et\u00e0 di sedici anni avvenne il decisivo incontro con il maestro di scherma Salvatore Angelillo, istruttore presso la societ\u00e0 romana Audace, che intravide in quel ragazzo alto un metro e ottantasette (avrebbe poi superato i due metri), magro e dinoccolato una grande predisposizione nella disciplina per la sua \"eccellente meccanica\".\nAllo scetticismo manifestato da molti data l'eccessiva altezza, Angelillo contrapponeva le non comuni doti del G.: una \"grande intelligenza schermistica\" che lo portava a \"intuire\" e prevenire le intenzioni degli avversari, una straordinaria velocit\u00e0 della mano e delle gambe, una penetrazione della punta quale ben pochi potevano vantare.\nEntrato a far parte del corpo dei granatieri di Sardegna, Gaudini esord\u00ec ufficialmente nell'attivit\u00e0 agonistica nel 1923 a Bologna, in occasione della Coppa Giovannini dove, pur non brillando particolarmente, si guadagn\u00f2 la convocazione per i Giochi olimpici di Parigi del 1924.\nQui ottenne il quarto posto nella prova di fioretto a squadre, anche se quell'Olimpiade fu piuttosto amara per gli schermidori azzurri, squalificati per irregolarit\u00e0 nella sciabola a squadre.\nDue anni dopo Gaudini s'impose al torneo littorio di Cremona, cui partecipavano diversi abili fiorettisti, dando inizio a una carriera che lo port\u00f2 ai vertici della scherma mondiale. Nel 1927, a Vichy ai campionati europei (equivalenti fino al 1937 a vere e proprie competizioni mondiali), fu settimo sia nel fioretto individuale sia in quello a squadre; medaglia d'oro all'Olimpiade di Amsterdam (1928) con la squadra di fioretto, ottenne il bronzo nell'individuale dopo un epico scontro con il suo rivale francese, e grande schermidore, Lucien Gaudin.\nN. Nadi, nell'occasione, parl\u00f2 di lui come di un giovane \"audace, non spavaldo, dal gioco sobrio e raffinato, dalla concezione dell'arma precisa ed artistica\" (p. 332).\nNel 1930, in occasione dei campionati europei di Liegi, riport\u00f2 uno straordinario successo nel fioretto individuale trascinando gli azzurri alla vittoria anche nella gara a squadre; ottenne inoltre l'argento con la squadra di sciabola. Agli europei di Vienna dell'anno successivo riport\u00f2 la medaglia d'oro nel fioretto a squadre e quella d'argento nella sciabola a squadre; all'Olimpiade di Los Angeles (1932) fu terzo nel fioretto individuale e ottenne la medaglia d'argento con la squadra sempre nella stessa specialit\u00e0. Emerse quindi nella sciabola, dove riport\u00f2 l'argento nel torneo individuale e in quello a squadre.\nTuttavia in quei giochi non dette il meglio di s\u00e9 a causa delle non perfette condizioni fisiche. Il G. - fu il commento di A. Cotronei sul Corriere della sera del 3 ag. 1932 - \"ha schermito al di sotto della sua vera forza. Egli ha dovuto chiedere alla classe, soltanto alla classe la suprema risorsa\".\nGli anni successivi lo videro protagonista ai campionati europei: nel 1933 a Budapest fu argento nel fioretto individuale, bronzo nella sciabola individuale e argento in quella a squadre; a Varsavia, nel 1934, ottenne di nuovo il titolo europeo con la squadra di fioretto e il secondo posto nella sciabola sia individuale sia a squadre; l'anno seguente, a Losanna, fu primo nel fioretto a squadre, secondo nella sciabola a squadre e quarto in quella individuale, raccogliendo cos\u00ec una serie di successi che lo poneva fra gli assoluti protagonisti della scherma mondiale. Nel frattempo aveva lasciato il maestro Angelillo, ormai anziano e infermo, ed era approdato al Circolo Pessina, dove insegnava il suo amico e antico compagno d'armi Giorgio Pessina; qui, sempre alla ricerca di un continuo perfezionamento, tirava con altri grandi schermidori come R. e G. Nostini, N. Perno e G. Faldini.\nIl G., comunque, ottenne i suoi massimi risultati nel 1936 a Berlino, nell'Olimpiade accuratamente preparata e propagandata dalla Germania hitleriana. Vinse infatti la medaglia d'oro nel fioretto sia individuale sia a squadre.\nUn po' in ombra nella prova a squadre, in pratica non ebbe rivali nell'individuale, trionfando con sette vittorie davanti al campione francese E. Gard\u00e8re e all'altro azzurro G. Bocchino. Nadi, allora presidente della Federazione scherma, che ebbe sempre grande fiducia nel G., parl\u00f2 di \"superbo comportamento\", mentre E. De Martino si sofferm\u00f2, nel commentare l'impresa, sullo \"stile perfetto\", la \"scherma chiarissima\", lo \"spirito animoso e consapevole\" dell'atleta romano (Gazzetta dello sport, 7 ag. 1936). A Berlino la scherma azzurra riport\u00f2 complessivamente quattro ori, lasciando agli ungheresi quelli della sciabola individuale e a squadre, dove Gaudini si classific\u00f2 rispettivamente sesto e secondo.\nRientrato in Italia ricevette grandi onori e lo stesso Mussolini volle personalmente premiarlo. Nel 1938, ai campionati mondiali - primi della serie - disputatisi a Piestany (nell'attuale Slovacchia) vinse ancora due medaglie d'oro con la squadra di fioretto e con quella di sciabola; lo stesso anno riport\u00f2 il titolo di campione italiano di sciabola. Continuava a tirare con grande abilit\u00e0 e determinazione presso il Circolo Pessina, quando fu colpito da una grave forma di tumore ai polmoni.\nMor\u00ec a Roma il 6 genn. 1948.\nNel febbraio 1936 si era sposato con Gabriella Martinori dalla quale ebbe tre figli: Mario, Giorgio e Stefano.\nMemoria.\nAlla sua morte il Corriere dello sport organizz\u00f2 una sottoscrizione per erigere in suo ricordo un cippo marmoreo, a Gaudini \u00e8 inoltre intitolata una via nella seconda municipalit\u00e0 di Roma e una delle squadre di scherma capitoline.\nPalmar\u00e8s.\nIn carriera ha ottenuto i seguenti risultati:"}
{"id": "1905805", "revid": "599013", "url": "https://it.wikipedia.org/wiki?curid=1905805", "title": "Giovanni Rocca", "text": "Carriera.\nPartecip\u00f2 alle olimpiadi estive di Londra nel 1948 dove raggiunse la finale della staffetta 4x400 ed ebbe l'onore di ricoprire il ruolo di portabandiera azzurro nella cerimonia d'apertura."}
{"id": "1905806", "revid": "1573940", "url": "https://it.wikipedia.org/wiki?curid=1905806", "title": "Castello Pasquini", "text": "Il castello Pasquini si erge a Castiglioncello, nel comune di Rosignano Marittimo, a breve distanza dalla stazione ferroviaria della frazione.\nStoria.\nIl castello Pasquini fu costruito a partire dal 1889 come residenza del barone Lazzaro Patrone, che al contempo aveva acquistato vasti appezzamenti di terreno da Diego Martelli.\nDurante i lavori furono pertanto demoliti i vecchi edifici della passata propriet\u00e0, mentre i terreni agricoli furono trasformati in un rigoglioso parco d'impronta romantica.\nIl castello, realizzato ad imitazione delle costruzioni medioevali, fu affiancato dalla casa del casiere, in stile neogotico, e da una cappella decorata secondo le tendenze eclettiche.\nInoltre, il barone Patrone offr\u00ec parte dei propri terreni per la costruzione della stazione ferroviaria di Castiglioncello, a patto che il fabbricato viaggiatori riprendesse lo stile del castello al fine di armonizzarsi con esso. \nIl medesimo barone si interess\u00f2 anche dello sviluppo dell'intera localit\u00e0, ma i suoi progetti, come quello dell'ippodromo, non ebbero seguito.\nNel 1938 il castello fu ceduto ad altri proprietari ed intorno agli anni quaranta fu acquistato dalla famiglia Pasquini.\nDopo un periodo di abbandono, nel 1981, divenne propriet\u00e0 dell'amministrazione comunale di Rosignano Marittimo, che col tempo ne ha fatto il centro di una serie di manifestazioni ed eventi culturali, come il Premio letterario Castiglioncello-Costa degli Etruschi.\nLa tensostruttura.\nSul retro del castello, negli anni ottanta del Novecento, fu realizzata una tensostruttura impiegata come sala polivalente. Essa era in grado di ospitare circa 640 persone, di cui 100 nella sala e 540 nelle gradinate.\nNel 2016, tuttavia, ne \u00e8 stato decretato l'abbattimento a causa degli elevati oneri necessari per la manutenzione e messa in sicurezza; una decisione maturata in concomitanza con l'accordo siglato tra l'amministrazione comunale e la Solvay Group per l'acquisizione del Teatro Solvay.\nLa tensostruttura \u00e8 stata abbattuta nel corso del 2017 ed \u00e8 stata sostituita da uno spazio destinato agli spettacoli all'aperto."}
{"id": "1905811", "revid": "1543377", "url": "https://it.wikipedia.org/wiki?curid=1905811", "title": "Giuseppe Delfino", "text": "Ha partecipato a quattro edizioni dei Giochi olimpici, vincendo complessivamente 6 medaglie, di cui 4 d'oro.\nBiografia.\nDelfino si accost\u00f2 alla scherma a fine anni trenta, presso la palestra FIAT di Torino, sua citt\u00e0 natale. A causa della seconda guerra mondiale fu costretto ad interrompere l'attivit\u00e0 agonistica per 5 anni per partire al fronte in prima linea nella X\u00aa Flottiglia MAS. Nel 1950 entr\u00f2 a far parte della nazionale italiana di scherma, in occasione dei campionati del mondo di Montecarlo..\nNonostante la pausa dovuta al conflitto bellico, Delfino riusc\u00ec a vincere 4 ori olimpici, 3 consecutivi nella spada a squadre maschile ( a Helsinki '52 con Roberto Battaglia, Franco Bertinetti, Dario Mangiarotti, Edoardo Mangiarotti e Carlo Pavesi; a Melbourne '56 con Giorgio Anglesio, Franco Bertinetti, Edoardo Mangiarotti, Carlo Pavesi e Alberto Pellegrino; a Roma '60 con Edoardo Mangiarotti, Fiorenzo Marini, Carlo Pavesi, Alberto Pellegrino e Gian Luigi Saccaro) e uno nella spada individuale a Roma '60. Termin\u00f2 la carriera a 42 anni vincendo l'argento a squadre alle olimpiadi di Tokyo '64 (con Giovan Battista Breda, Gianfranco Paolucci, Alberto Pellegrino e Gianluigi Saccaro), dove ebbe l'onore di ricoprire il ruolo di portabandiera azzurro nella cerimonia d'apertura.\nA questi successi vanno aggiunti cinque titoli mondiali nella spada a squadre, e un argento e un bronzo mondiali individuali. Vinse infine anche quattro titoli individuali ai Campionati Italiani assoluti di spada oltre a numerosi tornei fra cui la Coppa Martini.\nConclusa la carriera di atleta, Delfino si avvi\u00f2 a quella dirigenziale nel mondo della scherma, dapprima come presidente del Club Scherma Torino e successivamente del Circolo Scherma Ivrea, di cui manterr\u00e0 la presidenza sino alla morte. Oggi il sodalizio eporediese in suo onore porta il nome \"Giuseppe Delfino\" nella ragione sociale.\nDelfino lavorava in fabbrica, prima alla FIAT e poi alla Michelin, e per partecipare ai vari tornei internazionali utilizzava i giorni di ferie concessi dall'azienda. Addirittura alle olimpiadi di Roma fu costretto a rinunciare ai festeggiamenti per l'oro, poich\u00e9 l'azienda non gli concedette un ulteriore giorno di ferie.\nGiuseppe Delfino muore il 10 agosto 1999 a causa di un attacco di cuore.."}
{"id": "1905812", "revid": "196390", "url": "https://it.wikipedia.org/wiki?curid=1905812", "title": "Catedral Nueva de Santa Mar\u00eda del Asedio", "text": ""}
{"id": "1905813", "revid": "287204", "url": "https://it.wikipedia.org/wiki?curid=1905813", "title": "Miranda Cicognani", "text": "Detiene il record femminile di vittorie ai campionati assoluti, con 5 medaglie d'oro, segno del suo predominio sulla ginnastica italiana tra il 1956 e il 1962, interrotto solo dalla sorella Rosella nel 1959 e nel 1961.\n\u00c8 stata la portabandiera della squadra azzurra durante la cerimonia d'apertura dei giochi olimpici di Helsinki nel 1952, la prima donna a sventolare il tricolore ai giochi estivi, aveva 15 anni; \u00e8 stata per\u00f2 la seconda donna alfiere dei Giochi in assoluto, perch\u00e9 preceduta solo di qualche mese da Maria Grazia Marchelli, alfiera ai giochi invernali dello stesso anno.\nHa partecipato a tre edizioni dei Giochi olimpici (unica nella storia della ginnastica italiana insieme a Monica Bergamelli e a Vanessa Ferrari), nel 1952 a Helsinki, nel 1956 a Melbourne e nel 1960 a Roma, classificandosi, rispettivamente, al 6\u00ba, al 7\u00ba e al 10\u00ba posto nel concorso a squadre e al 32\u00ba al 28\u00ba e al 20\u00ba posto nell'individuale.\nInoltre \u00e8 stata istruttrice della Nazionale dal 1963 al 1965 e ha partecipato in qualit\u00e0 di giudice internazionale ad altre sei edizioni, da Montr\u00e9al 1976 a Sydney 2000, saltando l'appuntamento olimpico di Mosca 1980, le Olimpiadi del boicottaggio statunitense. A Montreal \u00e8 stata tra i giudici che per la prima volta nella storia hanno assegnato voto 10 alla rumena Nadia Com\u0103neci. \nSi \u00e8 sposata nel 1965, ha avuto due figli. Nel 2012 \u00e8 stata premiata dal Panathlon Club insieme a tutti gli atleti forlivesi che hanno partecipato alle Olimpiadi."}
{"id": "1905827", "revid": "38120", "url": "https://it.wikipedia.org/wiki?curid=1905827", "title": "Jimmy Neutron", "text": ""}
{"id": "1905830", "revid": "838137", "url": "https://it.wikipedia.org/wiki?curid=1905830", "title": "Placido Maria Cambiaghi", "text": "Biografia.\nAppena ventiquattrenne entr\u00f2 nell'Ordine dei chierici regolari di San Paolo.\nIl 15 novembre 1953 papa Pio XII lo nomin\u00f2 vescovo di Crema; ricevette la consacrazione episcopale il 20 dicembre 1953, per imposizione delle mani del cardinale e arcivescovo Adeodato Piazza. Il 28 febbraio 1963 venne destinato alla sede episcopale di Novara, dalla quale si dimise nel 1971.\nDal 1972 al 1987 fu assistente presso la curia generalizia dei padri barnabiti al Gianicolo, a Roma.\nFu il primo direttore dell'Ufficio Nazionale di Pastorale Scolastica della Conferenza Episcopale Italiana e vicario del cardinale Ugo Poletti per la Basilica Lateranense.\nMor\u00ec a Roma il 18 dicembre 1987 all'et\u00e0 di 87 anni.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1905837", "revid": "599013", "url": "https://it.wikipedia.org/wiki?curid=1905837", "title": "Vittorio Iannuzzo", "text": "Vincitore del campionato Europeo della classe Superstock nel 2002.\nCarriera.\nIannuzzo fa il suo esordio internazionale nella stagione 1998 quando partecipa, in qualit\u00e0 di wild card, al Gran Premio di Misano nel mondiale Supersport in sella ad una Yamaha del team Tienne. Chiude la gara al quattordicesimo posto ottenendo i suoi primi punti iridati. La stagione successiva \u00e8 pilota titolare per il team Lorenzini by Leoni nel mondiale Supersport. Chiude la sua prima stagione mondiale al diciottesimo posto in classifica piloti. Nel 2000 continua con il team della stagione precedente. Raccoglie sette punti e il trentunesimo posto in classifica piloti. Nel 2001 si trasferisce al team DMR Suzuki Italia che gli mette a disposizione una GSX R600. Chiude diciottesimo con venti punti all'attivo. \nNel 2002 si trasferisce nella Superstock 1000 FIM Cup dove disputa l'intera stagione con la Suzuki GSX 1000R del Alstare System Suzuki Italia. Vince la gara inaugurale della stagione in Spagna a Valencia, rimane leader della classifica fino al termine della stagione, che chiude con 152 punti. In questa circostanza Iannuzzo \u00e8 il primo italiano a vincere il titolo della Superstock 1000. Nel 2003 rimane nello stesso team della stagione precedente ma si trasferisce nel campionato mondiale Superbike. Chiude la stagione al diciottesimo posto con trentasette punti ottenuti. Nella stessa stagione vince una gara e chiude quinto nel Campionato italiano Superbike. Il 2004 \u00e8 la terza stagione consecutiva come pilota del team Alstare. Disputa le prime otto gare stagionali nel mondiale Supersport, le ultime due nella Superstock 1000. \nNel 2005 \u00e8 pilota titolare del Gimotorsport UnionBikeDucci nella Superstock 1000 FIM Cup in sella ad una MV Agusta, a rientro nelle competizioni motociclistiche. Chiude la stagione al quattordicesimo posto con trenta punti ottenuti. In occasione del Gran Premio di Misano chiude la gara al terzo posto, ottenendo cos\u00ec il primo podio per MV in questa categoria. Nel 2006 si trasferisce nuovamente nel mondiale Superbike dove inizia la stagione come pilota titolare del Celani Team Suzuki Italia prima di passare, come pilota sostitutivo, al team Sterilgarda Berik in sella ad una Ducati 999 F05. Chiude la stagione al ventiseiesimo posto con sei punti ottenuti. Nel 2007 disputa tre prove del mondiale Superbike in qualit\u00e0 di wild card in sella ad una ZX-10R del team Kawasaki PSG-1 Corse. Ottiene punti in tutti gli eventi, chiudendo diciottesimo tra i piloti. \nNel 2008 \u00e8 pilota titolare del team Pedercini. Non ottiene punti validi per la classifica. Nel 2009 \u00e8 titolare del team Squadra Corse Italia in sella ad una Honda CBR1000RR. Chiude la stagione al quarantesimo posto in classifica piloti. Guida ancora una Honda all'inizio della stagione 2010 ma, a partire dal Gran Premio di Misano, si trasferisce nel mondiale Supersport alla guida di una Triumph Daytona 675 gestita dal team ParkinGo BE1 Triumph. Nella stagione 2011 \u00e8 pilota titolare nel mondiale Supersport con una Kawasaki ZX-6R del team Lorenzini by Leoni. Chiude la stagione al quattordicesimo posto con 44 punti ottenuti. Il 2012 vede Iannuzzo pilota titolare del Power Team by Suriano che gli mette a disposizione una Triumph Daytona 675. Disputa una stagione regolare andando a chiudere al nono posto tra i piloti, con sessanta punti ottenuti. Nel 2013 \u00e8 pilota titolare del mondiale Superbike con una BMW S1000RR del team Grillini Dentalmatic. Chiude la stagione al diciannovesimo posto. Nelle stagioni successive compete nei vari campionati nazionali di Superbike, durante la stagione 2015 porta all'esordio la MV Agusta F4 nel British Superbike Championship.\nNel 2017 disputa la prima gara di Misano nel campionato italiano Superbike con una Suzuki senza ottenere punti."}
{"id": "1905844", "revid": "100201824", "url": "https://it.wikipedia.org/wiki?curid=1905844", "title": "They (singolo)", "text": "They \u00e8 il primo singolo pubblicato di Jem dal suo album d'esordio \"Finally Woken\".\nLa canzone divenne il suo singolo pi\u00f9 popolare, raggiunse la sesta posizione nella classifica del Regno Unito. Il brano \u00e8 stato usato in serie televisive come \"Crossing Jordan\" e \"Grey's Anatomy\" e ne \u00e8 stata eseguita una cover in lingua cinese da una popolare cantante di Taiwan, Jolin Tsai, per un spot pubblicitario dell'azienda telefonica Motorola.\nIl singolo \"They\" \u00e8 stato usato per molti spot pubblicitari anche in Italia.\nIl pezzo si basa sul Preludio e Fuga in Fa minore, BWV 881 di Johann Sebastian Bach\nIl video.\nLa cantante ha prodotto due differenti versioni del video di They."}
{"id": "1905853", "revid": "66124", "url": "https://it.wikipedia.org/wiki?curid=1905853", "title": "Bruno J. Global", "text": " \u00e8 un personaggio immaginario, capitano della SDF-1 \"Macross\", nell'anime \"The Super Dimension Fortress Macross\". \u00c8 stato ribattezzato Henry J. Gloval nell'adattamento americano dell'anime intitolato \"Robotech\".\nStoria nell'anime.\nIl capitano Global \u00e8 un ufficiale italiano (russo in \"Robotech\") di sottomarini coinvolto nel recupero della nave aliena into SDF-1 \"Macross\". \u00c8 l'addetto al ponte comandi della nave ed \u00e8 un uomo estremamente freddo e razionale, fumatore di pipa nei momenti di nervosismo.\nPrima di comandare il \"Macross\", l'ufficiale al comando di Global durante la guerra per l'unificazione della terra, era il padre di Misa Hayase. Global era il capitano del sottomarino \"Marco Polo\" e dell'astronave della UN Spacy \"Goddard\".\nDopo la prima guerra spaziale, a Global fu fatto assumere una posizione governativa nel governo terrestre che cre\u00f2 il progetto dell'emigrazione umana, uno schema di colonizzazione dello spazio, per permettere alla razza umana ed alla Protocultura di sopravvivere ad una eventuale dominazione zentradi. Dopo la trionfante guerra contro gli zentradi, Global viene promosso ammiraglio e nel 2014 si ritira dalla vita militare.\nNella serie, Bruno J. Global sposa Miho nel marzo 2003. Non viene specificato se i due hanno avuto figli, ne se sono sopravvissuti alla battaglia contro la flotta principale di Boddole Zer.\nNel sequel Macross Frontier si scoprir\u00e0 che il nome Global \u00e8 stato dato ad un'astronave di classe Macross, la \"Macross 04 Global\", appartenente alla 117\u00aa flotta di esplorazione.\nInfluenza culturale.\nCome tributo alla serie il personaggio del capitano Nemo nell'anime \"Nadia - Il mistero della pietra azzurra\" di Hideaki Anno, \u00e8 reso graficamente in maniera molto simile a Global. Lo stesso Hideaki Anno aveva lavorato come animatore in Macross. Nella versione in lingua inglese si \u00e8 fatto in modo che anche il doppiatore dei due personaggi interpretasse in maniera simile."}
{"id": "1905857", "revid": "223320", "url": "https://it.wikipedia.org/wiki?curid=1905857", "title": "Henry J. Gloval", "text": ""}
{"id": "1905865", "revid": "1573940", "url": "https://it.wikipedia.org/wiki?curid=1905865", "title": "Saimiri sciureus", "text": "Il saimiri o crisotrice o scimmia scoiattolo (Saimiri sciureus ()) \u00e8 un primate platirrino della famiglia dei Cebidi.\nDistribuzione.\nCon quattro sottospecie (\"Saimiri sciureus albigena\", \"Saimiri sciureus cassiquiarensis\", \"Saimiri sciureus macrodon\" e \"Saimiri sciureus sciureus\") vive nella maggior parte del Sudamerica tropicale, dal Venezuela all'Argentina settentrionale, fatta eccezione per la foresta atlantica del Brasile sud-orientale.\nDescrizione.\nDimensioni.\nMisura circa 50\u00a0cm di lunghezza, di cui pi\u00f9 della met\u00e0 spetta alla lunga coda (almeno 15\u00a0cm in pi\u00f9 del corpo), per un peso di poco meno di 1\u00a0kg.\nAspetto.\nIl pelo \u00e8 corto e folto, di colore verde oliva sul corpo e giallo-arancio su arti, ventre e coda. Quest'ultima non \u00e8 prensile e quando l'animale \u00e8 a riposo viene arrotolata attorno al corpo e piegata su una spalla. Il corpo \u00e8 magro e slanciato, con una grossa testa nerastra sulla quale spicca una mascherina bianca che incornicia occhi e muso, di colore nero. Anche il petto \u00e8 pi\u00f9 o meno bianco, a seconda della sottospecie, anche se sussistono differenze individuali.\nDimorfismo sessuale.\nIl maschio possiede canini superiori pi\u00f9 grandi ed affilati.\nBiologia.\nSi tratta di animali diurni ed arboricoli: vivono in gruppi che contano fino a 300 individui, che al di fuori della stagione degli amori sono solitamente divisi in sottogruppi in base all'et\u00e0 ed al sesso dei vari esemplari. I gruppi mostrano una gerarchia matriarcale: nei sottogruppi \u00e8 altres\u00ec presente una rigida gerarchia determinata in base a furiosi combattimenti, al termine dei quali il perdente mostra sottomissione e spesso il vincitore urina sullo sconfitto e mima con lui una copula. I vari gruppi si muovono nell'ambito di un proprio territorio che tuttavia non delimitano n\u00e9 difendono: pur tendendo i vari gruppi ad evitarsi fra loro, pu\u00f2 capitare di osservare due o pi\u00f9 gruppi muoversi assieme alla ricerca di cibo, per poi separarsi una volta trovatolo.\nSpesso forma gruppi interspecifici con altri primati tra cui \"Cebus apella\", \"Cebus olivaceus\", \"Cebus albifrons\", \"Cacajao calvus\" e \"Cacajao melanocephalus\". \nAlimentazione.\nQuesti animali si nutrono principalmente di frutta ed insetti: passano alla ricerca di cibo pi\u00f9 del 75% delle ore di attivit\u00e0, in particolare le prime ore della giornata vengono passate a nutrirsi di frutta ed il resto della giornata alla ricerca di insetti. Qualora queste due fonti di cibo vengano a scarseggiare, le loro attenzioni vengono dirottate su uova, foglie, fiori, semi e piccoli vertebrati.\nRiproduzione.\nLa stagione riproduttiva cade fra settembre e novembre: le femmine sincronizzano il loro estro, che dura circa tre giorni nell'ambito di un ciclo di tre settimane, in modo da poter partorire tutte assieme durante la stagione delle piogge, quando il cibo \u00e8 pi\u00f9 abbondante.\nI maschi e le femmine si accoppiano promiscuamente gli uni con gli altri, pur battendosi duramente per determinare una gerarchia in base al quale il maschio dominante \u00e8 quello con maggiore forza fisica per battere tutti gli altri e maggiore prestanza per accoppiarsi col maggior numero di femmine possibile.\nLa gestazione dura circa cinque mesi e mezzo, al termine dei quali viene dato alla luce un unico cucciolo: fra le scimmie scoiattolo \u00e8 comune il fenomeno dell'affido dei cuccioli, ossia la femmina lascia volentieri il cucciolo per brevi periodi di tempo ad altre femmine, le quali possono giocare col cucciolo, portarlo in giro ed anche allattarlo. I cuccioli vengono svezzati a sei mesi e divengono indipendenti ad un anno: a questo punto, i maschi e le femmine si uniscono a dei sottogruppi di giovani ancora immaturi sessualmente fino a quando non raggiungono la maturit\u00e0 sessuale, ossia a due anni e mezzo nelle femmine ed a quattro anni nei maschi. A questo punto, \u00e8 assai raro che gli animali lascino il proprio gruppo per raggiungerne di nuovi, dove dovrebbero lottare a lungo per definire la propria posizione nell'ambito della gerarchia, ma sia maschi che femmine sono soliti restare nel gruppo natio.\nIn natura, raramente vivono oltre i 15 anni: in cattivit\u00e0 invece non \u00e8 raro che vivano il doppio ed anche di pi\u00f9."}
{"id": "1905874", "revid": "307103", "url": "https://it.wikipedia.org/wiki?curid=1905874", "title": "Daniele Baldini", "text": "Carriera.\nGiocatore.\nNato a Firenze, ma originario di Montemurlo, dopo aver militato in diverse squadre in Serie C1 e Serie C2, ha giocato nell', fino a diventare il capitano della formazione che tra il 1995 e il 1997 ha ottenuto il doppio salto dalla C1 alla Serie A. Particolarmente importante il suo gol al 3' di recupero della sfida contro il , alla penultima giornata del campionato di Serie A 1997-1998, che sanc\u00ec la matematica salvezza dei toscani. In azzurro Baldini ha chiuso la sua carriera da calciatore nel 2001.\nAllenatore.\nNel campionato 2003-2004 ha intrapreso la carriera di allenatore dirigendo per sole 6 partite l'Empoli, venendo esonerato dopo avere raccolto appena 2 punti. Nella stagione 2004-2005 ha allenato, sempre per poche gare, la dove \u00e8 stato licenziato dopo la sconfitta in casa col Mantova (0-4), prima di entrare nello staff di Luciano Spalletti, gi\u00e0 suo allenatore ai tempi di Empoli, nell'area tecnica della .\nStatistiche.\nStatistiche da allenatore.\n\"Statistiche aggiornate al 31 gennaio 2005.\""}
{"id": "1905879", "revid": "124062277", "url": "https://it.wikipedia.org/wiki?curid=1905879", "title": "Vicente Miera", "text": "Carriera.\nCalciatore.\nLa carriera da calciatore di Miera inizia nel 1957 tra le file del Rayo Cantabria, dove rimane per due anni prima di passare al Racing Santander. Gioca nel Racing per altre due stagioni, al termine delle quali passa al , dove rimane fino al 1969 e con cui vince sette volte il campionato, una Copa del Rey e una UEFA Champions League, nel 1965-1966. Negli ultimi due anni di carriera gioca nello Sporting Gij\u00f3n. Si ritira nel 1971.\nCon la Nazionale spagnola ha giocato una sola partita, nel 1961.\nAllenatore.\nNella stagione 1986-87 fa una breve parentesi sulla panchina dell', ma viene contestato per gli scarsi risultati e per il suo passato da madridista.\nVicente Miera debutt\u00f2 come CT della Nazionale spagnola nel settembre 1991, allenando la propria nazionale contro i Sudamericani dell'Uruguay.\nCome CT della nazionale spagnola non riusc\u00ec a portare la propria squadra all'Europeo 1992 giocato in Svezia, riusc\u00ec per\u00f2 a vincere la medaglia d'oro alle Olimpiadi di Barcellona 1992."}
{"id": "1905880", "revid": "767487", "url": "https://it.wikipedia.org/wiki?curid=1905880", "title": "Saimiri ustus", "text": "Il saimiri di Geoffroy (\"Saimiri ustus\" ) \u00e8 un primate Platirrino della famiglia dei Cebidi.\nVive nella zona fra i fiumi Madeira e Xingu, fino al confine con la Bolivia.\nVeniva un tempo considerato una sottospecie di \"Saimiri sciureus\" (\"S. sciureus ustus\"), al quale \u00e8 molto simile e col quale presenta areale simpatrico, fatta eccezione per la colorazione del corpo generalmente grigiastra col giallo arancio limitato ai fianchi ed il ventre biancastro, mentre la testa \u00e8 nerastra, con la caratteristica mascherina. Recenti analisi genetiche hanno invece suggerito di considerarlo una specie a s\u00e9 stante."}
{"id": "1905884", "revid": "104458", "url": "https://it.wikipedia.org/wiki?curid=1905884", "title": "Erjon Tola", "text": "Biografia.\nStagioni 2002-2012.\nNato a Tirana e immigrato all'et\u00e0 di sei anni in Italia dall'Albania, Erjon Tola risiede a Breuil-Cervinia e gareggia prevalentemente in gare FIS (dal febbraio del 2002) e in altre prove minori.\nAi XX Giochi olimpici invernali di , dopo esser stato portabandiera durante la cerimonia di apertura, ha gareggiato nel supergigante, arrivando 56\u00ba, e nello slalom gigante, in cui \u00e8 arrivato 35\u00ba; non ha terminato invece la prima manche dello slalom speciale. In seguito ha partecipato anche ai XXI Giochi olimpici invernali di , continuando a essere portabandiera durante la cerimonia di apertura e unico rappresentante della sua nazione e classificandosi 63\u00b0 nello slalom gigante e 48\u00b0 nello slalom speciale.\nStagioni 2013-2021.\nNel 2013 ha esordito ai Campionati mondiali, nella rassegna iridata di Schaldming (piazzandosi 54\u00ba nello slalom gigante e 42\u00ba nello slalom speciale), e in Coppa del Mondo, a Kranjska Gora il 9 marzo, senza qualificarsi per la seconda manche dello slalom gigante in programma.\nAi XXII Giochi olimpici invernali di , dove \u00e8 stato per la terza volta portabandiera durante la cerimonia di apertura (ma non pi\u00f9 unico rappresentante dell'Albania, essendo stato affiancato da Suela M\u00ebhilli), non ha preso il via alle due gare cui era iscritto (lo slalom gigante e lo slalom speciale). L'anno dopo, ai Mondiali di Vail/Beaver Creek 2015, si \u00e8 classificato 57\u00ba nello slalom gigante e non ha completato lo slalom speciale. Ai Mondiali di Sankt Moritz 2017 si \u00e8 classificato 46\u00ba nella prova di slalom gigante e non ha completato lo slalom speciale. Ai XXIII Giochi olimpici invernali di si \u00e8 classificato 47\u00b0 nello slalom gigante e 36\u00ba nello slalom speciale; l'anno dopo ai Mondiali di \u00c5re 2019 \u00e8 stato 46\u00ba nello slalom speciale, mentre a quelli di Cortina d'Ampezzo 2021 si \u00e8 piazzato 34\u00ba nello slalom gigante e 29\u00ba nello slalom speciale."}
{"id": "1905891", "revid": "229244", "url": "https://it.wikipedia.org/wiki?curid=1905891", "title": "Modo s", "text": ""}
{"id": "1905892", "revid": "260676", "url": "https://it.wikipedia.org/wiki?curid=1905892", "title": "Nativit\u00e0 con i santi Lorenzo e Francesco d'Assisi", "text": "Nativit\u00e0 con i Santi Lorenzo e Francesco d'Assisi \u00e8 un dipinto a olio su tela realizzato dal pittore italiano Caravaggio. \nFu trafugato la notte tra il 17 e il 18 ottobre 1969 dall'Oratorio di San Lorenzo a Palermo e mai pi\u00f9 recuperato. \nLa \u201cNativit\u00e0\u201d, il cui valore di mercato si aggirerebbe oggi intorno ai 20 milioni di dollari secondo l'FBI, \u00e8 inserita da quest'ultima nella lista mondiale dei dieci capolavori rubati pi\u00f9 importanti.\nDescrizione e stile.\nLa tela, di cm 268 x 197, racconta la \"nascita di Cristo\", traducendo un realismo autentico che rende l'episodio \"vero\". I santi, le madonne del Caravaggio hanno le fattezze degli emarginati, dei poveri che egli bene aveva conosciuto durante il suo peregrinare e fuggire in lungo e in largo per l'Italia.\nNella \u201cNativit\u00e0\u201d palermitana ogni personaggio \u00e8 colto in un atteggiamento spontaneo: san Giuseppe ci volge le spalle ed \u00e8 avvolto in uno strano manto verde. Sicuramente molto giovane rispetto all'iconografia tradizionale, dialoga con un pastore che si trova dietro la figura di san Francesco d'Assisi. La presenza di san Francesco \u00e8 sicuramente un tributo all'Oratorio, che all'epoca era passato alla Venerabile Compagnia a lui devota costituitasi gi\u00e0 nel 1564. La figura a sinistra \u00e8 san Lorenzo.\nLa Madonna, qui con le sembianze di una donna comune, ha un aspetto estremamente malinconico, e forse gi\u00e0 presagisce il destino del figlio, posto sopra un piccolo giaciglio di paglia: sarebbe la stessa modella che compare nella Giuditta e Oloferne. La testa del bue \u00e8 chiaramente visibile, mentre l'asino si intravede appena. Proprio sopra il Bambino vi \u00e8 infine un angelo planante, simbolo della gloria divina. Ci\u00f2 che conferisce particolare drammaticit\u00e0 all'evento \u00e8 il gioco di colori e luci che caratterizzano questa fase creativa del pittore.\nStoria.\n\"\u201cNe la nativit\u00e0 ritrovato ho lo meo verde, lo meo bel rutilante verde\u201d\".\nQuesta frase di fantasia, tratta dal libro di Camilleri, \u201cIl colore del sole\u201d, meglio di altre descrive la distensione del Caravaggio, la breve tranquillit\u00e0 ritrovata durante la professata sosta in Sicilia e si riferisce proprio al verde manto di Giuseppe di questa \"nativit\u00e0\".\nIl biografo Giovan Pietro Bellori ne ricorda l'esecuzione per la \"compagnia dei Bardigli e dei Cordiglieri\", dunque durante un presunto soggiorno palermitano del pittore nel 1609. Recentemente Maurizio Calvesi, Michele Cuppone, Giovanni Mendola e Francesca Curti hanno ripreso con nuove prove una suggestione formulata dal Moir, secondo cui il dipinto sarebbe stato realizzato precedentemente, e, nello specifico, sarebbe da ricondursi alla produzione romana e all'anno 1600, con ordinante il commerciante Fabio Nuti che aveva relazioni con l'oratorio. In quell'anno infatti il Nuti commissiona a Caravaggio un dipinto di palmi 12 per 7 o 8, misure sostanzialmente congruenti con quelle del quadro. L'ipotesi \u00e8 confermata, al di l\u00e0 dello stile e delle caratteristiche tecniche della tela pi\u00f9 vicini ai quadri dipinti a Roma che non a quelli siciliani di Siracusa e Messina, da nuovi e importanti ritrovamenti documentari. La tesi \u00e8 stata accolta da autorevoli studiosi quali Claudio Strinati, Rossella Vodret, Alessandro Zuccari, Keith Christiansen, Vittorio Sgarbi, Nicola Spinosa. \u00c8 possibile pure che Caravaggio non sia mai transitato da Palermo durante il suo soggiorno siciliano, tanto pi\u00f9 se da Messina avrebbe raggiunto direttamente Napoli per riavvicinarsi a Roma.\nLa tela fu commissionata espressamente per celebrare di culto di san Lorenzo e di san Francesco, e collocata nell'oratorio di San Lorenzo a Palermo, posta sull'altare maggiore.\nGrazie a un restauro effettuato nel 1951, era in condizioni di conservazione relativamente buone.\n1969: il furto.\nNella notte tra il 17 e il 18 ottobre 1969 la tela venne trafugata dall'oratorio, dov'erano assenti le misure di sicurezza. Il furto, commissionato dalla mafia siciliana, fu scoperto verso le tre del pomeriggio del 18 da una custode. La sparizione del capolavoro colpir\u00e0 Leonardo Sciascia, fornendogli lo spunto per il suo ultimo racconto, \"Una storia semplice\".\nDa allora, fiorir\u00e0 una congerie di teorie sul destino dell'opera: una dice che, dopo diversi tentativi di vendita andati a vuoto probabilmente per le precarie condizioni della tela, questa sarebbe stata seppellita nelle campagne di Palermo, insieme a eroina e denaro (dollari), dal boss Gerlando Alberti. Ma nel luogo indicato dal pentito Vincenzo La Piana, nipote di Alberti, la cassa di ferro con la tela non fu trovata.\nUn'altra notizia arriv\u00f2 nel 1980 dallo storico e giornalista britannico Peter Watson. Watson dichiar\u00f2 che a Laviano, in provincia di Salerno, ebbe un contatto con un mercante d'arte che gli propose la \"Nativit\u00e0\". L'incontro con i ricettatori, fissato per la sera il 23 novembre, coincise con il grande terremoto che devast\u00f2 la regione e dunque non avvenne mai.\nPoi, il collaboratore di giustizia Francesco Marino Mannoia dichiar\u00f2 a Giovanni Falcone di essere uno degli autori materiali del furto e che, nello staccare la tela e nell'arrotolarla, questa si sarebbe danneggiata irrimediabilmente. A ci\u00f2 sarebbe seguita quindi la distruzione dell'opera. Il Nucleo tutela del patrimonio artistico dei Carabinieri accert\u00f2 per\u00f2 che il furto di cui parlava Mannoia riguardava un altro quadro, attribuito a Vincenzo da Pavia, collocato in una chiesa attigua. \nNel 1996 Giovanni Brusca rifer\u00ec che il dipinto sarebbe invece stato riconsegnato in cambio di un alleggerimento dell'applicazione dell'articolo 41 bis. Lo Stato italiano rifiut\u00f2 l'offerta. Un altro pentito, Salvatore Cancemi, dichiar\u00f2 che la \"Nativit\u00e0\" sarebbe stata esposta durante alcune riunioni della \"Cupola\" quale simbolo di potere e prestigio. \nNuove informazioni sul destino del dipinto sono arrivate il 9 dicembre 2009, quando durante una deposizione in tribunale il pentito di mafia Gaspare Spatuzza riferisce che la \"Nativit\u00e0\" sarebbe stata affidata negli anni Ottanta alla famiglia Pullar\u00e0 (capimafia del mandamento di Santa Maria del Ges\u00f9). I Pullar\u00e0 avrebbero nascosto l'opera in una stalla fuori citt\u00e0, dove, senza protezione, fu rosicchiata da topi e maiali. I resti della tela sarebbero stati poi bruciati.\nNel 2017, il mafioso Gaetano Grado asserisce che la tela sarebbe stata nascosta, ma all'estero: nel 1970 il boss Gaetano Badalamenti l'avrebbe trasferita in Svizzera in cambio di una notevole somma di franchi ad un antiquario svizzero, giunto a Palermo per definire l'affare. Grado riferisce anche che Badalamenti gli avrebbe detto che il quadro era stato scomposto per essere venduto sul mercato clandestino. La storia, come ricostruita dalle nuove indagini rilanciate dalla Commissione parlamentare antimafia della XVII legislatura, \u00e8 raccontata puntualmente da Riccardo Lo Verso nel suo libro \"La tela dei boss\" (2018) e poi, con ulteriori dettagli inediti, da Michele Cuppone nel volume \"Caravaggio. La Nativit\u00e0 di Palermo. Nascita e scomparsa di un capolavoro\" (2020)."}
{"id": "1905894", "revid": "229244", "url": "https://it.wikipedia.org/wiki?curid=1905894", "title": "Modo S", "text": ""}
{"id": "1905902", "revid": "322321", "url": "https://it.wikipedia.org/wiki?curid=1905902", "title": "Feliciano Ninguarda", "text": "Biografia.\nNato a Morbegno nel 1524, entr\u00f2 nell'ordine dei domenicani e affront\u00f2 gli studi di teologia a Milano. Nel 1554 fu nominato vicario generale dell'ordine per i paesi di lingua tedesca, diventer\u00e0 anche professore di Teologia all'Universit\u00e0 di Vienna. Partecip\u00f2 al Concilio di Trento (1563) come procuratore per l'arcivescovo di Salisburgo e, in linea con il pensiero dei vescovi tedeschi, fra Feliciano assunse una posizione riformatrice nei confronti della Chiesa stessa: appoggi\u00f2 la costituzione di seminari per la formazione dei sacerdoti, la lotta al concubinaggio diffuso tra il clero, una regolare visita delle diocesi da parte dei vescovi, l'unificazione della liturgia. Una serie di sinodi nella Germania meridionale negli anni settanta conferm\u00f2 le idee riformatrici di Ninguarda; qui si decise anche la costruzione di seminari in Alsazia e Alto Adige. \nSe anche i suoi propositi non furono in gran parte confermati, Ninguarda rimase uno dei pi\u00f9 ferventi sostenitori di un cambiamento radicale in seno alla Chiesa, nonch\u00e9 profondo conoscitore della riforma di Lutero, Zwingli e Calvino, che tenter\u00e0 di arginare proprio in quelle aree critiche di cui verr\u00e0 nominato vescovo.\nNel 1577 fu nominato vescovo di Scala e nel 1583 fu trasferito alla sede di Sant'Agata de' Goti. Papa Pio V (domenicano, vissuto nel convento di Sant'Antonio a Morbegno, profondo conoscitore della Valtellina e quindi degli attriti tra protestanti e mondo cattolico) e papa Gregorio XIII si avvalsero della sua opera per i difficili inizi dell'azione controriformistica nei paesi tedeschi, in Austria e in Boemia, dapprima come visitatore dei conventi di tutti gli ordini poi come nunzio pontificio nella Germania meridionale (1578-82) e in Svizzera (1586-88).\nTra il 1588 e il 1595 fu vescovo di Como. Alla diocesi comasca appartenevano la Valtellina e la Valposchiavo, allora entrambe politicamente sottoposte al governo delle Leghe Grigie, in queste aree alpine di confine col mondo protestante Ninguarda tenter\u00e0 di arginare il dilagare della Riforma.\nImportantissime per la ricostruzione storica di quei decenni le sue relazioni scaturite dalle visite apostoliche in Valtellina e Valposchiavo nell'estate del 1589. Fu la prima visita apostolica di un vescovo cattolico dopo molti anni di divieti da parte delle autorit\u00e0 svizzere. Negli atti della visita il vescovo descrisse le condizioni di ogni parrocchia e di moltissime chiese, i nomi di alcuni parroci, la situazione di alcuni paesi, il numero dei protestanti residenti.\nNumerose le sue pubblicazioni di carattere teologico e pastorale.\nUn esempio - versione italiana dal latino - degli annotati di Ninguarda dal paragrafo sulle \"Chiese della pieve arcipretale di Villa nel Terziere superiore della Valtellina\":"}
{"id": "1905903", "revid": "486946", "url": "https://it.wikipedia.org/wiki?curid=1905903", "title": "Nuova Nascita", "text": ""}
