{"id": "1816281", "revid": "96582", "url": "https://it.wikipedia.org/wiki?curid=1816281", "title": "Giuseppe Valenti", "text": "Caratteristiche tecniche.\nRoccioso mediano, non molto dotato di tecnica, ma di grande prestanza fisica.\nCarriera.\nCresciuto nella Viterbese, passa poi alla Lazio, con la quale ha debuttato in prima squadra. \u00c8 poi passato al Bari per due stagioni nella nuova Serie A con 65 partite ed una rete. Poi ha giocato per tre stagioni, sempre in Serie A con il Brescia, disputando 90 incontri con 2 reti realizzate. Ancora un anno in Serie A nella Sampierdarenese, prima di chiudere la carriera nelle serie minori, prima a Reggio Emilia e poi nel suo Lazio, a Rieti."}
{"id": "1816285", "revid": "93556", "url": "https://it.wikipedia.org/wiki?curid=1816285", "title": "Distretto di Moga", "text": "Il distretto di Moga \u00e8 un distretto del Punjab, in India, di 886.313 abitanti. \u00c8 situato nella divisione di Ferozepur e il suo capoluogo \u00e8 Moga."}
{"id": "1816289", "revid": "2068842", "url": "https://it.wikipedia.org/wiki?curid=1816289", "title": "Uniform Resource Name", "text": "Un Uniform Resource Name o URN \u00e8 un URI che identifica una risorsa all'interno di un namespace, ma, a differenza dell'URL, non permette l'identificazione della locazione della risorsa stessa. Un esempio di URN \u00e8 il codice ISBN: questo identifica univocamente un libro, ma non ci d\u00e0 alcuna informazione sulla locazione dello stesso.\nSintassi.\nLa sintassi di uno schema URIcodice_1\u00e8 rappresentata nella \"Backus-Naur Form\" \ncome:\n namestring = assigned-name\n [ rq-components ]\n [ \"#\" f-component ]\n assigned-name = \"urn\" \":\" NID \":\" NSS\n NID = (alphanum) 0*30(ldh) (alphanum)\n ldh = alphanum / \"-\"\n NSS = pchar *(pchar / \"/\")\n rq-components = [ \"?+\" r-component ]\n [ \"?=\" q-component ]\n r-component = pchar *( pchar / \"/\" / \"?\" )\n q-component = pchar *( pchar / \"/\" / \"?\" )\n f-component = fragment\n ; regole generiche sintattiche URI (RFC3986)\n fragment = *( pchar / \"/\" / \"?\" )\n pchar = unreserved / pct-encoded / sub-delims / \":\" / \"@\"\n pct-encoded = \"%\" HEXDIG HEXDIG\n unreserved = ALPHA / DIGIT / \"-\" / \".\" / \"_\" / \"~\"\n sub-delims = \"!\" / \"$\" / \"&amp;\" / \"'\" / \"(\" / \")\" / \"*\" / \"+\" / \",\" / \";\" / \"=\"\n alphanum = ALPHA / DIGIT ; obsoleto\noppure, sotto forma di diagramma di sintassi, come:\nNel 2017 \u00e8 stata aggiornata la sintassi per gli URN: \nNamespace.\nAl fine di garantire l'unicit\u00e0 globale dei namespace URN, i loro identificatori (NID) devono essere registrati presso lo IANA. I namespace registrati possono essere \"formali\" o \"informali\". Un'eccezione al requisito di registrazione \u00e8 stata precedentemente fatta per \"namespace sperimentali\", in quanto annullato dalla RFC 8141. \nFormale.\nSono stati registrati circa sessanta identificatori formali dei namespace URN. Si tratta di namespace in cui ci si aspetta che gli utenti di Internet traggano vantaggio dalla loro pubblicazione e sono soggetti a diverse restrizioni. Essi devono:\nInformale.\nI namespace informali sono registrati con IANA e assegnati a una sequenza numerica (scelta da IANA in base all'ordine di arrivo) come identificatore, nel formato:\nI namespace informali sono namespace URN completi e possono essere registrati nei servizi di registrazione globali. \nSperimentale.\nUn'eccezione al requisito di registrazione \u00e8 stata precedentemente fatta per i \"namespace sperimentali\". Tuttavia, in seguito alla deprecazione della notazione \"X-\" per i nuovi namespace di tipo identificatore, RFC 8141 ha eliminato i namespace URN sperimentali, indicando una preferenza per l'uso del namespacecodice_11 ove appropriato."}
{"id": "1816291", "revid": "1573940", "url": "https://it.wikipedia.org/wiki?curid=1816291", "title": "Meteoritical Society", "text": "La Meteoritical Society \u00e8 un'organizzazione no-profit fondata nel 1933 per promuovere la ricerca e la divulgazione delle scienze planetarie, con particolare enfasi agli studi sui meteoriti e altri materiali extraterrestri che possano accrescere le nostre conoscenze sull'origine e sulla storia del Sistema Solare. Fanno parte della Meteoritical Society pi\u00f9 di 900 scienziati e appassionati da oltre 33 paesi.\nAttivit\u00e0.\nLa Meteoritical Society \u00e8 l'organizzazione che registra tutti i meteoriti conosciuti nel suo \"Meteoritical Bulletin\" e attraverso il \"Committee on Meteorite Nomenclature\" si occupa di assegnare i nomi ufficiali a nuovi meteoriti scoperti.\nLa societ\u00e0 inoltre pubblica uno dei pi\u00f9 famosi giornali di scienze planetarie: \"Meteoritics and Planetary Science\", ed \u00e8 co-sponsor, assieme alla \"Geochemical Society\", della pubblicazione specialistica \"Geochimica et Cosmochimica Acta\"."}
{"id": "1816301", "revid": "2166030", "url": "https://it.wikipedia.org/wiki?curid=1816301", "title": "Gaziantep", "text": "Gaziantep (lingua turca ottomana: \"Ayintap\"), in precedenza Antep ancora utilizzato informalmente; \u00e8 una citt\u00e0 della Turchia del sud, la pi\u00f9 grande della Regione dell'Anatolia Sud Orientale e la sesta della nazione.\n\u00c8 il capoluogo della Provincia di Gaziantep.\nArabi e turchi selgiuchidi e ottomani la conoscevano come \u02bfAin\u1e6d\u0101b, mentre dagli armeni era chiamata Antaf.\nStoria.\n\u00c8 ritenuta una delle pi\u00f9 antiche citt\u00e0 abitate continuativamente del mondo. I primi abitanti vi si insediarono nel 3650 a.C. circa.\nL'insediamento della citt\u00e0 antica si chiamava Zeugma, fondata da Alessandro Magno nel 300 a.C. in un piccolo villaggio chiamato Belkis, nei pressi dell'attuale Gaziantep. Il suo nome deriva dall'antica parola greca che significa \"ponte\", poich\u00e9 si trovava vicino a un fiume.\nConquistata nel 64 a.C. dall'Impero romano (e successivamente dai persiani, dai crociati e infine dagli arabi) Zeugma acquis\u00ec grande importanza grazie alla sua posizione strategica sulla famosa strada commerciale, la Via della seta, che la rendeva perfetta per una fusione culturale.\nGaziantep \u00e8 il probabile sito della citt\u00e0 ellenica di Antiochia ad Taurum (Antiochia presso il Tauro).\nPochi chilometri a nord del centro cittadino giacciono le rovine della citt\u00e0 conosciuta da antichi greci e romani come Doliche o Dolichenus; D\u00fcl\u00fck.\nIl Parlamento Turco ha dato alla citt\u00e0 il titolo di \"Gazi\" (\"guerriero vittorioso\") l'8 febbraio 1921 (il giorno della sua resa alle truppe francesi), in riconoscimento della lunga resistenza e del valore dei suoi abitanti durante la guerra franco-turca (parte della Guerra d'indipendenza turca), cos\u00ec la citt\u00e0 prese ufficialmente il nome di \"Gaziantep\" \"\"Antep la Veterana\" o \"Antep la combattente della Fede\"\".\nCultura.\nTipico prodotto di Gaziantep \u00e8 il baklava, dolce turco a base di pistacchio, riconosciuto come marchio IGP col nome di \"Antep baklavas\u0131 o Gaziantep Baklavas\".\nNella citt\u00e0 ha sede l'universit\u00e0 di Gaziantep.\nSport.\nCalcio.\nLa squadra principale della citt\u00e0 \u00e8 il Gaziantepspor Kul\u00fcb\u00fc. Gioca le partite casalinghe nello stadio Kamil Ocak."}
{"id": "1816302", "revid": "1565034", "url": "https://it.wikipedia.org/wiki?curid=1816302", "title": "Jos\u00e9 Mar\u00eda Robles Hurtado", "text": "Biografia.\nNacque in una famiglia molto cattolica da Antonio Robles e di Petronilla Hurtado a Mascota, Jalisco. A dodici anni entr\u00f2 nel seminario di Guadalajara. Venne ordinato sacerdote nel 1913, all'et\u00e0 di 25 anni.\nAlcuni anni dopo fond\u00f2 la congregazione delle Suore Vittime del Cuore Eucaristico di Ges\u00f9 (dette, dal 1951, Suore del Cuore di Ges\u00f9 Sacramentato). Scrisse numerosi testi per la diffusione della fede cattolica ed inoltre diffuse la catechesi in modalit\u00e0 impedite dalle leggi messicane di allora. Parroco a Tecolotl\u00e1n, promosse una maggiore devozione verso il Sacro Cuore di Ges\u00f9 attraverso la predicazione, l'esempio e la personale devozione alla Santa Eucaristia. Il suo zelo era cos\u00ec famoso che venne soprannominato \"il pazzo del Sacro Cuore\". Cur\u00f2 instancabilmente i malati nella sua parrocchia e trascorreva parecchio tempo a confessare i suoi parrocchiani. Si adoper\u00f2 anche per promuovere la devozione per la Madonna di Guadalupe. Era anche un Cavaliere di Colombo.\nMorte.\nHurtado venne arrestato nel giugno 1927 per aver celebrato Messa nella casa della famiglia Agraz, che lo stava nascondendo e in una poesia che scrisse qualche giorno prima che venisse eseguita la sua condanna, disse:\n\"Desidero amare il tuo Cuore,\"\n\"Ges\u00f9 mio, con partecipazione totale,\"\n\"desidero amarlo con passione,\"\n\"desidero amarlo fino al martirio.\"\n\"Con l'anima ti benedico,\"\n\"mio Sacro Cuore;\"\n\"dimmi: Si arriva all'attimo\"\n\"della felice ed eterna unione?\"\".\nIl 26 giugno venne condotto ad un albero per essere impiccato. "}
{"id": "1816306", "revid": "287204", "url": "https://it.wikipedia.org/wiki?curid=1816306", "title": "Ayar Cachi", "text": "Ayar Cachi o Cache \u00e8 uno dei quattro fratelli del famoso mito inca sull'origine della loro stirpe. Secondo questi racconti narrati diffusamente da Sarmiento de Gamboa e da Juan de Betanzos gli Inca avrebbero avuto origine da una caverna o finestra del colle Tambotoco nella regione di Pacaritambo, situata nei pressi del lago Titicaca. Il colle aveva tre aperture. Da quella centrale sarebbero sorti quattro fratelli e quattro sorelle, animati, secondo alcuni da Viracocha, secondo altri da Inti, il dio Sole. I nomi dei maschi erano Ayar Manco, Ayar Cachi, Ayar Uchu e Ayar Auca. Quelli delle femmine Mama Ocllo, Mama Huaco, Mama Rahua e Mama Cura. Dalle finestre laterali, sempre per opera del dio Sole, avrebbero avuto origine delle genti destinate a costituire il popolo dominato dalle quattro coppie regali.\nAyar Cachi si sarebbe subito distinto per una forza sovrumana, disordinata e magica che gli avrebbe permesso di distruggere addirittura delle montagne a colpi di fionda. Preoccupati per queste sue gesta che intimorivano i potenziali sudditi, gli altri fratelli avrebbero concepito l'idea di disfarsene. Sarebbe stata Mama Huaco a trovare la maniera di allontanarlo. Con la scusa di inviarlo a cercare degli oggetti sacri che erano rimasti nella caverna di origine, lo convinse a rientrare nell'anfratto e, una volta che ebbe varcata la soglia, questa venne rinchiusa con un grande masso precludendogli per sempre l'uscita.\nQuesto mito ammette per\u00f2 alcune varianti. Secondo una di queste, Ayar Cachi sarebbe stato liberato da suo padre il Sole e avrebbe assunto una natura divina, comparendo dinanzi ai suoi fratelli per tranquillizzarli circa le sue intenzioni e per pronosticare loro un futuro radioso.\nIn ogni caso appare evidente la volont\u00e0 delle coppie regali di liberarsi dell'ingombrante presenza di un'attivit\u00e0 caratterizzata dal disordine fine a se stesso e improponibile per la missione di civilizzazione cui si sentivano destinate. Ayar Cachi, data la sua origine divina, non venne per\u00f2 eliminato, ma solo reso impotente o meglio rinviato nella fase antecedente la sua creazione per restarvi in eterno come un aspetto naturale, imperfetto e inadatto alla funzione di rigeneratori dell'umanit\u00e0 che era privilegio degli Inca.\nIl nome di Ayar Cachi \u00e8 stato variamente interpretato, ma sembra inequivocabilmente riferirsi al vocabolo \"Ayar\" che identifica la Quinua silvestre e a quello \"Cachi\" che significa sale nella Lingua quechua. Poich\u00e9 anche i nomi degli altri fratelli hanno significati riferibili a specie vegetali, con l'eccezione di \"Auca\" che significa guerriero, i moderni studiosi di storia incaica vi hanno intravisto la trasposizione mitica di un ciclo agreste."}
{"id": "1816308", "revid": "156618", "url": "https://it.wikipedia.org/wiki?curid=1816308", "title": "San Jos\u00e9 Mar\u00eda Robles Hurtado", "text": ""}
{"id": "1816309", "revid": "15756", "url": "https://it.wikipedia.org/wiki?curid=1816309", "title": "Colonia Vittorio Emanuele II", "text": "La colonia Vittorio Emanuele II \u00e8 una ex colonia marina situata in viale del Tirreno 68, sul litorale pisano, nella frazione di Calambrone, a breve distanza da Tirrenia.\nIl fabbricato \u00e8 stato riadattato a struttura residenziale turistica a seguito di un restauro avviato sul finire del primo decennio del Duemila, che ne ha alterato sensibilmente le forme e persino la denominazione: da colonia Vittorio Emanuele II, a colonia Vittorio Emanuele III, oggi impressa sul fronte principale dell'edificio.\nStoria.\nIl grande edificio della colonia, realizzato dal Consorzio Provinciale Antitubercolare di Pisa come Asilo elioterapico permanente, era stata progettato dall'ing. G. Steffanon nel 1933.\nLa deliberazione del Podest\u00e0 per la costruzione porta la data del 24 novembre dello stesso anno.\nI lavori, affidati in un primo tempo alla Impresa Sighieri di Pisa, iniziarono nel 1934 e furono ultimati nel 1938 dalla Ditta Buoncristiani.\nNel 1938 la colonia entra in funzione passando direttamente sotto la propriet\u00e0 della Giovent\u00f9 Italiana del Littorio.\nAttualmente di propriet\u00e0 della Regione Toscana, ma data in locazione al Comune di Pisa, ospitava il servizio antincendio boschivo dell'ANPAS di Pisa, la Scuola elementare \"Salvatore Quasimodo\" ed una palestra, mentre un'ala era destinata ad alloggio temporaneo per famiglie bisognose. Molte parti del grande edificio erano tuttavia inutilizzabili per le cattive condizioni di conservazione e di manutenzione. A met\u00e0 del 2008 sono iniziati i lavori per il recupero della struttura, diretti dallo stesso architetto che ha curato il recupero della colonia Principi di Piemonte.\nArchitettura.\nIl fabbricato sorge al centro di un lotto recintato di circa 25.000 metri quadrati prospiciente il viale del Tirreno, imponendosi come forte emergenza monumentale accentuata dalla presenza di un vasto piazzale di forma rettangolare antistante.\nPrima dei lavori di ristrutturazione, che ne hanno modificato sensibilmente la configurazione spaziale, copriva una superficie di 3.907 metri quadrati elevandosi su due piani fuori terra oltre il seminterrato.\nL'impianto planimetrico di forma semicircolare, derivato dall'accostamento di cinque segmenti rettilinei incernierati da avancorpi verso la strada, \u00e8 intersecata ortogonalmente verso l'arenile da un blocco centrale con gli ambienti collettivi, la direzione e le scale principali.\nTale originale impostazione, leggibile a forma di \"\"un bambino che solleva le braccia verso il cielo\" ed evocativa del logo della campagna antitubercolare in atto all'epoca, non si coglie dalla strada di accesso per l'enorme dimensione della costruzione stessa, afferrabile nel suo insieme solo grazie ad immagini fotografiche aeree.\nIl fronte sulla strada si presenta rettilineo, con due avancorpi alle estremit\u00e0 a cui si agganciano i bracci laterali, ed un avancorpo centrale spiccatamente monumentale, interamente rivestito in marmo, con una imponente scala a tenaglia di accesso e un telaio di pilastri elevati per l'intera altezza dal fabbricato.\nI segmenti rettilinei del fabbricato, con paramenti ad intonaco attualmente in cattivo stato di conservazione, sono caratterizzati da due file di finestre rettangolari, mentre gli avancorpi-cerniera sono dotati di balconi.\nSul lato mare i fronti risultano pi\u00f9 articolati e abbandonano la statica monumentalit\u00e0 del fronte lungo-strada per una impostazione di chiaro carattere razionalista.\nIl blocco centrale, destinato originariamente a palestra, \u00e8 caratterizzato da una serie di ampie finestrature laterali con infissi metallici, ed era dotato di due scalinate di accesso disposte parallelamente al fronte (scomparse con il restauro), mentre all'interno delle torrette interamente finestrate poste alle estremit\u00e0 si sviluppano le scale elicoidali di accesso al solarium.\nI fronti dei corpi rettilinei, su cui si ripetevano le doppie file di aperture (diventate 4 dopo il restauro), sono segnati all'altezza del primo piano dal lungo nastro della balconata continua con parapetto in muratura.\nL'accesso principale immette in un atrio rettangolare dal fondo del quale si diparte la rampa rettilinea dello scalone, segnato al centro a mo' di passatoia da una fascia in graniglia gettata di colore verde che continua sulle due rampe laterali nelle quali la scala stessa si biforca per il collegamento con il primo piano.\nIl vasto spazio di arrivo, illuminato da ampie finestre e pavimentato in graniglia gettata a fasce bicolori avorio e verde, immetteva originariamente nel corpo centrale tramite tre varchi sul fondo, attualmente chiusi, e nelle ali - in origine destinate a dormitori e a camere per il personale di servizio. Attualmente \u00e8 visitabile soltanto l'ala di sinistra, sede della Scuola elementare, mentre l'ala di destra, privata del collegamento con l'atrio, \u00e8 adibita ad abitazioni temporanee per sfrattati.\nLe aule scolastiche sono disimpegnate da un corridoio centrale, interrotto dal primo corpo cerniera di forma trapezoidale utilizzato come spazio collettivo; un secondo corpo cerniera, con i servizi e le scale secondarie, \u00e8 posto tra gli ultimi due grandi saloni rettangolari, segnati da una fila centrale di cinque pilastri, attualmente tamponati per necessit\u00e0 scolastiche.\nLa fascia centrale in graniglia verde del pavimento si svolge continua per l'intero percorso, raddoppiandosi nei saloni, fino ad arrivare ai corpi di testata di forma semi-esagonale.\nTramite le scalinate di servizio, di forma triangolare, con scalini in graniglia verde e corrimano in legno originale, si accede al piano terreno, dove prima del restauro erano in parte ancora funzionanti i servizi igienici originali; il piano seminterrato, prima dell'avvio dei lavori di recupero era inutilizzato e in buono stato di conservazione.\nLa critica.\n\u00c8 stato rimarcato dalla critica recente il \"valore simbolico\" del complesso architettonico, che evoca nell'impianto planimetrico l'immagine di un bambino con le braccia levate, e ne \u00e8 stato riconosciuto lo \"spiccato carattere di monumentalit\u00e0 novecentesca\"\"."}
{"id": "1816311", "revid": "287204", "url": "https://it.wikipedia.org/wiki?curid=1816311", "title": "Ayar Uchu", "text": "Ayar Uchu o Ucho \u00e8 uno dei componenti maschili della leggenda dei \"Fratelli Ayar, il mito pi\u00f9 importante dei racconti ancestrali degli Inca.\nNel mito in questione compaiono quattro fratelli e quattro sorelle. I nomi dei fratelli sono Ayar Manco, Ayar Cachi, Ayar Uchu e Ayar Auca. quelli delle sorelle Mama Ocllo, Mama Huaco, Mama Cura e Mama Rahua. gli otto personaggi nascono gi\u00e0 adulti e provvisti di ogni avere, uscendo da una finestra (\"Capatoco\", finestra ricca) situata su un colle di nome \"Tambotoco\", casa delle finestre. La finestra da cui sono usciti e centrale rispetto ad altre due da cui escono altre genti che diverranno i loro sudditi. La loro origine \u00e8 divina e devono la loro creazione a Viracocha per alcuni, a Inti il dio Sole per altri. Quale che sia la divinit\u00e0, questa li considera suoi figli e intende, tramite loro, rigenerare il genere umano. Il colle di Tambotoco \u00e8 situato in una contrada chiamata \"Pacaritambo\" che in Lingua quechua significa casa di produzione e, da quella contrada, i futuri Inca muoveranno alla ricerca di terre fertili in cui costituire la loro citt\u00e0.\nI quattro fratelli si ridurranno a tre per la necessaria eliminazione di uno di essi, il possente, ma instabile Ayar Cachi che con la sua forza incontrollata minacciava la tranquillit\u00e0 di tutta la compagnia. Dopo lunghe peregrinazioni giungeranno infine nella zona del Cuzco e scopriranno di essere arrivati nel luogo del loro destino.\nNel sito sorgeva un colle e proprio in questo colle aveva termine uno dei bracci di un enorme arcobaleno che si pales\u00f2 in tutta la sua magnificenza. Ayar Uchu corse sul colle per prenderne possesso in nome del favorevole auspicio, ma mal gliene incolse, perch\u00e9 si trov\u00f2 tramutato in pietra. La trasformazione non fu per\u00f2 istantanea ed egli ebbe il tempo di rivolgersi ai suoi fratelli.\nIl suo fu un accorato appello a tributargli, in futuro, un onore divino. Sentiva di essere trasformato in huaca e desiderava che il monolito che da allora in poi lo avrebbe rappresentato fosse il santuario pi\u00f9 venerato dai discendenti dei suoi pi\u00f9 fortunati fratelli.\nManco e Ayar Auca promisero e in suo onore sentenziarono che la roccia che ormai racchiudeva Ayar Uchu venisse chiamata \"Huanacauri\" e che alla sua base venisse celebrato il rito di passaggio dalla pubert\u00e0 che, da allora in poi, sarebbe stato il segno di iniziazione della classe degli Inca.\nIl rito di iniziazione detto \"huarachico\", rappresent\u00f2, in effetti, fino alla fine dell'impero il riconoscimento solenne che gli Inca tributarono alla \"huaca\" di \"Huanacauri\" e conserv\u00f2 sempre una ritualit\u00e0 complessa ed importante. Sotto la sacra roccia i giovani nobili del Cuzco compivano i loro riti affrontando prove, anche cruente, della durata di alcuni giorni, sottoponendosi a digiuni prolungati e a fustigazioni dolorose. Solo dopo aver superato queste prove venivano accettati nella schiera dei nobili e la cerimonia terminava con la foratura dei lobi auricolari e l'introduzione nei fori sanguinanti di quei dischi d'oro che distinguevano gli Inca dalle altre etnie.\nSecondo i dizionari di quechua antico, Ayar significa \"quinua silvestre\" e Uchu \"peperoncino\". Gli esperti di storia inca ritengono pertanto che il mito in questione avesse riferimento con l'introduzione di particolari tecniche agricole precedentemente sconosciute sulle Ande."}
{"id": "1816312", "revid": "599013", "url": "https://it.wikipedia.org/wiki?curid=1816312", "title": "Semih \u015eent\u00fcrk", "text": "Carriera.\nClub.\n\u00c8 sempre stato nell'orbita del Fenerbah\u00e7e dal 1996, sia nelle giovanili, sia nella carriera professionistica. Nel 1999 entra a far parte della prima squadra della compagine di Istanbul. Qui, fino al 2001, gioca 3 partite e segna un gol, quindi viene prestato al club della sua citt\u00e0 natale, l'\u0130zmir Spor K\u00fcl\u00fcb\u00fc, nella seconda divisione turca. In questa squadra realizza 6 gol in 20 presenze, guadagnandosi la richiamata da parte del Fenerbah\u00e7e; durante la stagione 2005-2006 segna 8 gol, prevalentemente subentrando in campo dalla panchina.\nLa stagione 2006-2007 lo vede autore di un solo gol, mentre nel campionato successivo 2007-2008 diviene capocannoniere grazie a 17 gol realizzati in 27 incontri, di cui 17 partendo titolare e 10 dalla panchina, Segna inoltre due gol in Champions League.\nNazionale.\nConvocato per il , nei quarti di finale contro la regala, al minuto 122, il gol del pareggio che varr\u00e0 poi la semifinale dopo i calci di rigore. Il gol \u00e8 il pi\u00f9 tardivo nella storia degli Europei. Nella semifinale contro la Germania, vinta dai tedeschi per 3-2, realizza il secondo gol che porta la partita sul momentaneo 2-2. Conclude l'Europeo con tre reti personali.\nDopo il 2011 non ha pi\u00f9 disputato alcuna partita con la nazionale.\nStatistiche.\nPresenze e reti nei club.\n\"Statistiche aggiornate al 16 febbraio 2010.\""}
{"id": "1816316", "revid": "287204", "url": "https://it.wikipedia.org/wiki?curid=1816316", "title": "Semih Senturk", "text": ""}
{"id": "1816318", "revid": "287204", "url": "https://it.wikipedia.org/wiki?curid=1816318", "title": "Mama Huaco", "text": "Mama Huaco o Guaco es una de las protagonistas del cuerpo de leyendas que conforman el ciclo \"Ayar\" , considerado el mito por excelencia de los or\u00edgenes incas . Seg\u00fan la versi\u00f3n de Pedro Sarmiento de Gamboa, con mucho la m\u00e1s detallada de las que nos transmitieron los antiguos cronistas espa\u00f1oles, cuatro parejas habr\u00edan surgido simult\u00e1neamente, a instancias del dios creador Viracocha, desde una ventana abierta sobre una roca llamada \"Tambotoco\" , en el distrito de \"Pacaritambo.\" , cerca del lago Titicaca.\nMama Huaco era una de las cuatro hermanas y de inmediato se habr\u00eda distinguido en la misi\u00f3n que el dios hab\u00eda encomendado a sus criaturas, encargadas de regenerar la raza humana. Como uno de los hermanos, Ayar Cachi asust\u00f3 a toda la gente con algunas haza\u00f1as desiguales, los otros hermanos hab\u00edan decidido eliminarlo de la empresa, pero el joven guerrero no lo dio por hecho y sigui\u00f3 infundiendo miedo con su fuerza descontrolada que le permiti\u00f3 monta\u00f1as abiertas con tirachinas.\nFue Mama Huaco quien encontr\u00f3 la soluci\u00f3n. Ella se enfrent\u00f3 a su hermano rebelde y le orden\u00f3 regresar a la cueva de origen para recuperar algunos objetos sagrados que hab\u00edan olvidado y, para su agravio, lo atac\u00f3 verbalmente llam\u00e1ndolo cobarde y avergonz\u00e1ndolo por su indolencia. Ayar Cachi, picado por el orgullo, obedeci\u00f3, pero nada m\u00e1s entrar al barranco, un sirviente que lo acompa\u00f1aba cerr\u00f3 la entrada con una piedra y le impidi\u00f3 salir. Nada pudo su fuerza en esta ocasi\u00f3n y el infortunado tuvo que contentarse con lanzar una maldici\u00f3n contra el traidor que lo hab\u00eda apresado y que al instante se convirti\u00f3 en piedra.\nCuando los futuros incas, al mando del m\u00e1s autorizado de ellos, Manco C\u00e1pac, llegaron a una tierra que parec\u00eda propicia, la encontraron ya ocupada por los Gualla, pac\u00edficos, pero numerosos labradores y ya pensaban en renunciar a sus intenciones cuando intervino Mama Huaco. Se enfrent\u00f3 a uno de los nativos mat\u00e1ndolo con un golpe bien dirigido. No satisfecho con su gesto, abri\u00f3 el cad\u00e1ver del ca\u00eddo y extrajo los pulmones, llev\u00e1ndolos a la boca e infl\u00e1ndolos para respirar. Su gesto, de ferocidad inhumana, aterroriz\u00f3 a los compa\u00f1eros de los asesinados que prefirieron abandonar el barrio antes que enfrentarse con gente tan imp\u00eda y cruel.\nLa naturaleza de Mama Huaco ha sido interpretada como una demostraci\u00f3n de una particular actitud guerrera de algunas representantes del sexo femenino entonces generalizadas en los Andes . Entre los aymaras eran conocidas estas mujeres independientes y brutales que participaban en guerras y que no ced\u00edan en nada frente a los hombres. Posteriormente, en v\u00edsperas del imperio, el Inca tendr\u00e1 la oportunidad de usar nuevamente a una de estas hero\u00ednas. \"Cha\u00f1an Cury Coca\" de hecho fue recordado en el cantari de Pachac\u00fatec como protagonista de la victoria contra los \"chanca\" que amenazaban al Cuzco.\nLos hechos que vieron a Mama Huaco como protagonista, sin embargo, tambi\u00e9n tienen un reflejo m\u00e1gico demostrado por la profanaci\u00f3n del cuerpo del enemigo que, con el horror resultante, tuvo un efecto disuasorio de considerable impacto psicol\u00f3gico en el simple Gualla.\nEn la mentalidad andina Mama Huaco representaba uno de los posibles componentes femeninos, el de la participaci\u00f3n activa en los hechos de la naci\u00f3n, mientras que el otro, el representado por la contraparte femenina, complementaria a la pareja real, habr\u00eda sido prerrogativa de Mama Ocllo, la otra hermana que, cuando se convirtiera en la esposa de Manco, le concebir\u00eda dos hijos."}
{"id": "1816323", "revid": "287204", "url": "https://it.wikipedia.org/wiki?curid=1816323", "title": "Mama Cura", "text": "Mama Cura o Ipacura \u00e8 una delle quattro sorelle che, secondo la leggenda mitica degli Ayar componevano le coppie primordiali, preposte alla nascita e allo sviluppo della nazione inca. \nSecondo questi racconti mitici, meticolosamente trascritti da Pedro Sarmiento de Gamboa nella sua \"Historia indica\", quattro coppie adulte di fratelli e sorelle sarebbero uscite da una grotta dell'altipiano andino, create dal dio creatore Viracocha con lo scopo di rigenerare la specie umana.\nDurante la lunga peregrinazione dei futuri inca, tre dei componenti di sesso maschile avrebbero abbandonato la compagnia pi\u00f9 o meno tragicamente e l'unico sopravvissuto, assunto il nome di Manco C\u00e1pac, avrebbe fondato la citt\u00e0 del Cuzco assieme alle sorelle. Egli avrebbe preso per moglie una di esse, Mama Ocllo, ma avrebbe accolto anche le altre nella sua piccola corte.\nJuan Diez de Betanzos precisa esplicitamente, nella sua cronaca, che Manco si sarebbe astenuto da ogni rapporto con le sorelle ad eccezione ovviamente di Mama Ocllo che gli avrebbe generato due figli. I miti in questione non contengono altri particolari relativi a Mama Cura, divulgandosi invece sulle vicende di Manco quale fondatore dell'etnia inca."}
{"id": "1816326", "revid": "6923", "url": "https://it.wikipedia.org/wiki?curid=1816326", "title": "Autodromo di Linas - Montlh\u00e9ry", "text": ""}
{"id": "1816327", "revid": "767487", "url": "https://it.wikipedia.org/wiki?curid=1816327", "title": "Stanno tutti bene (film 1990)", "text": "Stanno tutti bene \u00e8 un film del 1990 diretto da Giuseppe Tornatore.\n\u00c8 stato presentato in concorso al 43\u00ba Festival di Cannes.\nNel 2009 ne \u00e8 stato realizzato un remake statunitense omonimo, \"Stanno tutti bene - Everybody's Fine\". La parte che fu di Mastroianni \u00e8 stata affidata a Robert De Niro.\nTrama.\nMatteo Scuro, un anziano vedovo siciliano, completamente solo, immagina sempre di parlare con la propria moglie e i figli ancora bambini. Visto il progressivo allontanamento, decide di andare a far visita ai suoi cinque figli che abitano sparsi in varie citt\u00e0 dell'Italia continentale: Napoli, Roma, Firenze, Milano e Torino. Ha dato loro nomi presi dai personaggi dell'opera, di cui \u00e8 appassionato. \u00c8 orgoglioso dell'educazione e dell'istruzione date ai figli, e sicuro di trovare ambienti familiari sereni e situazioni professionali ben realizzate; si accorger\u00e0 presto che la realt\u00e0 \u00e8 ben diversa. I figli non si sono realizzati come gli hanno sempre fatto credere e, anzi, vivono delle situazioni delle quali \u00e8 difficile parlare con l'anziano padre, sia dal punto di vista professionale che da quello sentimentale e familiare. Per questo motivo, ognuno dei figli al sopraggiungere del padre si organizzer\u00e0 per nascondergli la verit\u00e0.\nAlvaro, a Napoli, risulta irreperibile; Matteo cercher\u00e0 di rintracciarlo per tutta la durata del film, ma sempre inutilmente. Prosegue il viaggio verso Roma, dove vive il figlio Canio, prestigioso personaggio politico in procinto di essere eletto segretario provinciale del proprio partito. In realt\u00e0 \u00e8 solo un modesto segretario di un deputato senza speranze di carriera. Dopo alcuni giorni di permanenza, il viaggio prosegue verso Firenze dove vive Tosca che viene a prendere il padre con un'auto di lusso e lo ospita in una bella casa in centro. Per Matteo \u00e8 una modella e attrice di successo, in realt\u00e0 i suoi ingaggi professionali sono molto modesti e saltuari, l'auto e la casa non sono sue ma prestate dal suo ex e, infine, \u00e8 una ragazza madre che non sa chi \u00e8 il padre di suo figlio. Ignaro di tutto, Matteo riparte per Milano dove vive Guglielmo, un affermato musicista che suona in una grande orchestra spesso in giro per l'Europa. In realt\u00e0, \u00e8 un modesto suonatore di grancassa che finge di dover andare in tourn\u00e9e per non rimanere con il padre rischiando di rivelare segreti su di s\u00e9 e i fratelli. Inoltre il figlio giovanissimo ha messo incinta la fidanzata.\nL'ultima tappa del viaggio \u00e8 Torino, dove vive Norma con la famiglia. Felicemente sposata, con un figlio e un ottimo lavoro come dirigente della SIP. In realt\u00e0 occupata nel call center telegrammi e con un matrimonio ormai finito e in attesa di regolarizzare il divorzio alla morte di Matteo. Proprio a casa di Norma, ascoltando una conversazione tra coniugi, Matteo scopre che tutto quello che sa a proposito dei figli sono bugie messe in scena per non deluderlo e non farlo soffrire. Infine, Matteo organizza un pranzo a Roma per riunire la famiglia ma si presentano solo Guglielmo e Canio. Qui l'anziano padre chiarisce ai presenti che non crede pi\u00f9 alle bugie dei figli, compresi gli assenti, e viene informato che Alvaro non \u00e8 in vacanza come credeva ma \u00e8 disperso in mare da sei mesi e ufficialmente morto suicida per una forte depressione. Durante il viaggio verso casa, \u00e8 colto da un malore e viene ricoverato; solo adesso riesce a riunire tutti i figli attorno a s\u00e9.\nDi ritorno in Sicilia, sconfitto dalla realt\u00e0 e svuotato di quell'orgoglio paterno con il quale si era messo in viaggio, \u00e8 costretto a mentire alla moglie defunta, a cui continua a rivolgersi come se fosse ancora viva, dicendole che i figli \"stanno tutti bene\".\nCollegamenti con altre opere.\n\u00c8 lo stesso personaggio interpretato da Mastroianni, durante il viaggio di andata, a spiegare ai cinque compagni di scompartimento che l'origine dei nomi dei suoi figli \u00e8 legata alla sua passione per l'opera: le due femmine prendono il nome da \"Norma\" di Vincenzo Bellini e da \"Tosca\" di Giacomo Puccini; i tre maschi dai seguenti personaggi: Canio da \"Pagliacci\" di Ruggero Leoncavallo, Guglielmo da \"Guglielmo Tell\" di Gioachino Rossini, Alvaro da don Alvaro di \"La forza del destino\" di Giuseppe Verdi."}
{"id": "1816328", "revid": "599013", "url": "https://it.wikipedia.org/wiki?curid=1816328", "title": "No Exit", "text": ""}
{"id": "1816329", "revid": "553615", "url": "https://it.wikipedia.org/wiki?curid=1816329", "title": "Alois Kirnig", "text": "Allievo del maestro praghese Ferdinand Lepi\u00e9, complet\u00f2 i suoi studi presso l'Accademia di Monaco di Baviera.\nLe sue opere rappresentano soprattutto vedute di paesaggi della Germania, dell'Austria e dell'Italia, paesi nei quali viaggi\u00f2 e lavor\u00f2 maggiormente.Numerose sono le vedute Liguri ,soggiorno' a Bordighera ,dove dipinse molto. Poi Roma dove dipinse gli angoli pi\u00f9 belli della citt\u00e0 Eterna .Si rec\u00f2 anche a Napoli e a Capri."}
{"id": "1816330", "revid": "767487", "url": "https://it.wikipedia.org/wiki?curid=1816330", "title": "Kogaionon ungureanui", "text": "Il kogaionon (Kogaionon ungureanui) \u00e8 un mammifero estinto appartenente ai multitubercolati, vissuto nel Cretaceo superiore (Maastrichtiano, circa 70 milioni di anni fa). I suoi resti sono stati ritrovati in Romania.\nInsieme ai dinosauri.\nQuesto animale doveva essere di dimensioni minuscole e di aspetto simile a quello di un roditore; la dentatura lo denota come appartenente al grande gruppo dei multitubercolati, e in particolare affinit\u00e0 sono state proposte con il sottogruppo dei cimolodonti (Cimolodonta). Di questo animale si \u00e8 conservato il cranio quasi completo, rinvenuto nella formazione Hateg, che ha restituito anche molti fossili di dinosauri come \"Telmatosaurus\", \"Struthiosaurus\", \"Magyarosaurus\" e \"Rhabdodon\". Il kogaionon \u00e8 stato descritto da R\u0103dulescu e Samson nel 1996. Il nome \"Kogaionon\" deriva da una montagna sacra degli antichi daci, nella stessa zona in cui sono stati ritrovati i resti fossili. L'epiteto specifico \u00e8 in onore del geologo Costin Ungureanu, che scopr\u00ec il fossile."}
{"id": "1816333", "revid": "287204", "url": "https://it.wikipedia.org/wiki?curid=1816333", "title": "Mama Rahua", "text": "Mama Rahua \u00e8 una delle protagoniste femminili del mito dei cosiddetti Ayar, raccolto da Pedro Sarmiento de Gamboa nella sua \"Historia indica\" e ripreso da molti antichi autori spagnoli nelle loro opere sulle origini degli \"Inca\".\nMama Rahua non ha, in queste leggende, un ruolo di primo piano. Assieme alle sue sorelle, quattro in tutto, accompagna i quattro fratelli che come lei sono sorti, gi\u00e0 adulti da una caverna mitica, alla ricerca della sede futura degli Inca.\nLe diverse vicissitudini, che gli otto giovani devono affrontare, provocano la successiva scomparsa di tre di loro, finch\u00e9 l'unico rimasto, Manco C\u00e1pac, giunto nella valle del Cuzco, fonda la futura capitale dell'impero andino.\nManco Capac sceglie per sposa la sorella Mama Ocllo, da cui avr\u00e0 due figli, ma accoglie nella sua famiglia anche le altre tre sorelle, tra cui appunto Mama Rahua. Non pare per\u00f2 che questa unione avesse riferimenti coniugali, malgrado il regime poligamico seguito, in futuro, dai sovrani inca. Le cronache spagnole sono esplicite al riguardo ed escludono ogni relazione tra Manco Capac e le sue sorelle che contribuiscono peraltro alla costruzione del nucleo primordiale dello stato incaico."}
{"id": "1816334", "revid": "645507", "url": "https://it.wikipedia.org/wiki?curid=1816334", "title": "Festa di laurea", "text": "Festa di laurea \u00e8 un film del 1985 diretto da Pupi Avati.\nTrama.\nCampagna romagnola, 1950, in prossimit\u00e0 del mare. Il fornaio Vanni Porelli viene incaricato di organizzare in un fatiscente casale abbandonato la festa di laurea della figlia della signora Gaia. Il lavoro \u00e8 improbo e la donna rifiuta di versare anche solo un anticipo, ma Vanni accetta, in quanto dieci anni prima, in occasione della dichiarazione di guerra del 1940, era stato baciato a sorpresa da Gaia, presso la cui famiglia lavorava la madre di lui, e ne era rimasto ingenuamente innamorato tanto da finire per separarsi da sua moglie.\nVanni si mette all'opera, aiutato dal suo ingenuo figlio Nicola, da due ragazzi orfani adottati dalla moglie, da alcuni sfollati che avevano occupato abusivamente il casale e da altri collaboratori occasionali.\nLa laurea di Gaia si rivela essere stata una messinscena della ragazza, ma la celebrazione prende luogo ugualmente nonostante tutti gli invitati ne siano a conoscenza. La festa si risolve in un disastro, totalmente disorganizzata e inadeguata alle richieste di Gaia: alla fine Vanni rifiuta anche di essere pagato non accettando i soldi della donna amata. Della festa rimane un modesto filmino amatoriale girato dall'avvocato del paese, nel quale l'amara realt\u00e0 non traspare."}
{"id": "1816335", "revid": "22356", "url": "https://it.wikipedia.org/wiki?curid=1816335", "title": "Kogaionidae", "text": ""}
{"id": "1816336", "revid": "1305772", "url": "https://it.wikipedia.org/wiki?curid=1816336", "title": "Kogaionon", "text": ""}
{"id": "1816338", "revid": "115902260", "url": "https://it.wikipedia.org/wiki?curid=1816338", "title": "Jennifer Keller", "text": "Jennifer Keller \u00e8 un personaggio di finzione appartenente all'universo fantascientifico della serie televisiva \"Stargate Atlantis,\" spin-off di Stargate SG-1, ed \u00e8 interpretata dall'attrice Jewel Staite.\nBiografia.\nPrima della spedizione Atlantis.\nJennifer \u00e8 nata a Chippewa Falls, Wisconsin.\nParlando con Teyla, le dice di aver perso la madre qualche anno prima di unirsi alla spedizione.\nMolto intelligente, ha terminato il liceo all'et\u00e0 di 15 anni e ha conseguito un Bachelor all'et\u00e0 di 18 anni.\nHa sempre voluto fare il dottore.\nSoffre di vertigini.\nNella spedizione Atlantis.\nJennifer diviene capo medico della spedizione di Atlantis, sostituendo il Dr. Carson Beckett nell'ultimo episodio della terza stagione. La dottoressa Keller salver\u00e0 la vita alla Dr. Weir usando le naniti dei Replicatori.\nJennifer sar\u00e0 una dei personaggi della serie che avr\u00e0 incubi dopo che John Sheppard toccher\u00e0 un cristallo vivente.\nQuando la squadra trover\u00e0 il clone di Beckett sar\u00e0 la dottoressa a scoprire la natura di clone di Beckett ed una cura per impedire la sua morte prematura (Michael lo aveva creato imperfetto per tenerlo sotto controllo). Proprio Beckett salver\u00e0 Keller quando verr\u00e0 infettata dalla stessa forma di vita che i Wrath usano per costruire le loro navi spaziali.\nInizialmente la dottoressa Keller sembrer\u00e0 legarsi a Ronon Dex, ma in seguito affermer\u00e0 di amare Rodney McKay. Per altro tale amore esiste anche in un'altra linea temporale in cui finisce il colonnello Sheppard, dove la dottoressa spos\u00f2 McKay ma mor\u00ec pochi anni dopo per le conseguenze di un esperimento in cui lavorarono entrambi. Sar\u00e0 proprio la sua morte che spinger\u00e0 McKay a trovare un modo per rimandare Sheppard nella sua linea temporale per cambiare ci\u00f2 che era accaduto."}
{"id": "1816339", "revid": "767487", "url": "https://it.wikipedia.org/wiki?curid=1816339", "title": "Labbra sognanti", "text": "Labbra sognanti (\"Dreaming Lips\") \u00e8 un film del 1937 diretto da Paul Czinner"}
{"id": "1816341", "revid": "599013", "url": "https://it.wikipedia.org/wiki?curid=1816341", "title": "Chiesa di San Martino (Ceranesi)", "text": "La chiesa di San Martino di Tours \u00e8 un luogo di culto cattolico situato nella frazione di San Martino di Paravanico, in via alla Grilla, nel comune di Ceranesi nella citt\u00e0 metropolitana di Genova. La chiesa \u00e8 sede della parrocchia omonima del vicariato di Campomorone dell'arcidiocesi di Genova.\nStoria e descrizione.\nL'edificio di culto fu menzionato per la prima volta nel marzo del 1088 in un atto di donazione da parte dei coniugi Gezo ed Algusa e dei loro figli al monastero di Santo Stefano; altre testimonianze storiche del complesso risalgono alla visita apostolica del vescovo di Novara monsignor Francesco Bossi nel 1582. Sicuramente la chiesa dell'XI secolo era collocata in una localit\u00e0 pi\u00f9 a monte dell'attuale ubicazione (localit\u00e0 Casale).\nNel 1337 la chiesa era gi\u00e0 eretta in parrocchia (rettoria) e probabilmente era gi\u00e0 stata traslata pi\u00f9 a valle, nell'attuale sito. Da recenti rinvenimenti, si \u00e8 riusciti a sapere che l'edificio sacro aveva le forme e le fattezze di un tempio romanico, con le coperture delle navate laterali sotto elevate rispetto a quella della navata centrale.\nNel 1587, data riportata sul portale, la chiesa ebbe a subire una prima, consistente ristrutturazione (probabilmente a seguito delle prescrizioni emanate da monsignor Bossi).\nLa facciata, in stile barocco, si presenta con semplici motivi del Cinquecento ed un piccolo portale in marmo raffigurante san Martino a cavallo nel celebre atto di dividere il proprio mantello per donarne la met\u00e0 ad un povero.\nUn secondo restauro avvenne in seguito, nel 1743 (altra data riportata sul portale). Miracolosamente l'edificio riusc\u00ec ad uscire indenne dalla guerra di successione austriaca, che devast\u00f2 Genova e, soprattutto, il Genovesato. Una terza, consistente ristrutturazione avvenne nel 1849-1851, ad opera del sacerdote Giuseppe Boggiano, che procedette a far rifare l'altare maggiore in stile neo-classico, nonch\u00e9 a ridipingere e ripavimentare la chiesa secondo i gusti dell'epoca.\nPi\u00f9 recentemente (nel 1951) fu presentato un nuovo progetto di ristrutturazione della facciata ma, poich\u00e9 avrebbe per\u00f2 stravolto l'originale architettura, i lavori si interruppero quasi subito, anche per la mancanza dei fondi necessari. I lavori ripresero quasi trent'anni dopo, intorno agli anni ottanta, recuperando l'antico sagrato, il piazzale, il muro di cinta, il campanile, la canonica e la chiesa stessa.\nL'interno della chiesa \u00e8 diviso in tre navate con archi a tutto sesto e colonne del XVI secolo. Tra le numerose opere d'arte conservate \u00e8 presente una tela raffigurante san Martino intento a tagliare il suo mantello, attribuita a Giovanni Battista Carlone; le altre opere pittoriche presenti sono attribuibili ai pittori Luca Cambiaso e Bernardo Strozzi."}
{"id": "1816343", "revid": "93556", "url": "https://it.wikipedia.org/wiki?curid=1816343", "title": "Distretto di Patiala", "text": "Il distretto di Patiala \u00e8 un distretto del Punjab, in India, di 1.839.056 abitanti. \u00c8 situato nella divisione di Patiala e il suo capoluogo \u00e8 Patiala."}
{"id": "1816346", "revid": "767487", "url": "https://it.wikipedia.org/wiki?curid=1816346", "title": "Distretto di Rupnagar", "text": "Il distretto di Rupnagar \u00e8 un distretto del Punjab, in India, di 1.110.000 abitanti. \u00c8 situato nella divisione di Patiala e il suo capoluogo \u00e8 Rupnagar."}
{"id": "1816348", "revid": "767487", "url": "https://it.wikipedia.org/wiki?curid=1816348", "title": "Adelobasileus cromptoni", "text": "Ladelobasileo (Adelobasileus cromptoni) \u00e8 un mammaliaforme primitivo, vissuto agli inizi del Triassico superiore (circa 225 milioni di anni fa). I suoi resti sono stati ritrovati in Texas (USA).\nPiccolo e agile.\nConosciuto solo per un cranio parziale proveniente dalla formazione Tecovas, l'adelobasileo \u00e8 considerato un animale molto vicino all'origine dei veri mammiferi. L'aspetto di questo animale doveva essere simile a quello della maggior parte dei mammiferi mesozoici: piccolo e agile, probabilmente si cibava di insetti e aveva abitudini notturne.\nL'antenato dei mammiferi?\nQuesto animale \u00e8 antecedente di almeno 10 milioni di anni rispetto ai cinodonti pi\u00f9 evoluti (tritilodontidi e triteledontidi) e agli altri mammaliaformi. Alcune caratteristiche del cranio (in particolare della coclea) fanno supporre che l'adelobasileo fosse una forma di transizione tra i cinodonti e i mammiferi veri e propri, apparsi nel Triassico superiore. Per questa ragione, si pensa che l'adelobasileo sia molto vicino all'antenato comune di tutti i mammiferi."}
{"id": "1816349", "revid": "767487", "url": "https://it.wikipedia.org/wiki?curid=1816349", "title": "Distretto di Sangrur", "text": "Il distretto di Sangrur \u00e8 un distretto del Punjab, in India, di 1.998.464 abitanti. \u00c8 situato nella divisione di Patiala e il suo capoluogo \u00e8 Sangrur."}
{"id": "1816350", "revid": "22356", "url": "https://it.wikipedia.org/wiki?curid=1816350", "title": "Mammaliaforme", "text": ""}
{"id": "1816351", "revid": "770634", "url": "https://it.wikipedia.org/wiki?curid=1816351", "title": "Distretto di Shahid Bhagat Singh Nagar", "text": "Il distretto di Shahid Bhagat Singh Nagar, precedentemente chiamato Nawanshahr, \u00e8 un distretto del Punjab, in India, di 586.637 abitanti. \u00c8 situato nella divisione di Jalandhar e il suo capoluogo \u00e8 Nawanshahr."}
{"id": "1816357", "revid": "93556", "url": "https://it.wikipedia.org/wiki?curid=1816357", "title": "Distretto di Muktsar", "text": "Il distretto di Muktsar \u00e8 un distretto del Punjab, in India, di 776.702 abitanti. \u00c8 situato nella divisione di Ferozepur e il suo capoluogo \u00e8 Muktsar."}
{"id": "1816358", "revid": "22356", "url": "https://it.wikipedia.org/wiki?curid=1816358", "title": "Adelobasileus", "text": ""}
{"id": "1816363", "revid": "1463588", "url": "https://it.wikipedia.org/wiki?curid=1816363", "title": "Circuito di Montlh\u00e9ry", "text": "Situato in Francia nei pressi di Montlh\u00e9ry, il circuito di Montlh\u00e9ry (il cui nome ufficiale \u00e8 autodrome de Linas-Montlh\u00e9ry) \u00e8 uno storico tracciato sede di alcuni GP di Francia tra il 1925 e il 1937, prima dell'avvento della Formula 1.\n\u00c8 composto da una parte ovale e da un'estensione stradale sulle strade circostanti aggiunta nel 1925 che \u00e8 stata via via ridotta nel corso dei decenni. Questo tipo di circuiti compositi vengono definiti \"ovale esteso\".\nStoria.\nNascita del circuito.\nQuesto circuito nacque nel 1924 su impulso dell'industriale Alexandre Lamblin, produttore di radiatori per automobili ed aerei, appassionato di sport e proprietario del giornale sportivo l\"'A\u00e9ro-sport\".\nAll'inizio degli anni venti l'industria automobilistica era in fermento, cercando di battere il record di velocit\u00e0 e lanciando sfide insensate come gare auto contro aereo. La Gran Bretagna possedeva dal 1907 il circuito di Brooklands, gli Stati Uniti d'America disponevano di Indianapolis (costruito nel 1911) e in Italia c'era Monza dal 1922.\nAlexandre Lamblin acquis\u00ec nel 1923 un terreno sulla piana di Saint-Eutrope, a Linas, non lontano da Montlh\u00e9ry. Furono proposti due studi e fu scelto il meno oneroso. Esso consisteva in un anello di alta velocit\u00e0 di 2,5\u00a0km che sarebbe stato ampliato da un circuito stradale. Il progettista era l'ingegnere Raymond Jamin.\nLa pista ovale \u00e8 dotata di due rettilinei di 180 metri. Principale caratteristica del circuito, le curve sono concave, a forma di parabola cubica ad asse verticale, mentre i raccordi tra i rettilinei e le curve sopraelevate vengono tracciati in base ad una spirale logaritmica. Tale accurata progettazione serve per consentire ai veicoli di massa fino a 1000\u00a0kg di raggiungere una velocit\u00e0 di 220\u00a0km/h nella parte superiore delle curve. Il circuito, misurato sulla linea mediana, si sviluppa per 2.548,24 metri.\nMigliaia di tonnellate di acciaio e ottomila metri cubi di calcestruzzo furono necessari a duemila lavoratori per portarne a termine la costruzione e il lavoro ebbe una durata di sei mesi. L'uso di elementi prefabbricati ne fecero un cantiere all'avanguardia.\nL'et\u00e0 dell'oro.\nMolti pionieri con le loro eccezionali macchine da record utilizzarono il circuito, in particolare quelli provenienti dalla Gran Bretagna, dove le restrizioni al rumore delle auto imposte dalle autorit\u00e0 ostacolavano il loro entusiasmo. Appena due mesi dopo la sua inaugurazione centinaia di record furono stabiliti, od anche battuti, su questo autodromo. Il primo exploit \u00e8 da attribuire al marchio Rolland-Pilain, poi il record sul giro sar\u00e0 per un lungo tempo prerogativa di Gwenda Stewart su una Derby Miller con una media di 234,681\u00a0km/h.\nIn seguito molte gare si terranno sul circuito. Il circuito stradale, lungo 12,5\u00a0km, costruito rapidamente nel 1925, ospiter\u00e0 quell'estate il Gran Premio dell'Automobile Club de France. Tra i numerosi spettatori di accorsi a questa corsa c'era il Presidente della Repubblica francese. Durante le gare, i concorrenti percorrevano la pista in senso orario, i record venivano invece stabiliti in direzione contraria. La prima gara, tenutasi il 26 luglio 1925, sar\u00e0 ricordata a causa del lutto per la morte di Antonio Ascari, che, al volante della sua Alfa Romeo P2 non pot\u00e9 evitare un incidente sulla nuova parte stradale del circuito, fuori dall'anello di alta velocit\u00e0. Alla fine la vittoria \u00e8 appannaggio della Delage 12-cilindri guidata da Robert Benoist. Questo Gran Premio si terr\u00e0 ancora una volta all'autodromo nel 1931, poi dal 1933 al 1937 e il pubblico sar\u00e0 sempre maggiore, appassionato dai duelli tra Alfa Romeo e Bugatti e dall'arrivo dell'Auto Union, Mercedes e Delage. Da notare che, per aumentare la sicurezza dei concorrenti, nel 1935 furono aggiunte tre chicanes: la \"Deviazione Sud\" e la \"Deviazione Nord\" all'interno dell'ovale e una all'altezza del km 9, lungo l'estensione stradale.\nA fronte di elevati costi di esercizio e del deterioramento del cemento, non \u00e8 pi\u00f9 possibile farci correre ad alta velocit\u00e0 le monoposto, gli amministratori dell'autodromo devono rassegnarsi alla vendita nel 1939. I 750 ettari di superficie saranno acquisiti dal Demanio nazionale, che li metter\u00e0 a disposizione del Dipartimento della Guerra. La Seconda guerra mondiale ha conseguenze drammatiche per il circuito: sar\u00e0 danneggiato molto gravemente.\nIl Dopoguerra.\nA fronte del pagamento di un canone annuale per i terreni, l\"'Union technique de l'automobile, du motocycle et du cycle\" (UTAC) otterr\u00e0 dal Ministero della Guerra, nel dicembre 1946, un contratto di affitto a lungo termine per gestire le piste e gli impianti civili dell'autodromo, con la condizione del suo risanamento, la manutenzione e la l'organizzazione di competizioni. I lavori per la riqualificazione dei circuito dureranno due anni e vedranno la costruzione di una torre di controllo, di una tribuna da mille posti, di un distributore di carburante, di piste dotate di superfici speciali e la creazione di laboratori.\nCi\u00f2 consentir\u00e0 al circuito di aumentare la sua attivit\u00e0, in particolare nei settori tecnici e sperimentali, oltre all'organizzazione di competizioni. Cos\u00ec, nel mese di ottobre si svolgono le gare delle \"Coupes des Salon\", collegate al Salone dell'automobile di Parigi e a partire dal 1956, ma saltuariamente, si svolger\u00e0 la 1000 km di Parigi.\nTra il 1948 e il 1950 \u00e8 stato utilizzata una variante ridotta dell'ovale esteso lunga 7,7\u00a0km (che prevedeva il punto di ritorno all'altezza della curva \"La C\u00f4te Lapize\") e in seguito accorciata a 6,3\u00a0km nel 1952 (denominato \"Troisi\u00e8me Circuit\" - punto di ritorno a \"Bretelle de Couard\"). Da notare che la gara motociclistica del Bol d'Or, quando ha avuto luogo a Montlh\u00e9ry, si \u00e8 sempre disputata sul Troisi\u00e8me Circuit, tranne le edizioni anteguerra (corse sul \"Deuxi\u00e8me Circuit\" - 5\u00a0km - punto di ritorno a \"Bretelle des Quatre-bornes\"). Per la 1000\u00a0km di Parigi del 1956 si \u00e8 tornati al circuito di 7,7\u00a0km, ma con il passare degli anni il tracciato non \u00e8 pi\u00f9 adatto a velocit\u00e0 sempre pi\u00f9 elevate e ne \u00e8 prova l'incidente che nel 1964 vedr\u00e0 coinvolti Peter Linder, Franco Patria e tre commissari di pista. La 1000\u00a0km di Parigi si tenne in seguito a partire dal 1966. Nel 1973 si disput\u00f2 l'ultima gara di Formula 3, che si tenne sulla versione pi\u00f9 corta del tracciato.\nIl declino del circuito cominci\u00f2 nel 1977 con le ultime edizioni della \"Coupes du Salon\" e della \"Coupes Eug\u00e8ne Mauve\", tanto che nel 1980 non vi si disput\u00f2 nessuna gara motociclistica e nel biennio 1982-'83 vi si corse solo l'annuale \"Bol d'Argent\", una gara motociclistica di durata di livello nazionale. Negli anni seguenti fu utilizzato in una versione estremamente ridotta dell'ovale esteso che misurava solo 3,4\u00a0km.\nDagli anni 80 in poi.\nNel 1988 il circuito ospit\u00f2 la prima edizione della \"Race of Champions\" (la competizione tra i migliori piloti delle diverse specialit\u00e0 dell'automobilismo) che, in piste diverse e con un formato di gara evolutosi nel corso degli anni, continua ancor oggi. Nel 1994 si cerc\u00f2 di rivitalizzarlo mediante l'organizzazione di una versione moderna della 1000\u00a0km di Parigi, stavolta destinata ai protagonisti delle competizioni internazionali di vetture Gran Turismo del campionato BPR Global GT Series, ma il tentativo non and\u00f2 oltre le gare del '94 e '95. Gli ultimi due eventi che si terranno in autodromo saranno le \"Coupes des Salon\" e il \"Grand Prix de l'\u00c2ge d'or\". Quest'ultimo, nel 1996, il terzo evento automobilistico in Francia, dopo la 24 Ore di Le Mans e il Gran Premio di Formula 1. Le successive edizioni della \"Coupes des Salon\" non potranno essere disputate a causa della mancanza di un sufficiente numero di concorrenti.\nIl canto del cigno.\nL'evoluzione degli standard di sicurezza hanno fatto s\u00ec che il circuito abbia dovuto superare numerose approvazioni, come nel mese di aprile 1997 e il 2001 da parte della Commissione nazionale dei circuiti di velocit\u00e0. L'ultimo \u00e8 stato pubblicato il 9 maggio 2001, per un periodo di quattro anni. Questa certificazione \u00e8 fondamentale per organizzare qualsiasi competizione sportiva.\nLavori di riqualificazione dovevano essere compiuti al fine di continuare a ospitare le gare delle \"Coupes du Salon\" o il \"Grand Prix de l'\u00c2ge d'or\", compresa l'installazione di una recinzione di protezione per gli spettatori sul rettilineo che porta alla curva detta \"dei due ponti\" e il rinforzo della parte superiore dell'anello, per essere in grado di sopportare le sollecitazioni prodotte dai veicoli lanciati a 300\u00a0km/h. La certificazione non \u00e8 stata rinnovata nel 2004. Ripristinare il circuito ai moderni standard sarebbe costato pi\u00f9 di 15 milioni di euro. Questo \u00e8 il motivo per cui il 20 giugno 2004 si \u00e8 tenuto in autodromo il quarantesimo e ultimo Grand Prix de l'\u00c2ge d'or.\nOramai il circuito non \u00e8 pi\u00f9 utilizzato dai fabbricanti per le prove dell'UTAC. In futuro il circuito sar\u00e0 probabilmente smantellamento e questo \u00e8 il motivo per cui l'Associazione per la salvaguardia dell'autodromo di Linas-Montlhery (ASALM) \u00e8 stata istituita con il patrocinio di Christian Estrosi, Hubert Auriol, Henri Pescarolo, Patrick Tambay, Patrick Delage, Jean-Claude Andruet, Jean-Fran\u00e7ois Bald\u00e9, Jean-Pierre Beltoise e Jacky Hutteau.\nTuttavia, corsi di pilotaggio si tengono ogni fine settimana da parte della Renault-Mygale su un tratto di 1,4\u00a0km del circuito, usando le vetture monoposto Formula Renault Campus 2000 (motore 1.400\u00a0cm\u00b3, 113 cv, 450\u00a0kg, 210\u00a0km/h, cambio sequenziale a 5 velocit\u00e0).\nAltri media.\nL'autodromo di Linas-Montlh\u00e9ry, nella sua versione completa da 12,5\u00a0km, \u00e8 presente tra i circuiti selezionabili nel videogioco per PC \"Spirit of Speed 1937\" (pubblicato da MicroProse nel 1999), che riproduce le competizioni delle vetture \"Grand Prix\" nel periodo precedente la seconda guerra mondiale.\nL'autodromo \u00e8 stato utilizzato dallo stuntman Ken Block per girarvi il video GYMKHANA THREE nel 2011, disponibile su YouTube"}
{"id": "1816364", "revid": "1543377", "url": "https://it.wikipedia.org/wiki?curid=1816364", "title": "Thomas Sch\u00fctte", "text": "Biografia.\nDal 1973 al 1981 studi\u00f2 arte presso l'Accademia di belle Arti di D\u00fcsseldorf da Gerhard Richter e Fritz Schwegler, dimostrando una grande versatilit\u00e0.\nRealizza modelli architettonici, sculture, acquarelli.\nVive tuttora a D\u00fcsseldorf. "}
{"id": "1816369", "revid": "1543377", "url": "https://it.wikipedia.org/wiki?curid=1816369", "title": "Nanomacchina", "text": "Una macchina molecolare, o nanomacchina, \u00e8 stata definita come un numero discreto di componenti molecolari che eseguono movimenti simil-meccanici (\"output\") in risposta a specifici stimoli (\"input\"). Spesso \u00e8 applicata in modo pi\u00f9 generale alle molecole che semplicemente imitano le funzioni a livello macroscopico. Il termine \u00e8 comune anche in nanotecnologia e un numero di macchine molecolari altamente complesse sono state proposte con lo scopo di costruire un assemblatore molecolare. Le macchine molecolari possono essere divise in due ampie categorie: sintetiche e biologiche.\nI sistemi molecolari che sono capaci di spostare un processo meccanico o chimico lontano dall'equilibrio rappresentano un ramo potenzialmente importante della chimica e della nanotecnologia. Per definizione, questi tipi di sistemi sono esempi di macchine molecolari, cos\u00ec come il gradiente generato da questo processo \u00e8 in grado di svolgere un lavoro utile.\nStudi e intuizioni storiche.\nCi sono due esperimenti mentali che costituiscono la base storica per le macchine molecolari: il demone di Maxwell e il dente (\"ratchet\") di Feynman (o ratchet browniano). Il demone di Maxwell \u00e8 ben descritto altrove e qui \u00e8 data un'interpretazione leggermente differente del dente di Richard Feynman.\nImmaginate un sistema molto piccolo (mostrato qui sotto) di due pale (\"paddles\") o ingrannaggi (\"gears\") collegati da un asse rigido e che sia possibile mantenere queste due pale a due diverse temperature. Uno degli ingranaggi (al T2) ha un nottolino che corregge il moto del sistema e, quindi, l'asse pu\u00f2 muoversi solo in senso orario, e cos\u00ec facendo, potrebbe sollevare un peso (m) verso l'alto arpionando. Ora immaginate che la pala nella scatola T1 si trovi in un ambiente molto pi\u00f9 caldo rispetto all'ingranaggio nella scatola T2; ci si aspetterebbe che l'energia cinetica delle molecole di gas (cerchi rossi) che colpiscono la pala in T1 sarebbe molto superiore a quella delle molecole di gas che colpiscono l'ingranaggio nella T2. Pertanto, con la minore energia cinetica dei gas in T2, ci sarebbe una resistenza minima delle molecole in collisione con l'ingranaggio in direzione statisticamente opposta. Inoltre, il dente di arresto permetterebbe, per direzionalit\u00e0 e lentamente nel tempo, che l'asse ruoti e arpioni, sollevando il peso (m).\nCome descritto, questo sistema pu\u00f2 sembrare simile a una macchina del moto perpetuo, ma l'ingrediente chiave \u00e8 il gradiente termico all'interno del sistema. Questo \"dente\" non minaccia la seconda legge della termodinamica, perch\u00e9 questo gradiente di temperatura deve essere mantenuto tramite alcuni mezzi esterni. Il moto browniano delle particelle di gas fornisce la potenza alla macchina e il gradiente di temperatura permette alla macchina di condurre il sistema ciclicamente lontano dall'equilibrio. Un'interessante ipotesi di progetto nel \"dente\" di Feynman \u00e8 che il moto browniano casuale non \u00e8 contrastato, ma viene invece imbrigliato e rettificato. Purtroppo, i gradienti di temperatura non possono essere mantenuti su distanze di scala molecolare a causa della vibrazione molecolare che ridistribuisce l'energia in altre parti della molecola. Inoltre, nonostante la macchina di Feynman stia facendo un lavoro utile nel sollevare la massa, l'uso del moto browniano per alimentare una macchina a livello molecolare non fornisce nessuna intuizione su come tale potenza (o energia potenziale del peso sollevato, m) possa essere utilizzata per eseguire operazioni su scala nanometrica.\nStudi e intuizioni moderne.\nA differenza del moto macroscopico, i sistemi molecolari sono costantemente sottoposti a significativi movimenti dinamici soggetti alle leggi della meccanica browniana (ovverosia al moto browniano) e, come tale, il movimento molecolare che si viena a imbrigliare \u00e8 un processo molto pi\u00f9 difficile. A livello macroscopico, molte macchine operano in fase gassosa, e spesso, la resistenza dell'aria \u00e8 trascurata, in quanto \u00e8 insignificante, ma analogamente per un sistema molecolare in un ambiente browniano, il moto molecolare \u00e8 simile \"al camminare in un uragano o al nuotare in una melassa\". Il fenomeno del moto browniano (osservato dal botanico Robert Brown, 1827) venne pi\u00f9 tardi spiegato da Albert Einstein nel 1905. Einstein scopr\u00ec che il moto browniano \u00e8 una conseguenza della scala e non della natura dei dintorni. Fintanto che l'energia termica viene applicata a una molecola, subir\u00e0 il moto browniano con l'energia cinetica appropriata per quella data temperatura. Quindi, allo stesso modo della strategia di Feynman, quando si progetta una macchina molecolare, sembra sensato utilizzare il moto browniano piuttosto che tentare di contrastarlo.\nSimili a macchine macroscopiche, le macchine molecolari in genere hanno parti mobili. Tuttavia, mentre le macchine macroscopiche che incontriamo nella vita quotidiana possono fornire ispirazione per le macchine molecolari, \u00e8 fuorviante tracciare analogie tra le loro strategie di progettazione; le dinamiche delle scale di lunghezza, grandi e piccole, sono semplicemente troppo diverse. Il moto browniano imbrigliato, come le macchine a livello molecolare, \u00e8 regolato dalla legge del secondo principio della termodinamica, con le sue conseguenze spesso per niente intuitive e, per questo, abbiamo bisogno di un'altra ispirazione.\nAnche se \u00e8 un processo impegnativo imbrigliare il moto browniano, la natura ci ha fornito alcuni schemi per il movimento molecolare che eseguono un lavoro utile, realizzando molte strutture utili per la compartimentazione di sistemi molecolari, quindi, creando distinte distribuzioni di non-equilibrio: le membrane cellulari sono un esempio eccellente. Le barriere lipofile fanno uso di una serie di differenti meccanismi per alimentare il movimento da un compartimento all'altro.\nEsempi di macchine molecolari.\nDa una prospettiva sintetica, ci sono due importanti tipi di macchine molecolari: interruttori (\"switch\") molecolari (o navette) e i motori molecolari. La principale differenza tra i due sistemi \u00e8 che un interruttore influenza un sistema come una funzione di stato, mentre un motore in funzione della traiettoria. Un interruttore (o navetta) pu\u00f2 sembrare che subisca un moto traslazionale, ma quando un interruttore ritorna alla sua posizione originale annulla qualsiasi effetto meccanico e libera energia per il sistema. Inoltre, gli interruttori non possono utilizzare energia chimica in modo ripetitivo e progressivamente guidano un sistema lontano dall'equilibrio che pu\u00f2 un motore.\nSintetiche.\nUna grande variet\u00e0 di macchine molecolari piuttosto semplici sono state sintetizzate dai chimici. Esse possono essere costituite da una singola molecola; tuttavia, sono spesso costruite per architetture molecolari interbloccate meccanicamente, come rotaxani e catenani.\nBiologiche.\nLe macchine molecolari pi\u00f9 complesse si trovano all'interno delle cellule e comprendono le proteine motore, come la miosina, responsabile della contrazione del muscolo, la chinesina, che muove il carico all'interno di cellule lontano dal nucleo, lungo microtubuli, e la dineina, che produce il battito assonemale delle cilia mobili e dei flagelli. Queste proteine e la loro dinamica su scala nanometrica sono di gran lunga le pi\u00f9 complesse tra tutte le macchine molecolari che sono state finora costruite artificialmente.\nIl meccanismo dettagliato della motilit\u00e0 ciliare \u00e8 stato descritto da Satir in un articolo del 2008. Una sintesi di astrazione ad alto livello \u00e8 che\nTeoriche.\nLa costruzione di macchine molecolari pi\u00f9 complesse rappresenta un settore attivo di ricerca teorica. Un certo numero di molecole, come i propulsori molecolari, sono state progettate, anche se gli studi sperimentali di queste molecole sono inibiti dalla mancanza di metodi per la loro costruzione. Queste macchine molecolari complesse sono alla base di varie aree della nanotecnologia, tra cui quella dell'assemblatore molecolare."}
{"id": "1816371", "revid": "22356", "url": "https://it.wikipedia.org/wiki?curid=1816371", "title": "Symmetrodonta", "text": "I simmetrodonti (Symmetrodonta) sono un gruppo di mammiferi primitivi, vissuti dal Triassico superiore al Cretaceo superiore (212 \u2013 70 milioni di anni fa). Sono considerati i pi\u00f9 probabili progenitori dei teri (Theria).\nGli antenati dei mammiferi odierni.\nQuesti mammiferi erano di dimensioni davvero modeste, anche per lo standard abituale dei mammiferi mesozoici: una specie, \"Spalacotheridium noblei\", \u00e8 considerata uno dei mammiferi pi\u00f9 piccoli mai apparsi sulla Terra. La dentatura di questi animali mostrava caratteristiche pi\u00f9 evolute rispetto ai pi\u00f9 primitivi triconodonti e morganucodonti: era caratterizzata da molari di aspetto triangolare (se visti dall'alto), e dall'assenza di un talonide ben sviluppato. Questa dentatura \u00e8 ritenuta maggiormente specializzata rispetto a quella della maggior parte dei mammiferi mesozoici, e si sarebbe ulteriormente evoluta fino a dare origine alla dentatura dei teri veri e propri.\nGruppo non unitario?\n\u00c8 possibile che i simmetrodonti (il cui nome significa \u201cdenti simmetrici\u201d) non formino una singola unit\u00e0 tassonomica, ma siano piuttosto una sequenza di forme intermedie tra i triconodonti e i driolestidi o i teri. Alcuni generi di simmetrodonti potrebbero addirittura essere veri e propri teri.\nTra i mammiferi classicamente considerati simmetrodonti ma probabilmente non appartenenti al gruppo, da ricordare l'europeo \"Kuehneotherium\" e il cinese \"Shuotherium\", entrambi del Giurassico. Anche la famiglia degli spalacoteriidi \u00e8 stata particolarmente studiata: \u00e8 caratterizzata da denti molariformi ad angolo acuto, da talonidi fortemente ridotti e da notevoli cingulidi posteriori e anteriori.\nScoperte in Cina.\nRecenti scoperte avvenute in Cina comprendono resti di simmetrodonti molto ben conservati (\"Zhangheotherium\", \"Akidolestes\", \"Maotherium\"); alcuni di questi resti recano tracce di pelo, mentre altri mostrano caratteristiche antiquate (ossa dell'orecchio medio, costole cervicali) tipiche di mammiferi primitivi come i monotremi."}
{"id": "1816376", "revid": "767487", "url": "https://it.wikipedia.org/wiki?curid=1816376", "title": "Forever Blues", "text": "Forever Blues \u00e8 un film del 2005 scritto, diretto e interpretato da Franco Nero.\nTrama.\nLuca \u00e8 un trombettista blues disilluso, Marco un bambino quasi autistico che lo incontra per caso. Tra i due nasce un'amicizia insolita in cui ognuno offre qualcosa all'altro facendolo crescere e sperare in una provincia vista come luogo da cui si sogna di andare via."}
{"id": "1816383", "revid": "438678", "url": "https://it.wikipedia.org/wiki?curid=1816383", "title": "Il frullo del passero", "text": "Il frullo del passero \u00e8 un film del 1988 diretto da Gianfranco Mingozzi.\nIl soggetto \u00e8 tratto dall'omonimo breve racconto di Tonino Guerra.\nTrama.\nA Novafeltria, un paese della Romagna la vita tranquilla di Silvana \u00e8 giunta ad una svolta dopo la morte del suo amante che l'aveva sino ad allora mantenuta. La giovane sta per partire quando l'amico del morto, il ricco vedovo Gabriele, le propone di rimanere offrendole una vita facile e comoda a patto che ella presti ascolto ai racconti delle sue giovanili avventure amorose.\nIl fascino della parola di Gabriele seduce Silvana e la eccita tanto che la giovane si abbandona ad una focosa relazione con un prestante giovanotto conosciuto per caso nella vicina cittadina.\nA questo punto Silvana dovrebbe decidere di andare a vivere con il bel giovane ma si rende conto che invece si \u00e8 per la prima volta veramente innamorata di un uomo e quest'uomo \u00e8 Gabriele che pur non avendola sfiorata neppure con un dito \u00e8 riuscito con le parole a raggiungere lo scopo di farla innamorare.\nCritica.\n\u00abEsaminando contestualmente il film e il racconto \"Il frullo del passero\", da \"Il polverone\" di Tonino Guerra, si sarebbe tentati di affermare la superiorit\u00e0 della letteratura sul cinema.\u00bb\n\u00abFilm insolito, troppo lambiccato perch\u00e9 lo si possa dire pienamente riuscito ma non lontano dal centrare il bersaglio d'un cinema fantasioso e intrigante. \u00bb"}
{"id": "1816384", "revid": "6923", "url": "https://it.wikipedia.org/wiki?curid=1816384", "title": "Circuito di Dijon-Prenois", "text": ""}
{"id": "1816389", "revid": "741067", "url": "https://it.wikipedia.org/wiki?curid=1816389", "title": "Festival di Cannes 1954", "text": "La 7\u00aa edizione del Festival di Cannes si \u00e8 svolta a Cannes dal 25 marzo al 9 aprile 1954.\nLa giuria presieduta da Jean Cocteau ha assegnato il Grand Prix per il miglior film a \"La porta dell'inferno\" di Teinosuke Kinugasa."}
{"id": "1816391", "revid": "1442080", "url": "https://it.wikipedia.org/wiki?curid=1816391", "title": "Ramazan \u00d6zcan", "text": "Carriera.\nClub.\nInizia a giocare nel BNZ Vorarlberg e nel 2003 si trasferisce all'Austria Lustenau, in Erste Liga. Alla prima stagione con l'Austria Lustenau conquista la promozione nella Bundesliga austriaca, concludendo il campionato al secondo posto dietro il Wacker Tirol. Nel 2006 viene acquistato dal Red Bull Salisburgo, ma durante la stagione gioca in prevalenza con la squadra riserve, che guadagna la promozione Erste Liga. Con la prima squadra disputa solo le ultime due partite della stagione 2006-2007, senza per\u00f2 convincere, esordendo a Salisburgo il 9 maggio 2007 contro il Pasching (3-2 per gli ospiti il risultato finale).\nNel gennaio 2008 il Red Bull Salisburgo lo cede in prestito all', squadra tedesca di Zweite Bundesliga, dove, anche a seguito dell'infortunio di Haas, disputa tutte le 17 rimanenti partite, subendo solo 13 gol e contribuendo cos\u00ec alla promozione in Bundesliga dell'Hoffenheim, ottenuta con il secondo posto in campionato alle spalle del Borussia M\u00f6nchengladbach.\nNel gennaio 2009 passa in prestito con diritto di riscatto al Be\u015fikta\u015f.\nNazionale.\nHa disputato 23 partite con l'Under-21.\nIl 28 maggio 2008, a seguito della rinuncia forzata di Payer, \u00e8 stato inserito dal CT Hickersberger come terzo portiere nella lista dei 23 convocati della nazionale per l'Europeo 2008.\nHa debuttato in nazionale maggiore il 20 agosto 2008 in amichevole contro l'Italia (2-2), nella quale ha realizzato un autogol sbagliando un'uscita.\nViene convocato per gli Europei 2016 in Francia.\nStatistiche.\nPresenze e reti nei club.\n\"Statistiche aggiornate al 20 giugno 2016.\""}
{"id": "1816392", "revid": "16672064", "url": "https://it.wikipedia.org/wiki?curid=1816392", "title": "Emanuele Calaj\u00f2", "text": ""}
{"id": "1816394", "revid": "767487", "url": "https://it.wikipedia.org/wiki?curid=1816394", "title": "La montagna di cristallo", "text": "La montagna di cristallo (\"The Glass Mountain\") \u00e8 un film del 1949 diretto da Henry Cass, Edoardo Anton.\nTrama.\nRichard Wilder \u00e8 un compositore inglese che sta lavorando a quella che potrebbe essere la sua pi\u00f9 grande opera ma anche la fine del suo matrimonio.\nDurante la seconda guerra mondiale serviva come pilota della RAF e in un'azione di guerra il suo aereo \u00e8 stato abbattuto sulle Dolomiti. Grazie alle cure di Alida, una ragazza che opera nella resistenza, si riprende molto presto e inizia con lei una relazione. \nAlida gli racconta una leggenda del posto secondo la quale il fantasma di una ragazza chiama il suo antico amore sulla montagna di Cristallo per poi farlo precipitare.\nAlla fine della guerra Richard torna dalla moglie Ann e inizia a lavorare su di un'opera che prende spunto proprio dalla leggenda che gli ha raccontato Alida ma con grande fatica. \nDecide di tornare in Italia dove ritrova Alida e riesce a completare l'opera.\nAlla prima di Venezia ottiene un grande successo ma adesso Richard deve scegliere tra la moglie Ann e la sua musa Alida.\nProduzione.\nIl film fu una co-produzione anglo-italiana, prodotto dalla Victoria Film (Productions) Ltd. e dall'italiana Scalera Film S.p.a..\nGli attori inglesi Michael Denison e Dulcie Gray erano sposati nella realt\u00e0 e formavano una coppia molto affiatata sulle scene e molto apprezzata dal pubblico inglese.\nLa parte finale con la rappresentazione dell'opera composta dal protagonista vede la partecipazione di autentici cantanti d'opera: Tito Gobbi e Elena Rizzieri.\nDistribuzione.\nDistribuito dalla Renown Pictures Corporation, usc\u00ec nelle sale cinematografiche britanniche il 9 marzo 1949.\nFu uno dei maggior successi dell'anno che venne riproposto nelle sale l'anno successivo e nel 1953."}
{"id": "1816407", "revid": "17654", "url": "https://it.wikipedia.org/wiki?curid=1816407", "title": "God hand", "text": ""}
{"id": "1816413", "revid": "228587", "url": "https://it.wikipedia.org/wiki?curid=1816413", "title": "Von hier aus - Zwei Monate neue deutsche Kunst in D\u00fcsseldorf", "text": "Von hier aus\u00a0\u2013 Zwei Monate neue deutsche Kunst in D\u00fcsseldorf (due mesi nuova arte tedesca a D\u00fcsseldorf) era il titolo di una mostra a D\u00fcsseldorf dal 29 settembre 1984 fino al 2 dicembre 1984 al Gesellschaft f\u00fcr aktuelle Kunst D\u00fcsseldorf e.V. nella Halle 13 della Messe D\u00fcsseldorf. La direzione e organizzazione del progetto fu curata dal curatore Kasper K\u00f6nig.\nLa mostra con 64 artisti contemporanei fu una delle pi\u00f9 significative degli anni ottanta.\nPartecipanti.\nVideo:"}
{"id": "1816417", "revid": "1005847", "url": "https://it.wikipedia.org/wiki?curid=1816417", "title": "Specie di Linyphiidae", "text": "L'elenco esaustivo delle specie della famiglia di aracnidi Linyphiidae \u00e8 alquanto lungo.\nSi \u00e8 provveduto a dividerlo nella seguenti sottopagine:"}
{"id": "1816424", "revid": "121303209", "url": "https://it.wikipedia.org/wiki?curid=1816424", "title": "William Ernest Hocking", "text": "Professore alla Harvard University, a Hocking si deve la postulazione di un Io misterioso infinitamente profondo presente nell'universo. Secondo lui l'uomo \u00e8 trascendente la natura e quindi, in un certo senso, libero: ci\u00f2 dipende dalla sua consapevolezza dei valori. Questa dottrina, che \u00e8 stata definita \"idealismo naturalistico\", risente di varie influenze: dall'idealismo personalistico assoluto di B. P. Bowne all'idealismo assoluto di J. Royce, all'idealismo oggettivistico di J. E. Creighton."}
{"id": "1816428", "revid": "2091899", "url": "https://it.wikipedia.org/wiki?curid=1816428", "title": "Lucy May", "text": " \u00e8 una serie animata giapponese prodotta nel 1982 dalla Nippon Animation, che fa parte del World Masterpiece Theater ed \u00e8 ispirata al romanzo \"Southern Rainbow\" scritto da Phyllis Piddington.\nL'anime ruota intorno al personaggio della piccola Lucy May Popple, che insieme ai genitori e ai fratelli si trasferisce in Australia agli inizi del XIX secolo. La nuova vita non si riveler\u00e0 facile come la famiglia Popple si aspettava, tuttavia grazie anche a Lucy May, le cose volgeranno per il meglio.\nIn Italia la serie \u00e8 stata trasmessa per la prima volta su Italia 1 nel 1983 e riproposta dopo molto anni sul canale a pagamento Hiro, dal 17 giugno 2010.\nTrama.\nL'arrivo in Australia.\n\u00c8 il 7 novembre 1837 quando la famiglia Popple, composta da Arthur, Annie e i figli Clara di sedici anni, Ben di quindici, Kate di dieci, Lucy May di otto e Tob di due anni, sbarcano nel sud dell'Australia provenienti dall'Inghilterra, dopo un lungo viaggio di tre mesi. Sono solo pochi anni che \u00e8 iniziata la colonizzazione di questo immenso territorio e la famiglia Popple spera di farsi una nuova vita in Australia, attratta dal miraggio di terreni distribuiti gratuitamente dal governo ai coloni che ne facciano richiesta. Arthur \u00e8 infatti un agricoltore e il suo sogno \u00e8 quello d'impiantare una grande fattoria per poter utilizzare tecniche innovative di coltivazione e trasformarla in breve tempo in un'azienda agricola modello.\nFin dall'inizio la famiglia deve per\u00f2 fare i conti con la dura realt\u00e0. La societ\u00e0 che trova allo sbarco in Australia, lungi da essere organizzata e pronta ad aiutare i coloni nel loro difficile inserimento, \u00e8 piuttosto carente d'infrastrutture e rallentata dalla burocrazia.\nArthur si rende ad esempio presto conto che non potr\u00e0 trasportare dall'approdo della nave fino alla citt\u00e0 di Adelaide l'ingombrante casa prefabbricata che si era portato dall'Inghilterra a causa della cronica carenza di mezzi di trasporto: sar\u00e0 quindi costretto a venderla all'odioso signor Petiwell con grande rammarico di tutti i familiari. Inoltre l'assegnazione dei terreni da parte del governo procede a rilento e la famiglia Popple si dovr\u00e0 accontentare di vivere in una piccola casetta alla periferia di Adelaide.\nUna volta completato il trasloco sar\u00e0 necessario ampliare la casetta, scavare un pozzo e costruire una casa di mattoni per Ben e il dott. Deighton.\nIn attesa di tempi migliori Arthur Popple dovr\u00e0 accettare qualsiasi lavoro per poter mantenere la sua numerosa famiglia: \u00e8 un provetto agricoltore, ma sar\u00e0 costretto a lavorare in cave di pietra e alla costruzione delle strade.\nIntanto Lucy May e sua sorella Kate vanno alla scoperta di questo nuovo meraviglioso mondo: Lucy May ama moltissimo gli animali ed ogni giorno ha una nuova sorpresa nel vedere creature strane e sconosciute e nell'incontrare i misteriosi indigeni australiani. Vorrebbe poter allevare tutti gli animali che incontra durante le sue giornate spensierate (koala, canguri, ornitorinchi), e finalmente riuscir\u00e0 ad ottenere il permesso dal padre di poter tenere un cucciolo di dingo che chiamer\u00e0 Piccolo e che diventer\u00e0 il suo cane fedele.\nPiccolo cresce in fretta e con l'addestramento di Lucy May dimostrer\u00e0 la sua fedelt\u00e0 e intelligenza salvando la vita al signor Long e proteggendo pi\u00f9 volte l'agnellino di Lucy May dalle aggressioni del cane dei Petiwell.\nFinalmente Arthur trova una fattoria da acquistare e porta la sua famiglia a vedere il podere. Tutto va a meraviglia e persino la notizia dell'arrivo imminente di John, il ragazzo di Clara, \u00e8 di buon auspicio alla vigilia del primo anno passato in Australia. Tuttavia nel giorno della firma del contratto, il signor Petiwell, per vendicarsi della morte del suo cane Happy, acquista la propriet\u00e0 ad un prezzo maggiore infrangendo il sogno di costruire la pi\u00f9 grande fattoria dell'Australia del Sud.\nPassa il tempo e lentamente la famiglia s'inserisce nella societ\u00e0 di Adelaide: la sorella maggiore Clara lavorer\u00e0 nel panificio della signora Mac, Ben trover\u00e0 lavoro presso gli uffici della dogana e Lucy May comincer\u00e0 ad andare a scuola.\nDue anni dopo.\nLa storia si sposta nell'ottobre del 1840 in occasione dell'inaugurazione del nuovo ponte di Adelaide. Lucy May ha ormai 10 anni, ma nella sua vita e in quella della sua famiglia poco \u00e8 cambiato. I Popple si sono trasferiti da un anno in una casa un po' pi\u00f9 grande in citt\u00e0 vendendo la propriet\u00e0 terriera sulla quale sorge la clinica del dott. Deighton. L'agognata fattoria rimane sempre un sogno pi\u00f9 lontano da realizzare. Per uno scherzo del destino i Popple si ritroveranno di nuovo per vicino il signor Petiwell che non mancher\u00e0 di causare problemi acquistando il pezzo di terra che era appartenuto ai Popple per poi incendiare la vecchia casa ed abbattere la clinica abusiva del dott. Deighton. Ad aggravare la situazione avviene un terribile incidente nella cava dove lavora Arthur: una frana miete numerosi morti e feriti. Arthur si salva, ma nel prestare soccorso ai suoi compagni si rompe una gamba e deve rimanere inattivo per oltre un mese. Questa situazione fa precipitare Arthur in uno stato di depressione che lo porta inesorabilmente a diventare un alcolizzato. Solo con il sostegno della sua famiglia Arthur capisce il suo errore e decide di tornare a lavorare.\nI Princeton.\nLa sfortuna si abbatte per\u00f2 nuovamente sulla famiglia Popple. Mentre Arthur \u00e8 in attesa di tornare a lavorare la sua famiglia si trova al verde e per tirare avanti Arthur si trova costretto a vendere la pecora prediletta di Lucy May, che lei aveva allevato amorevolmente per mesi e mesi; sconvolta per la perdita la bambina si trova a camminare per la citt\u00e0 senza meta, immersa nei suoi pensieri. Lucy May si trova sul ponte Adelaide quando viene coinvolta in un incidente causato da un cavallo imbizzarrito che semina panico tra i presenti. Nella confusione Lucy May finisce per battere la testa e ferirsi ad un braccio e giace a terra priva di sensi. Fortunatamente viene soccorsa da Frank Princeton, che si trova a passare in quel momento con la sua carrozza e che la porta nella sua sontuosa villa. Purtroppo Lucy May al suo risveglio ha perduto completamente la memoria: non sa il suo nome e soprattutto non ricorda chi siano e dove abitino i suoi familiari. Sylvia Princeton, moglie di Frank, rimane molto colpita dalla bambina, che con la sua bellezza e la sua dolcezza le ricorda Emily, la sua adorata figlia morta due anni prima. La donna instaura subito verso la piccola un rapporto condizionato da un affetto morboso: nonostante il parere negativo del marito che sta cercando di rintracciare in tutti i modi i genitori di Lucy May, comincia a considerarla sua figlia, la chiama Emily e le chiede di essere chiamata mamma. Proprio quando la situazione si sta facendo insostenibile, Piccolo, il dingo addomesticato di Lucy May riesce a rintracciare la bambina proprio nel luogo dell'incidente e lei nel vederlo riacquista improvvisamente la memoria.\nI Princeton nutrono un grandissimo affetto verso la bambina e sono desiderosi di aiutare la sua famiglia. Frank Princeton offre quindi un lavoro ad Arthur Popple presso una sua grande fattoria. Arthur ha sempre sognato di coltivare una terra di sua propriet\u00e0 ed il fatto di lavorare per qualcun altro non gli piace molto, ma dopo molte titubanze accetta il lavoro. Ma a questo punto Sylvia Princeton, che continua a vedere in Lucy May la figlia perduta, chiede ai Popple la possibilit\u00e0 di adottare la bambina. In tal modo ella potrebbe vivere nel lusso, amata come una figlia ed avrebbe un giorno ereditato l'enorme fortuna dei Princeton. Inoltre ai Popple sarebbe stato dato in regalo un grande appezzamento di terreno, affinch\u00e9 Arthur potesse avere finalmente una fattoria tutta sua.\nArthur \u00e8 venuto in Australia inseguendo un grande sogno, ma rifiuta l'offerta: non ha intenzione di \"vendere\" la sua adorata figlia in cambio di un terreno, nonostante quello avrebbe rappresentato il realizzarsi delle speranze di tutta la sua vita. Sentendosi offeso Arthur rifiuta l'offerta di lavoro sia alla cava sia alla fattoria dei Princeton.\nIn seguito John si sposa con Clara, mentre Arthur trova lavoro come muratore, tuttavia ben presto ricade nel vizio dell'alcool. Per il bene della famiglia Lucy May decide di recarsi dai Princeton implorandoli di essere adottata in cambio del terreno per suo padre. Frank Princeton capisce tutto e ovviamente rifiuta l'offerta di Lucy May, ma rimane molto colpito dall'estremo sacrificio che la piccola voleva compiere. Vender\u00e0 quindi ad Arthur Popple il terreno dandogli la possibilit\u00e0 di pagarlo a rate.\nNel mese di aprile 1842, dopo 4 anni e mezzo, il sogno si realizza e l'intera famiglia Popple trasloca alla volta della loro nuova fattoria.\nEdizione italiana.\nDopo la prima messa in onda su Italia 1 nel 1983, la serie \u00e8 stata replicata anche su Rete 4 nel 1986. Il 17 giugno 2010 \u00e8 tornata, dopo oltre 20 anni di assenza, su Hiro. La sigla italiana \"Lucy\" \u00e8 cantata da Cristina D'Avena.\nDall'episodio 27 vengono cambiati i doppiatori italiani di: Kate, Arthur, Annie, sig. Jenning e Billy. Inoltre il doppiaggio italiano presenta alcuni errori:\nMerchandising.\nPer la serie, in Italia, \u00e8 stato realizzato un album di figurine edito dalla Panini, in cui si ripercorre la storia del cartone, ma stavolta \u00e8 narrata da Lucy May. \u00c8 stato pubblicato anche un libro, intitolato \"Le straordinarie avventure in Australia di Lucy-May\", edito dalla AMZ, che racconta in sintesi le vicende della serie, arricchendo le pagine con dei fotogrammi."}
{"id": "1816429", "revid": "64833", "url": "https://it.wikipedia.org/wiki?curid=1816429", "title": "Intersessuato", "text": ""}
{"id": "1816431", "revid": "838137", "url": "https://it.wikipedia.org/wiki?curid=1816431", "title": "Aper El", "text": "Altri suoi titoli furono \"Generale di cavalleria\" e \"Primo profeta di Aton\", nonch\u00e9 \"Padre del Dio\".\nScoperta della tomba.\nNel deserto occidentale di Saqqara, in una delle sue vaste necropoli, la tomba di Aper El e la sua memoria sparirono sotto tonnellate di roccia fino a quando l'archeologo francese Alain Zivie, nel 1973, non decise di esplorare le gi\u00e0 depredate tombe rupestri del Nuovo Regno situate nella falesia, proprio sotto il tempio della dea Bastet, chiamato in greco \"Bubasteion\".\nNel 1987 una tomba tra le tante attir\u00f2 la sua attenzione perch\u00e9 i geroglifici rivelarono subito un proprietario importante, un visir di nome Aper El o Aperia, poich\u00e9 entrambi i nomi apparivano nelle iscrizioni in geroglifico della sepoltura.\nNel 1989 fu raggiunta la camera funeraria che risult\u00f2 colma di detriti e pezzi di legno, dovuti alla furia distruttiva dei saccheggiatori, ma furono anche ritrovati un pesce in avorio, una stele, ushabti, scarabei e vasi canopi con il loro contenuto mummificato.\nLa sepoltura.\nNella camera funeraria vennero ritrovati, ancor prima dei resti del titolare, uno scheletro di donna ed una mummia maschile; la loro identificazione successiva conferm\u00f2 l'ipotesi che si trattasse di una tomba di famiglia.\nLo scheletro apparteneva infatti alla sposa del visir il cui nome era Tausret, che significava \"La potente\", ed aveva il titolo di \"Signora della casa\". Era rappresentata, idealizzata, in una scultura di squisita fattura ed i suoi vasi canopi erano scolpiti in fine alabastro.\nLa mummia altri non era che il figlio di Aper El, chiamato Huy che fu \"Generale dei carri\", \"Scriba responsabile delle reclute\" e in quanto tale anche selezionatore del Corpo scelto del re, sotto Akhenaton. La sua sepoltura risulta non anteriore all'anno 10 del regno di questo sovrano.&lt;br&gt;\nNella tomba si menzionano altri due figli di Aper El e Tausret: un ufficiale di nome Seny ed Hatiay, che fu sacerdote di Nefertum.\nAper El, trovato per ultimo, aveva le braccia ancora rivestite d'oro e la testa rovesciata all'indietro ma nel sarcofago la mummia era bloccata in una dura massa scura che conteneva ancora una corona e qualche anello in oro. La sua immagine era rappresentata sui vasi canopi che recavano anche il suo nome.\nLe tre mummie risultavano avere ognuna tre sarcofagi lignei mummiformi, uno dentro l'altro, in origine ricoperti d'oro ancora intarsiati con paste vitree e maschere funebri, mentre la tomba era affrescata in stile amarniano, molto raro a Menfi e che la rende quasi un'eccezione.&lt;br&gt;\nAnche il fatto che Tausret venne inumata, al pari del marito, in un set di ben tre bare lignee rappresenta un caso forse unico nell'ambito del Nuovo Regno, forse un indizio sulla sua importanza.\nIl nome.\nGli studi sulla sepoltura di Aper El non hanno per\u00f2 rivelato il segreto del suo nome, che non \u00e8 del tutto egizio:\napr-r:mDAt-i-A\n\"Apr-i3\" oppure \"\u02c1pr-i3l\": potrebbe significare \"Servitore del dio El\", divinit\u00e0 non appartenente al pantheon egizio ma all'Oriente ed ai Semiti.&lt;br&gt;\nPer questo motivo in Aper El, come del resto in vari personaggi di sangue mediorientale che frequentavano la corte dell'epoca (ad esempio Yuya, padre del futuro faraone Ay), si \u00e8 cercato di vedere il personaggio biblico di Giuseppe."}
{"id": "1816432", "revid": "287204", "url": "https://it.wikipedia.org/wiki?curid=1816432", "title": "Bernd e Hilla Becher", "text": "Biografia.\nBernd Becher.\nBernd Becher studi\u00f2 pittura all'Accademia delle Belle Arti di Stoccarda dal 1953 al 1956 per poi dedicarsi alla tipografia con l'austriaco Karl R\u00f6ssing, presso l'Accademia di D\u00fcsseldorf.\nLa sua famiglia da generazioni aveva lavorato nell'industria nell'area della Ruhr, che per\u00f2 proprio negli anni Cinquanta inizi\u00f2 a ridimensionarsi. Bernd decise quindi di dedicarsi a illustrazioni riguardanti l'ambiente lavorativo della famiglia.\nNel 1957 fotograf\u00f2 una miniera che sarebbe stata dismessa in modo da usare le foto come materiale di lavoro; in seguito a questa esperienza, si accorse di provare interesse verso la fotografia.\nHilla Wobeser.\nHilla Wobeser si appassion\u00f2 alla fotografia in giovane et\u00e0 grazie alla madre, che le regal\u00f2 una macchina fotografica 9x12, ed allo zio, entrambi fotografi professionisti.\nHilla negli anni del liceo scattava fotografie agli insegnanti e per questo venne espulsa poich\u00e9 questo atto secondo il regolamento scolastico era illegale.\nNel 1951 divenne apprendista di Walter Eichgrun, un noto fotografo, e allo stesso tempo frequent\u00f2, come aveva gi\u00e0 fatto la madre, la scuola di fotografia al Lette-Verein di Berlino nella quale erano ammesse solamente donne.\nDurante il lavoro con Eichgrun, Hilla esegu\u00ec diversi incarichi come freelance, ad esempio la documentazione di una struttura ferroviaria in riparazione.\nHilla dimostr\u00f2 un forte interesse nella fotografia di strutture ferroviarie e dei trasporti; cre\u00f2 un portfolio quasi interamente composto da immagini industriali, grazie al quale divenne una fotografa professionista nel 1954.\nNel 1957 si trasfer\u00ec ad Amburgo assieme alla madre prendendo la decisione di iscriversi all'Accademia di D\u00fcsseldorf, dove si distinse in fotografia nonostante nell'Accademia prevalessero grafici e pittori.\nBernd e Hilla insieme.\nI due studenti si incontrarono per la prima volta nel 1957 durante i loro studi all'Accademia di D\u00fcsseldorf. Hilla insegn\u00f2 a Bernd come ottenere delle fotografie perfette per i loro ideali.\nCominciarono a fotografare insieme a partire dal 1959 documentando la scomparsa dell'industrializzazione a livello architettonico e realizzarono un reportage fotografico nella regione della Ruhr dove era situato un enorme impianto siderurgico.\nNel 1961 si sposarono e cominciarono a lavorare come fotografi per l'agenzia pubblicitaria Troost di D\u00fcsseldorf. \nLa loro prima mostra avvenne nel 1963 alla galleria Ruth Nohl di Siegen, paese natale di Bernd.\nObiettivi.\nI coniugi viaggiarono per diverse nazioni europee con lo scopo di fotografare cavalcavia, stabilimenti e, in particolare, torri idriche.\nDal momento che le loro opere non dovevano avere ombre e giochi di luce, i Becher scattavano le fotografie solo in giornate nuvolose in modo che i raggi del sole non creassero contrasti.\nIl loro interesse principale non era quello di mostrare la struttura per far vedere cosa faceva, ma cosa era effettivamente nel suo insieme, ovvero una composizione di forme. Questo si collegava a un altro elemento della filosofia dei Becher, ovvero mostrare la concordanza fra oggetti e spazio in modo da dar vita ad un nuovo paesaggio.\nI due fotografi non volevano che nei loro lavori prevalesse il lato espressionista, ma quello oggettivo. Consideravano gli elementi architettonici come sculture vere e proprie poich\u00e9 preferivano mettere in evidenza la forma esterna e non le caratteristiche strutturali, e questa idea rimase al fondamento delle loro opere per tutta la loro carriera.\nInfluenze.\nI coniugi durante il loro percorso vennero influenzati da altri fotografi come Walker Evans, grazie ai suoi scatti frontali agli edifici lungo le strade degli Stati Uniti (Evans per\u00f2 era interessato alla parte sociale, ovvero alla vita quotidiana e ai luoghi in cui viene svolta), ed August Sander, un fotografo che scatt\u00f2 pi\u00f9 di 40.000 foto ai cittadini tedeschi in modo che si capisse il lavoro da loro svolto e le loro condizioni sociali attraverso i vestiti e gli strumenti.\nVennero molto influenzati anche dalle foto segnaletiche, il cui soggetto veniva fotografato sia di profilo che di fronte.\nSviluppi e Tipologie.\nI Becher non erano interessati alle singole fotografie, ma al confronto di edifici con il medesimo scopo ed una struttura affine; per questo le loro opere sono solitamente composte da pi\u00f9 immagini in sequenza e questo poteva richiedere settimane o addirittura anni di lavoro. &lt;br&gt;\nI Becher seguivano due criteri per le loro raccolte, ovvero:\nEntrambi i casi venivano posti su tavole, in modo da facilitarne la consultazione.\nPrima raccolta.\nNel 1970 venne pubblicata la prima raccolta fotografica di Bernd ed Hilla Becher \"\", che comprendeva fotografie scattate nell'arco di dieci anni.\nL'introduzione della raccolta spiega che l'obiettivo era di riconoscere il principio stilistico delle costruzioni.\nLa Scuola di D\u00fcsseldorf.\nI coniugi Becher diedero il via ad una nuova fotografia contemporanea della quale furono protagonisti gli allievi dell'Accademia d'Arte di D\u00fcsseldorf, dove Bernd Becher insegn\u00f2 fotografia dal 1976 al 1996.\nTra questi studenti si ricordano in particolare Andreas Gursky, Petra Wunderlich, Thomas Struth, Candida H\u00f6fer e Thomas Ruff, nelle cui opere sono presenti evidenti tracce degli insegnamenti dei Becher.\nI suddetti studenti crearono un gruppo informale e non dichiarato con il nome di Scuola di D\u00fcsseldorf e nonostante fossero fotografi molto diversi tra loro, condividevano diverse preferenze grazie agli insegnamenti di Bernd Becher: linee dritte, una prospettiva fredda e formati molto grandi."}
{"id": "1816438", "revid": "287204", "url": "https://it.wikipedia.org/wiki?curid=1816438", "title": "Spomenka Stimec", "text": ""}
{"id": "1816446", "revid": "107606421", "url": "https://it.wikipedia.org/wiki?curid=1816446", "title": "Hans Haacke", "text": "\u00c8 un artista concettuale che vive e lavora a New York."}
{"id": "1816451", "revid": "3831", "url": "https://it.wikipedia.org/wiki?curid=1816451", "title": "Logica nimby", "text": ""}
{"id": "1816457", "revid": "287204", "url": "https://it.wikipedia.org/wiki?curid=1816457", "title": "Alvaro Saborio", "text": ""}
{"id": "1816468", "revid": "767487", "url": "https://it.wikipedia.org/wiki?curid=1816468", "title": "Ma.Bra. E.P. Volume 4", "text": "Ma.Bra. E.P. Volume 4 \u00e8 un singolo dell'anno 2008, del dj italiano Maurizio Braccagni in arte \"Ma.Bra.\""}
{"id": "1816473", "revid": "287204", "url": "https://it.wikipedia.org/wiki?curid=1816473", "title": "Lauro Amado", "text": ""}
{"id": "1816477", "revid": "1429175", "url": "https://it.wikipedia.org/wiki?curid=1816477", "title": "Restaurazione della Repubblica messicana", "text": "La restaurazione della Repubblica \u00e8 un periodo della storia del Messico compreso tra la caduta del Secondo Impero messicano comandato da Massimiliano d'Asburgo e appoggiato dalla Francia e il primo periodo di presidenza di Porfirio D\u00edaz.\nRitorno di Juarez.\nVerso il 1867 Benito Ju\u00e1rez aveva recuperato grazie alla causa liberale varie zone occupate dagli imperiali, arrivando fino a San Luis Potos\u00ed, dove aspett\u00f2 di recuperare il centro del paese.\nLa repubblica itinerante aveva perso uomini durante la lotta, ma in questo momento si distinguevano tra le sue file politici della misura del colonnello Porfirio D\u00edaz, il cui lavoro durante la guerra contro la Francia lo trasform\u00f2 in un famoso eroe del 2 aprile.\nGradualmente i capi militari guadagnarono terreno e presero Quer\u00e9taro, Massimiliano d'Asburgo fu preso e venne giudicato colpevole di tradimento e venne fucilato."}
{"id": "1816478", "revid": "729019", "url": "https://it.wikipedia.org/wiki?curid=1816478", "title": "Gonzalo Fern\u00e1ndez de C\u00f3rdoba (1585-1635)", "text": "Biografia.\nValoroso generale, partecip\u00f2 con varia fortuna a tre guerre: la guerra degli ottant'anni tra Spagna e nascente Repubblica delle Sette Province Unite protestante (mentre i Paesi Bassi spagnoli, cattolici, rimasero fedeli alla Spagna); la guerra dei trent'anni; e la guerra di successione di Mantova e del Monferrato.\nDal 1621 al 1623, Gonzalo Fern\u00e1ndez de C\u00f3rdoba comand\u00f2 l'esercito spagnolo nel Palatinato e, nel 1622, combatt\u00e9 la battaglia di Wimpfen e nella battaglia di H\u00f6chst, sconfiggendo Ernst von Mansfeld e Cristiano di Brunswick, e partecip\u00f2 agli assedi di Bacharach e di Heidelberg, sconfiggendo ancora una volta i suoi avversari protestanti anglo-tedeschi. Successivamente, sempre nel 1622, dopo una marcia di trasferimento, fu protagonista della battaglia di Fleurus nell'attuale Belgio.\nFu Governatore dello Stato di Milano nel periodo 1625-1629.\nNel 1628, durante la guerra di successione di Mantova e del Monferrato, diresse l'esercito spagnolo e, per un certo periodo, lasci\u00f2 al suo posto il Gran Cancelliere Antonio Ferrer (citato ne \"I promessi sposi\"), ma non riusc\u00ec a prendere Casale Monferrato e a fermare l'invasione francese, per cui, nel 1629, fu richiamato a Madrid e sottoposto a un processo militare.\nAlcuni anni dopo, fu riabilitato e inviato di nuovo nei Paesi bassi dove, nel 1633, condusse con successo operazioni sul basso Reno alle spalle dell'armata vittoriosa del Re di Gustavo Adolfo di Svezia, ma non riusc\u00ec a impedire la presa di Maastricht da parte di Federico Enrico d'Orange.\nFu richiamato in Spagna nel 1633.\nFamiglia.\nNacque in Andalusia, a Cabra nella provincia di Cordova, terzo figlio di Antonio Fern\u00e1ndez de C\u00f3rdoba Cardona y Requesens, Duca di Soma. Nel 1624, gli fu concesso il titolo di primo Principe di Maratea. Era un discendente diretto del \"Gran Capit\u00e1n\" Gonzalo Fern\u00e1ndez de C\u00f3rdoba, noto in Italia come Consalvo di Cordova. Mor\u00ec, nel 1635, a Montalb\u00e1n nella provincia di Cordova.\nNei Promessi Sposi.\nQuesto personaggio storico \u00e8 anche un personaggio de \"I promessi sposi\" di Alessandro Manzoni. Gi\u00e0 presente a partire dai fatti dei tumulti di San Martino, Gonzalo Fern\u00e1ndez de C\u00f3rdoba viene descritto comunque realisticamente.\nFu invischiato nella guerra per la successione al ducato di Mantova, che vedeva gli spagnoli contro i francesi, sebbene il Manzoni lo sostenesse favorevole alla guerra, in realt\u00e0 fonti storiche lo ricordano contrario.\nManzoni descrive anche la rabbia del popolo contro di lui quando lascia Milano.\nViene citato anche come autore della grida ove, tra l'altro, si comminavano pene gravi a chi operasse al fine che \u00ab\"...quel prete non faccia quello che \u00e8 obbligato per l'ufficio suo, o faccia cose che non gli toccano.\"\u00bb, e che l'avvocato Azzecca-garbugli legge a Renzo quando quest'ultimo gli si rivolge per chiedere il suo aiuto contro il sopruso di Don Rodrigo."}
{"id": "1816479", "revid": "22475", "url": "https://it.wikipedia.org/wiki?curid=1816479", "title": "Phloeidae", "text": "Phloeidae , \u00e8 una piccola famiglia di insetti dell'ordine Rhynchota Heteroptera, superfamiglia Pentatomoidea. \nDescrizione, diffusione e biologia.\nQuesti insetti hanno un corpo appiattito ed espanso in lobi laterali appiattiti e denticolati, tali da renderne il profilo frastagliato. Questo carattere, insieme alla colorazione del tegumento fa s\u00ec che il corpo si confonda facilmente con il ritidoma delle corteccia o con i licheni. Hanno antenne composte da 3 segmenti, nascoste dai lobi del capo, e zampe con tarsi di tre segmenti.\nLa famiglia ha un areale ristretto alla Regione neotropicale. In merito alla biologia, \u00e8 abbastanza nota quella della specie \"Phloea subquadrata\". Insetto associato a piante della famiglia delle Myrtaceae predilige quelle legnose con corteccia irregolare. La femmina protegge le uova dai predatori ricoprendole con il proprio corpo."}
{"id": "1816482", "revid": "1446238", "url": "https://it.wikipedia.org/wiki?curid=1816482", "title": "Powi\u015ble", "text": "Powi\u015ble (che letteralmente in polacco significa \"presso la Vistola\") \u00e8 una frazione situata all'interno di \u015ar\u00f3dmie\u015bcie, a sua volta una frazione centrale di Varsavia. Si trova, come dice il nome stesso, a ridosso della Vistola. Storicamente la zona \u00e8 composta da tre aree residenziali: Powi\u015ble, Mariensztat a nord (appena sotto la Citt\u00e0 Vecchia) e Solec a sud.\nNel XVII e XVIII secolo divenne l'area popolata principalmente dai poveri di Varsavia. Nel XIX secolo la situazione cambi\u00f2 di poco, anche se la frazione inizi\u00f2 la sua fase di industrializzazione; mantenne tuttavia il suo carattere povero fino alla quasi completa distruzione durante la rivolta di Varsavia del 1944. Era abitata da disoccupati e commercianti di tutti i tipi, operai delle fabbriche e del porto, da pescatori e prostitute. Come tale, era simile nelle sue peculiarit\u00e0 al porto di Londra.\nDopo la guerra, l'intera zona fu parzialmente ricostruita e l'area di Mariensztat divenne il primo quartiere di Varsavia ad essere completato. Attualmente sono in fase di realizzazione i progetti di trasformazione dell'area in un campus dell'Universit\u00e0 di Varsavia.\nOggi Powi\u015ble \u00e8 un quartiere in espansione ricco di centri commerciali e negozi vintage. I molti bistrot attirano un gran numero di giovani imprenditori benestanti provenienti da ogni regione della Polonia."}
{"id": "1816484", "revid": "339392", "url": "https://it.wikipedia.org/wiki?curid=1816484", "title": "Una pallottola spuntata 2 e 1/2 - L'odore della paura", "text": ""}
{"id": "1816489", "revid": "1186766", "url": "https://it.wikipedia.org/wiki?curid=1816489", "title": "Inek...", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale\nIl nome di questo sovrano \u00e8 leggibile, almeno parzialmente, nella colonna 9 del Canone Reale dopo una lacuna di quattro righe."}
{"id": "1816490", "revid": "111325", "url": "https://it.wikipedia.org/wiki?curid=1816490", "title": "Mobile Suit Gundam ZZ", "text": ""}
{"id": "1816492", "revid": "3732", "url": "https://it.wikipedia.org/wiki?curid=1816492", "title": "Fabio Barbieri", "text": "Biografia.\nBarbieri inizi\u00f2 la sua carriera da giornalista nel 1971. Nel 1984 ebbe la responsabilit\u00e0 della sede milanese de la Repubblica.\nIn seguito segu\u00ec come inviato, sempre per il quotidiano diretto da Eugenio Scalfari, la guerra del Golfo agli inizi degli anni novanta. Fu anche corrispondente per la Repubblica dalla Germania.\nDal 2000 al 2005 fu direttore di alcuni quotidiani veneti del gruppo Espresso: \"Il Mattino di Padova\", \"La Nuova Venezia\" e \"La Tribuna di Treviso\".\nNel dicembre 2000 si ammal\u00f2 di cancro e venne ricoverato una prima volta. Nonostante le cure, decise di continuare il proprio lavoro. Mor\u00ec all'ospedale di Padova cinque anni pi\u00f9 tardi."}
{"id": "1816497", "revid": "1186766", "url": "https://it.wikipedia.org/wiki?curid=1816497", "title": "Ineb...", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale"}
{"id": "1816500", "revid": "984922", "url": "https://it.wikipedia.org/wiki?curid=1816500", "title": "Jurij Krivcov", "text": "Ancora dilettante, nel 1999, si trasfer\u00ec dall'Ucraina a Nantes continuando l'attivit\u00e0 agonistica sempre in Francia. Sposatosi, ha avuto un figlio nato in Francia nel 2004 che frequenta le scuole francesi.\nCarriera.\nNel 1999 si trasferisce dall'Ucraina in Francia. Dopo aver corso tra i dilettanti con la Nantes 44 Cyclisme, passa professionista all'inizio del 2002 con la Jean Delatour, formazione di categoria GS1. Gi\u00e0 al primo anno da \"pro\" va a segno, aggiudicandosi il Prix des Bl\u00e9s d'Or in Bretagna; nel 2003 consegue quindi altre tre vittorie, tra cui quella nella tappa di Lucerna al Tour de Romandie, e partecipa per la prima volta al Tour de France.\nNel 2004 passa all'AG2R Pr\u00e9voyance. Quell'anno, dopo essersi laureato campione nazionale a cronometro, rappresenta l'Ucraina ai Giochi olimpici di Atene conseguendo l'undicesimo posto nella prova contro il tempo. Nelle stagioni seguenti non riesce pi\u00f9 a ottenere successi (va pi\u00f9 volte vicino al bis nel campionato nazionale a cronometro); partecipa comunque al Giro d'Italia per sei anni consecutivi, ricoprendo sempre ruoli di gregariato.\nNel maggio 2010 ottiene il passaporto francese, scegliendo cos\u00ec di gareggiare, a partire dal 2011, con la licenza di tale paese. Al termine del 2011 lascia l'AG2R \u2013 con cui aveva corso per otto stagioni \u2013 e si accasa alla formazione italo-ucraina Lampre-ISD, con cui gareggia nel 2012, sua ultima stagione da professionista."}
{"id": "1816501", "revid": "1244002", "url": "https://it.wikipedia.org/wiki?curid=1816501", "title": "Ip...", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale."}
{"id": "1816503", "revid": "200154", "url": "https://it.wikipedia.org/wiki?curid=1816503", "title": "Torrente Argentina", "text": ""}
{"id": "1816504", "revid": "709565", "url": "https://it.wikipedia.org/wiki?curid=1816504", "title": "Nano-Nucleonic Cyborg Summoning", "text": "Nano-Nucleonic Cyborg Summoning \u00e8 il secondo EP dei Behold... The Arctopus, pubblicato nel 2005 dalla Epicene Sound Systems.\nDescrizione.\nComposto da tre brani, l'EP \u00e8 stato inizialmente distribuito in una tiratura limitata a 800 copie. Successivamente la Metal Blade Records ha ristampato il disco su vinile bianco in 500 copie.\nIl 22 agosto 2006 la Black Market Activities ristamp\u00f2 l'EP con l'aggiunta dei brani di \"Nano-Nucleonic Cyborg Summoning\" e \"Arctopocalypse Now... Warmageddon Later\", oltre ad una selezione di brani live. La copertina \u00e8 stata illustrata da Terry Grow."}
{"id": "1816507", "revid": "161374", "url": "https://it.wikipedia.org/wiki?curid=1816507", "title": "Armored fighting vehicle", "text": ""}
{"id": "1816512", "revid": "709565", "url": "https://it.wikipedia.org/wiki?curid=1816512", "title": "...sa...", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale.\nL'analisi stilistica dei glifi utilizzati nella scrittura del nome di questo sovrano hanno condotto gli egittologi che hanno studiato il Canone Reale a proporre l'ipotesi che si tratti di un nome \"fittizio\" ossia corrispondente a un sovrano mai esistito e inserito, non si sa per quale ragione, nel documento che serv\u00ec da fonte per la stesura del Canone Reale, tale situazione si presenta per buona parte dei nomi restanti nella colonna 9 e nella colonna 10 (le due colonne sono fortemente danneggiate e la loro lettura \u00e8 resa difficoltosa ed incerta dal problema di collocare correttamente i vari frammenti del documento)"}
{"id": "1816516", "revid": "1573940", "url": "https://it.wikipedia.org/wiki?curid=1816516", "title": "Hepu", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale.\nL'analisi stilistica dei glifi utilizzati nella scrittura del nome di questo sovrano hanno portato gli egittologi che hanno studiato il Canone Reale a proporre l'ipotesi che si tratti di un nome \"fittizio\" ossia corrispondente a un sovrano mai esistito e inserito, non si sa per quale ragione, nel documento che serv\u00ec da fonte per la stesura del Canone Reale."}
{"id": "1816519", "revid": "59785", "url": "https://it.wikipedia.org/wiki?curid=1816519", "title": "Garcilasismo", "text": "Il Garcilasismo, o \"Juventud creadora\" (\"Giovent\u00f9 creatrice\"), \u00e8 una delle correnti principali della poesia del periodo post guerra civile spagnola, all'interno di una pi\u00f9 generale, denominata da D\u00e1maso Alonso \"Poes\u00eda arraigada\". Viene definita una poesia classicista, legata alle correnti culturali del nazionalismo spagnolo.\nStoria.\nPrende il relativo nome dalla rivista \u201cGarcilaso\u201d, diretta fino al terzo numero da Jos\u00e9 Garc\u00eda Nieto che compare nel maggio del 1943 e vivr\u00e0 fino al numero 36, nell'aprile 1946. Riuniva una serie di autori in \u201cJuventud creadora\u201d per lo pi\u00f9 favorevole al regime Franchista che si riunivano al Caf\u00e9 Gij\u00f3n di Madrid. Insieme alla rivista rivale \u201cEspada\u00f1a\u201d, di opposte concezioni politiche e che propugnava una poesia cosiddetta \u201ctremendista\u201d, hanno rappresentato le due correnti poetiche principali della poesia spagnola alla fine della guerra civile.\nIl quadricentenario della morte di Garcilaso de la Vega si celebrava nello stesso anno (1936) in cui la guerra civile \u00e8 cominciata, e la sua poesia viene da questi giovani rivalutata: Garcilaso rappresent\u00f2 per questi autori il poeta soldato, ansioso di una bellezza ideale, distante dalla realt\u00e0 e dalla violenza della guerra. Il mondo \u00e8 armonico, ben fatto e ordinato, in ogni caso anche melanconico.\nGli argomenti dei garcilasisti, allora, sono quelli eterni della poesia: l'amore, la morte, Dio, il paesaggio castigliano, la Patria. La lingua dei poeti garcilasisti \u00e8 classica, pura, libera, e in un certo senso, ravviva il Neopopularismo, che pu\u00f2 essere trovato anche nella generazione del '27.\nAutori.\nLa lista degli autori di questa corrente estetica include un gruppo dei poeti della generazione del '36: Luis Rosales, Luis Felipe Vivanco, Leopoldo Panero, Dionisio Ridruejo e Jos\u00e9 Garc\u00eda Nieto.\nScrivono una poesia metrica tradizionale, aliena dalle avanguardie, con predominanza del sonetto e del poema chiuso e perfettamente costruito e risolto, in cui non vi \u00e8 riferimento alla realt\u00e0 difficile della Spagna dopo la guerra civile.\nA questa tendenza si rifanno anche alcuni libri del poeta della generazione del '27 Gerardo Diego, come \"\u00c1ngeles de Compostela\" e \"Alondra de verdad\". Fra le produzioni pi\u00f9 caratteristiche di questa corrente si possono segnalare quelle di Jos\u00e9 Garc\u00eda Nieto, \"V\u00edspera\" (1940) e \"Poes\u00eda 1940-1943\" (1944); di Dionisio Ridruejo, \"Plural\", \"Sonetos amorosos, Sonetos a la piedra\"; di Luis Felipe Vivanco, ossessionato dal passare del tempo, \"Cantos de Primavera\" e \"El descampado\"; di Leopoldo Panero, \"Escrito a cada instante\"; di Luis Rosales, \"Abril\". Questo'ultimo si \u00e8 evoluto verso la \u201c\"poesia desarraigada\"\u201d, cos\u00ec come Dionisio Ridruejo."}
{"id": "1816520", "revid": "339392", "url": "https://it.wikipedia.org/wiki?curid=1816520", "title": "Sacro Imperiale Angelico Ordine Costantiniano di San Giorgio", "text": ""}
{"id": "1816522", "revid": "1573940", "url": "https://it.wikipedia.org/wiki?curid=1816522", "title": "Shemsu", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale.\nL'analisi stilistica dei glifi utilizzati nella scrittura del nome di questo sovrano hanno portato gli egittologi che hanno studiato il Canone Reale a proporre l'ipotesi che si tratti di un nome \"fittizio\", ossia corrispondente a un sovrano mai esistito e inserito, non si sa per quale ragione, nel documento che serv\u00ec da fonte per la stesura del Canone Reale."}
{"id": "1816523", "revid": "1226", "url": "https://it.wikipedia.org/wiki?curid=1816523", "title": "Usuraio", "text": ""}
{"id": "1816524", "revid": "1226", "url": "https://it.wikipedia.org/wiki?curid=1816524", "title": "Strozzino", "text": ""}
{"id": "1816527", "revid": "92723", "url": "https://it.wikipedia.org/wiki?curid=1816527", "title": "Ghostbusters (singolo)", "text": "Ghostbusters \u00e8 un singolo del cantante statunitense Ray Parker Jr., pubblicato nel maggio 1984. Il singolo \u00e8 la colonna sonora del film \"Ghostbusters - Acchiappafantasmi\", con protagonisti Bill Murray e Dan Aykroyd.\nIl brano raggiunse la vetta della classifica \"Billboard Hot 100\" l'11 agosto 1984 e vi rimase per tre settimane. Inoltre ha raggiunto la posizione numero due in Inghilterra.\nVideo musicale.\nIl videoclip, diretto dal regista Ivan Reitman, prodotto da Jeffrey Abelson e ideato da Keith Williams, rimase tra i pi\u00f9 visti di MTV. Il video mostra Ray Parker cantare, e una ragazza spaventata, interpretata dall'attrice Cindy Harrell, in una casa stregata fatta con dei neon colorati, ed \u00e8 intervallato da spezzoni del film, e da numerosi cameo. Infatti, al ritornello \"Who ya gonna call?\" (in italiano, \"E chi chiamerai?\"), la risposta (\"Ghostbusters!\") viene cantata a turno da Chevy Chase, Irene Cara, John Candy, Nickolas Ashford, Melissa Gilbert, Jeffrey Tambor, George Wendt, Al Franken, Danny DeVito, Carly Simon, Peter Falk e Teri Garr. Nell'ultima parte del video, Parker e i quattro acchiappafantasmi in divisa ballano per le strade di Times Square.\nControversia.\nHuey Lewis cit\u00f2 Ray Parker per plagio affermando che gli aveva rubato la melodia da una sua canzone del 1983: \"I Want a New Drug\". Ironicamente, Lewis aveva rinunciato a comporre la colonna sonora di questo film poich\u00e9 impegnato in quella di \"Ritorno al futuro\". Probabilmente Lewis ha scritto un primo abbozzo del brano e successivamente ne ha abbandonato la realizzazione (poich\u00e9 era gi\u00e0 impegnato con Ritorno al Futuro e con suo album di prossima uscita). La produzione del film, convinta della potenzialit\u00e0 del brano, ha ripreso l'abbozzo di Lewis, l'ha completato e l'ha fatto cantare a Ray Parker. Quindi pi\u00f9 che di plagio si dovrebbe parlare di appropriazione indebita.\nMolta anche la somiglianza con il brano \"Pop Muzik\" degli M del 1979."}
{"id": "1816528", "revid": "1186766", "url": "https://it.wikipedia.org/wiki?curid=1816528", "title": "Meni...", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale."}
{"id": "1816532", "revid": "599013", "url": "https://it.wikipedia.org/wiki?curid=1816532", "title": "Roman Kienast", "text": "Carriera.\nClub.\nInizia a giocare nelle giovanili del Rapid Vienna e debutta in prima squadra nel 2001-2002, disputando 24 partite nelle due stagioni seguenti.\nNel 2004 il Rapid lo cede in prestito all'Altach, ma dopo solo due mesi e 6 gare disputate, decide di ritornare a Vienna. In quella stagione disputa 21 partite realizzando 2 gol e vincendo il campionato, qualificandosi cos\u00ec per la Champions League 2005-2006. Il 27 luglio 2005 esordisce in Champions League in F91 Dudelange-Rapid Vienna 1-5, subentrando ad Muhammet Akag\u00fcnd\u00fcz al 72\u00ba minuto e realizzando all'84\u00ba minuto il quinto gol dei bianco-verdi.\nNel marzo del 2006 si trasferisce in Norvegia all'HamKam e il 31 luglio 2008 passa in prestito all'Helsingborg.\nNel gennaio 2010 torna in patria, accasandosi allo Sturm Graz, con cui conquista subito la coppa nazionale. Nella stagione 2010-2011 si laurea campione d'Austria con il club bianco-nero.\nNel gennaio 2012 si trasferisce all'. Il 27 agosto 2013 segna il gol decisivo nei play-off di Champions League che permette all'Austria Vienna di eliminare la e accedere per la prima volta nella storia alla fase a gironi. Successivamente realizza anche il primo gol della squadra austriaca nella fase a gironi della manifestazione.\nNazionale.\nFa parte della nazionale Under-19 che si \u00e8 classificata terza agli Europei di categoria del 2003, durante i quali realizza una doppietta nel 4-1 contro la Repubblica Ceca, partita della fase a gironi.\nEsordisce in nazionale maggiore il 13 ottobre 2007 contro la Svizzera e realizza il primo gol il 27 maggio 2008 in amichevole contro la Nigeria (1-1).\nViene inserito dal CT Hickersberger nella lista dei 23 convocati della nazionale austriaca per l'Europeo 2008, dove disputa tutte le 3 partite della fase a gironi in tutte e tre le occasioni subentrando dalla panchina."}
{"id": "1816534", "revid": "1186766", "url": "https://it.wikipedia.org/wiki?curid=1816534", "title": "Uerka...", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale.\nL'analisi stilistica dei glifi utilizzati nella scrittura del nome di questo sovrano hanno portato gli egittologi che hanno studiato il Canone Reale a proporre l'ipotesi che si tratti di un nome \"fittizio\", ossia corrispondente a un sovrano mai esistito e inserito, non si sa per quale ragione, nel documento che serv\u00ec da fonte per la stesura del Canone Reale.\nDopo il nome di questo sovrano la colonna 9 del Canone Reale contiene due righe i cui contenuti sono andati del tutto perduti."}
{"id": "1816535", "revid": "767487", "url": "https://it.wikipedia.org/wiki?curid=1816535", "title": "Atalanta Bergamasca Calcio 1941-1942", "text": "Questa pagina raccoglie i dati riguardanti l'Atalanta Bergamasca Calcio nelle competizioni ufficiali della stagione 1941-1942.\nStagione.\nL'ottima stagione precedente causa le pertenze dei prezzi pregiati; lasciano Bergamo Cominelli, Pozzo e l'allenatore Fiorentini, tutti passati all'Ambrosiana-Inter.\nLa guida tecnica viene affidata all'ungherese J\u00e1nos Nehadoma.\nAlla fine arriva una salvezza sofferta all'ultima giornata: tredicesimo posto (appena sopra la zona retrocessione) con 24 punti. Anche quell'anno non mancarono le soddisfazioni, come la vittorie contro il Milano e Fiorentina in trasferta.\nIn negativo, c'\u00e8 anche la batosta per 9-1 subita contro il \"Grande Torino\".\nIn Coppa Italia l'Atalanta viene eliminata agli Ottavi dal , dopo che nel turno inaugurale aveva estromesso il Liguria.\nOrganigramma societario.\nArea direttiva\nArea tecnica\nArea sanitaria"}
{"id": "1816536", "revid": "154059", "url": "https://it.wikipedia.org/wiki?curid=1816536", "title": "Su Dongpo", "text": ""}
{"id": "1816540", "revid": "1793900", "url": "https://it.wikipedia.org/wiki?curid=1816540", "title": "Governatorato di Amara", "text": "L'Amara era un governo dell'Africa Orientale Italiana istituito il 1\u00ba giugno 1936. Nel 1938 parte del territorio venne staccato e annesso al nuovo governo dello Scioa. Era uno dei 4 governi dell'Africa Orientale Italiana che costituivano l'Impero italiano d'Etiopia.\nCommissariati.\nAlla sua istituzione comprendeva i commissariati di Beghemeder, di Debre Berhan, del Goggiam Orientale, di Gondar, di Semien, dell'Uollo Jeggiu, dell'Uag Lasta, del Goggiam Occidentale.\nBibliografia.\n\"Annuario Generale 1938-XVI , Consociazione Turistica Italiana, Milano, 1938\""}
{"id": "1816553", "revid": "1186766", "url": "https://it.wikipedia.org/wiki?curid=1816553", "title": "...ka I", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale."}
{"id": "1816556", "revid": "281944", "url": "https://it.wikipedia.org/wiki?curid=1816556", "title": "Governatorato di Harar", "text": "L'Harar (in arabo \u0647\u0631\u0627\u0631) era un governo dell'Africa Orientale Italiana istituito il 1\u00ba giugno 1936. Una citt\u00e0 importante del territorio era Dire Daua. Era uno dei 4 governi dell'Africa Orientale Italiana che costituivano l'Impero italiano d'Etiopia.\nCommissariati.\nComprendeva i commissariati di Arussi, del Cercer, di Dire Daua, di Ghimir, di Giggiga, di Goba, di Harar, di Adama.\nBibliografia.\n\"Annuario Generale 1938-XVI , Consociazione Turistica Italiana, Milano, 1938\""}
{"id": "1816560", "revid": "125059355", "url": "https://it.wikipedia.org/wiki?curid=1816560", "title": "Garcilaso de la Vega (poeta)", "text": " \n Spesso viene confuso con il suo omonimo, Garcilaso De la Vega, scrittore peruviano della met\u00e1 del XVI sec. d.c .\nBiografia.\nNato in una nobile famiglia di Toledo entr\u00f2 al servizio del re e imperatore Carlo V, che segu\u00ec nelle sue spedizioni militari. Fu infatti un valoroso soldato. Gi\u00e0 sposato si innamor\u00f2 di Isabel Freire, damigella della moglie del re Isabella di Portogallo, e lei si spos\u00f2 con un altro. Isabel mor\u00ec alcuni anni dopo. Nel 1529 segu\u00ec il re in Italia, dove conobbe la cultura del Rinascimento, in particolare Francesco Petrarca e Ludovico Ariosto. Fu confinato per alcuni mesi su un'isola del Danubio per essere stato presente ad un matrimonio contro il volere dell'imperatore. Risieder\u00e0 poi a Napoli.\nPartecip\u00f2 alla spedizione contro la Tunisia e nel 1536 diresse l'assalto alla fortezza di Muy, in Provenza.\nNella personalit\u00e0 di Garcilaso occorre notare due tratti importanti: da un lato l'assenza di risonanze belliche nelle sue opere, nonostante le sue esperienze nel campo; dall'altra un carattere essenzialmente laico.\nIn Garcilaso troviamo riunite tutte le caratteristiche del buon cortigiano: valente nelle armi, cortese nelle relazioni sociali, profondo conoscitore della cultura classica, poeta colto e ispirato.\nI suoi versi armoniosi e musicali, di stile petrarchesco e in cui domina il tema amoroso, furono raccolti, dopo la sua morte, nel \"Canzoniere\" (1543), dall'amico poeta Juan Bosc\u00e1n. Scrisse anche delle odi in latino.\nPensiero e poetica.\nLa poetica di Garcilaso \u00e8 divisa dallo spartiacque del suo soggiorno a Napoli (prima nel 1522-1523 e poi nel 1533). Prima di allora la sua poesia non \u00e8 caratterizzata da tratti petrarchisti, \u00e8 a Napoli che scopre gli autori italiani. Dopo la sua permanenza sar\u00e0 notevolmente influenzato sia da autori precedenti, come Francesco Petrarca, sia da autori contemporanei, come Jacopo Sannazaro, autore nel 1504 dell\"'Arcadia\". Garcilaso far\u00e0 suo il mondo di Arcadia, in cui suoni, colori ecc. invitano a riflettere anche attraverso i sentimenti. Anche Ludovico Ariosto influenza Garcilaso, da cui lo spagnolo prende il tema della follia in amore. \n\u00c8 sempre in Italia che Garcilaso rafforza la sua classicit\u00e0, concetto gi\u00e0 appreso con gli umanisti spagnoli alla Corte, e riscopre Virgilio e le sue \"Bucoliche\", Ovidio e la sua Metamorfosi e Orazio e le sue \"Odi\", senza dimenticare altri autori greci che gi\u00e0 studia.\nLa poesia di Garcilaso de la Vega, composta di quaranta sonetti, cinque canzoni, due elegie, una lettera, tre egloghe e sette canzoni e tre odi in Latino, \u00e8 pubblicata nel 1543, come appendice alle opere di Juan Boscan. La produzione lirica di Garcilaso de la Vega, la pi\u00f9 alta espressione del rinascimento castigliano, divenne molto presto un riferimento essenziale per i poeti spagnoli, che da allora non poterono pi\u00f9 ignorare la rivoluzione metrica ed estetica da lui operata nella lirica spagnola; con altri poeti italianisti, Juan Boscan e Diego Hurtado de Mendoza, introdusse una serie di strofe (terzine, sonetto, lira, ottava reale, endecasillabi sciolti, canzoni con stanze), il verso endecasillabo e il suo ritmo tritonico, molto pi\u00f9 flessibile rispetto al rigido e monotono dodecasillablo, e un repertorio di temi, strutture e risorse stilistiche del petrarchismo.\nIl suo linguaggio \u00e8 chiaro e nitido, secondo gli ideali del suo amico Juan de Vald\u00e9s: la selezione, la precisione e la naturalezza e la parola parlata piuttosto che \"scritta\"; preferisce le solite parole ai coltismi estranei alla lingua corrente, trovare l'equilibrio classico, la stilizzazione del \"nobilitare\" un volgare rinascimentale e soprattutto la precisione. Come dice nella sua \"Egloga terza\",\nCio\u00e8 \u00e8 preferibile evitare la retorica pomposa e di espressione forzata e colta, affinch\u00e9 la poesia possa sembrare sincera, genuina e spontanea; lo scopo della poesia \u00e8 di essere ascoltato, \u00e8 la comunicazione di sentimenti, non lo sperperare cortigiano di lusinghe. Garcilaso, quindi, preferisce il tono intimo, personale e riservato alla retorica e alla pompa di toni marziali o l'aulica mostra dell'ingegno, che pone la prima pietra di una corrente lirica che palpita ancora con Gustavo Adolfo B\u00e9cquer.\nLo stile di Garcilaso \u00e8 molto caratteristico: pone particolare attenzione alla musicalit\u00e0 del verso con l'uso di allitterazioni e il ritmo attorno ai tre assi principali dell'endecasillabo. Utilizza assiduamente l'epiteto con l'intenzione di creare un mondo idealizzato in cui gli oggetti sono archetipici e stilizzati come nel platonismo. D'altra parte \u00e8 molto abile nella descrizione del fuggitivo e dello sfuggente; la sua poesia produce un senso vivido di tempo e pervade di malinconia tutto il corso della vita, ci\u00f2 che egli chiama la sua \"sensazione dolorosa\":\nIl paesaggio \u00e8 arcadico, ma ambientato nelle sue propriet\u00e0 a Toledo, al margine del fiume Tago. Temi mitologici appaiono come alternativa ai soggetti religiosi: Garcilaso non ha scritto un verso sui temi religiosi. La mitologia ha suscitato in lui una grande emozione artistica e si identificava pienamente in alcuni miti, come quello di Apollo e Dafne. Come notato da Margot Arce Bianco, una delle sue studiose pi\u00f9 importanti, i suoi temi preferiti sono i sentimenti di assenza, il conflitto tra ragione e passione, il tempo e il canto di una natura idilliaca che funge da contrasto con i dolorosi sentimenti del poeta. Crede in un aldil\u00e0 che non \u00e8 della religione cristiana ma pagana:"}
{"id": "1816561", "revid": "1186766", "url": "https://it.wikipedia.org/wiki?curid=1816561", "title": "...ka II", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale.\nListe reali.\nLa riga seguente (9.27) del Canone Reale \u00e8 del tutto persa."}
{"id": "1816562", "revid": "287204", "url": "https://it.wikipedia.org/wiki?curid=1816562", "title": "Avahi betsileo", "text": "L'avahi betsileo (\"Avahi betsileo\" ) \u00e8 un lemure della famiglia degli Indriidi, endemico del Madagascar, di recentissima scoperta.\nDistribuzione.\nQuesta specie \u00e8 diffusa sul versante centro-orientale dell'isola, nella zona di foresta pluviale compresa fra i fiumi Mangoro e Namorona.\nDescrizione.\nDimensioni.\nMisura fino a 70\u00a0cm, rimanendo in genere di dimensioni minori: raggiunge il kg di peso.\nAspetto.\nIl pelo \u00e8 uniformemente grigio-arancio, con la coda arancione. La gola ed il ventre sono biancastri, cos\u00ec come la parte posteriore delle cosce e le ascelle. Il bianco \u00e8 spesso frammisto al grigiastro, pi\u00f9 o meno scuro, cos\u00ec come sfumature grigiastre sono presenti qua e l\u00e0 sul mantello. Le zame ed il muso sono nerastri, gli occhi arancioni.\nCaratteristica peculiare di questa specie \u00e8 la lunghezza del pelo della testa, che d\u00e0 a quest'ultima un aspetto tondeggiante, con la caratteristica \"mascherina\" facciale tipica degli avahi che assume dimensioni minime, dando un effetto comico alla testa dell'animale.\nCome in molte altre specie di lemuri, gli incisivi anteriori sono modificati a formare una sorta di pettine, utilizzato nelle operazioni di \"grooming\".\nComportamento.\nSi tratta di animali erbivori, diurni ed arboricoli-\nA causa dello scarso valore nutritivo del loro cibo, non sono animali molto reattivi, anzi passano gran parte del loro tempo a sonnecchiare fra le chiome degli alberi, dove \u00e8 una facile preda a causa della posizione assai esposta.\nVivono perlopi\u00f9 in gruppi familiari, con una coppia dominante riproduttrice e vari cuccioli di differenti et\u00e0, provenienti da varie cucciolate.\nAlimentazione.\nPur condividendo l'areale con \"Lepilemur betsileo\", le due specie non entrano mai in competizione: questo perch\u00e9 l'alimentazione del maki lanoso consiste principalmente di foglie immature e germogli, mentre i lepilemuri sono pi\u00f9 generalisti e mangiano un po' tutte le foglie: inoltre, gli avahi preferiscono altezze maggiori rispetto ai lepilemuri, ed essendo pi\u00f9 pesanti si nutrono in zone pi\u00f9 centrali della chioma dell'albero rispetto ai pi\u00f9 piccoli ed agili lemuri-donnola."}
{"id": "1816564", "revid": "827882", "url": "https://it.wikipedia.org/wiki?curid=1816564", "title": "Live in San Francisco at the Palace of Fine Arts", "text": "Live in San Francisco at the Palace of Fine Arts \u00e8 un EP della cantautrice canadese Loreena McKennitt, pubblicato nell'ottobre . Contiene 6 brani registrati dal vivo il 19 maggio al Palace of Fine Arts di San Francisco. Non si tratta di brani inediti, provengono tutti da precedenti album dell'artista.\nTracce.\n\"She Moved Through the Fair\" da \"Elemental\".\n\"Between the Shadows\" e \"The Lady of Shalott\" da \"The Visit\".\n\"The Mystic's Dream\", \"Santiago\" e \"The Bonny Swans\" da \"The Mask and Mirror\".\nL'album \u00e8 disponibile solo tramite ordine da Quinlan Road."}
{"id": "1816565", "revid": "599013", "url": "https://it.wikipedia.org/wiki?curid=1816565", "title": "Edgardo Ciancamerla", "text": "Carriera.\nCresce in societ\u00e0 del capoluogo ligure, alternandosi tra Dominante e Sampierdarenese, che di volta in volta assumono la denominazione \"Liguria\"; con la Sampierdarenese riesce a ottenere la promozione in Serie A. Dopo tre stagioni nel massimo campionato con i genovesi si trasferisce all'Atalanta, della quale diventa un perno irremovibile, disputandovi cinque stagioni, tre delle quali nel massimo campionato.\nChiamato alle armi nella stagione 1942-1943, chiude la carriera nel 1948 con la Sestrese."}
{"id": "1816566", "revid": "1186766", "url": "https://it.wikipedia.org/wiki?curid=1816566", "title": "...ren Hepu", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale.\nIl nome nel cartiglio \u00e8 seguito da\nAa5:p-Z7-Y1\nh p w - Hepu\nL'analisi stilistica dei glifi utilizzati nella scrittura del nome di questo sovrano hanno portato gli egittologi che hanno studiato il Canone Reale a proporre l'ipotesi che si tratti di un nome \"fittizio\" ossia corrispondente a un sovrano mai esistito e inserito, non si sa per quale ragione, nel documento che serv\u00ec da fonte per la stesura del Canone Reale."}
{"id": "1816571", "revid": "599013", "url": "https://it.wikipedia.org/wiki?curid=1816571", "title": "The Showdown", "text": ""}
{"id": "1816574", "revid": "404449", "url": "https://it.wikipedia.org/wiki?curid=1816574", "title": "Palazzo Moschini", "text": "Palazzo Moschini \u00e8 un edificio situato nel centro storico di Grosseto.\nIl palazzo si affaccia sul lato nord-occidentale di piazza Socci e ospita al suo interno la sede provinciale dell'Archivio di Stato.\nStoria.\nL'edificio ha origini incerte e risulta gi\u00e0 localizzabile nella pianta della citt\u00e0 di Grosseto del colonnello Odoardo Warren del 1749, seppure con lievi modifiche strutturali. Il palazzo fu propriet\u00e0 del dottore senese Giulio Moschini, che lo cedette poi ai fratelli Pozzi, i quali ampliarono l'edificio (1821-1823) per permettergli di ospitare la sede del Tribunale della Regia Ruota criminale e civile di Grosseto.\nNel 1885 il palazzo fu oggetto di una radicale opera di ristrutturazione, ad opera dell'ingegnere Gherardo Gherardi, e fu adibito a sede delle Regie Poste centrali. Disposto inizialmente su due piani, fu rialzato di un piano nel 1908. Quando l'ufficio postale fu trasferito fuori dalla cinta muraria nel nuovo palazzo delle Poste ultimato nel 1932, l'edificio ospit\u00f2 l'Intendenza di finanza.\nIl palazzo fu assegnato all'Archivio di Stato di Grosseto nel 1980, anno in cui iniziarono i lavori di adeguamento dello stabile, che fu infine inaugurato nel maggio 1983.\nDescrizione.\nPalazzo Moschini si presenta come un edificio a pianta rettangolare, disposto su tre livelli, di cui l'ultimo aggiunto nel 1908. L'accesso avviene attraverso un portale d'ingresso situato nella parte centrale della facciata.\nNell'atrio del palazzo \u00e8 conservato uno degli originari padiglioni in legno decorato dell'ufficio postale."}
{"id": "1816575", "revid": "1186766", "url": "https://it.wikipedia.org/wiki?curid=1816575", "title": "...ka Nebnanati", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale.\nNel testo il cartiglio \u00e8 seguito da\nnb:n-n:G1-U33-i-D54\nnb n n 3 tj - Nebnanati, Signore di...\nL'aggiunta di tale precisazione potrebbe essere legata alla circostanza che questo sovrano abbia regnato solamente su un'area ristretta che per\u00f2 non risulta identificabile."}
{"id": "1816579", "revid": "1005847", "url": "https://it.wikipedia.org/wiki?curid=1816579", "title": "Vicer\u00e9 d'Etiopia", "text": "Il vicer\u00e9 d'Etiopia era il rappresentante del re d'Italia, imperatore d'Etiopia e dal 1939 anche re d'Albania.\nRisiedeva a Addis Abeba ed era anche Governatore Generale dell'Africa Orientale Italiana.\nVenne ufficialmente istituito con il regio decreto n. 1019 del 1\u00ba giugno 1936.\nIl titolo venne ufficialmente abolito dopo l'occupazione totale dei britannici, supportati dalla resistenza etiopica, dell'Africa Orientale Italiana il 27 novembre 1941."}
{"id": "1816582", "revid": "1573940", "url": "https://it.wikipedia.org/wiki?curid=1816582", "title": "...ka Bebenem", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale.\nNel testo il cartiglio \u00e8 seguito dal nome di origine semitica\nD58-D58-n:Z2-m-D54\nb b n m - Bebenem\nIl nome di questo sovrano l'ultimo leggibile, seppure parzialmente, nella colonna 9 del Canone Reale. La successiva riga (9.31), ritenuta l'ultima della colonna, \u00e8 andata perduta."}
{"id": "1816583", "revid": "1983214", "url": "https://it.wikipedia.org/wiki?curid=1816583", "title": "Live in San Francisco", "text": "Live in San Francisco (\"dal vivo a San Francisco\" in lingua inglese) pu\u00f2 riferirsi a:"}
{"id": "1816586", "revid": "1602064", "url": "https://it.wikipedia.org/wiki?curid=1816586", "title": "Avahi meridionalis", "text": "Il licanoto meridionale (Avahi meridionalis ) \u00e8 un lemure della famiglia degli Indriidi, endemico del Madagascar. In passato era considerato una popolazione di \"A. laniger\"; analisi genetiche e morfologiche hanno recentemente rilevato che si tratta, in realt\u00e0, di una specie a s\u00e9 stante. I locali lo chiamano \"fotsyfe\" (che in malgascio significa \"zampe bianche\").\nDistribuzione.\nL'areale di questa specie \u00e8 limitato alle foreste pluviali del Madagascar sud-orientale.\nDescrizione.\nDimensioni.\nMisura fino a 50\u00a0cm, per un peso di circa 1\u00a0kg.\nAspetto.\nIl pelo \u00e8 grigio scuro nella zona anteriore del dorso e sulla nuca, grigio chiaro nella zona posteriore, biancastro su ventre, gola e la parte posteriore delle cosce. Sono presenti sfumature color ruggine su orecchie, avambracci, ginocchia, spalle. La coda, pi\u00f9 sottile alla radice, \u00e8 anch'essa color ruggine.\nBiologia.\nSi tratta di animali erbivori, notturni ed arboricoli. Hanno un territorio di 2-3 ha.\nGli avahi vivono per lo pi\u00f9 in gruppi familiari, con una coppia riproduttrice. La numerosit\u00e0 pi\u00f9 comune dei gruppi (moda) \u00e8 di tre individui (coppia parentale pi\u00f9 un piccolo). Si possono, tuttavia, trovare gruppi anche fino a 5 individui (coppia parentale pi\u00f9 piccoli di anni diversi).\nAlimentazione.\n\"Avahi meridionalis\" si ciba di foglie (adulte, giovani e germogli) e, raramente, di fiori. Pu\u00f2 scegliere foglie (con preferenza per quelle giovani, quando disponibili) a pi\u00f9 alto contenuto proteico e a pi\u00f9 basso contenuto di fibre ed risulta essere l'erbivoro pi\u00f9 generalista del genere \"Avahi\", nutrendosi di oltre 40 specie vegetali. Possono condividere il territorio con altri lemuri \"foglivori\", come nella foresta di Mandena (in cui si trova anche \"Hapalemur meridionalis\").\nConservazione.\nLa popolazione di \"Avahi meridionalis\" si trova solo in frammenti di foresta pluviale litorale (Mandena e Sainte Luce, Madagascar sud-orientale). Pi\u00f9 che le dimensioni del frammento \u00e8 lo stato di degradazione che influisce maggiormente sulla densit\u00e0 della popolazione e sull'incidenza di nuovi nati. La diminuzione di alberi di grandi dimensioni rende pi\u00f9 difficile, per questi animali strettamente arboricoli, spostarsi anche da un frammento all'altro e persistere all'interno di una metapopolazione."}
{"id": "1816588", "revid": "767487", "url": "https://it.wikipedia.org/wiki?curid=1816588", "title": "Guido Corbelli", "text": "Caratteristiche tecniche.\nEra un attaccante utilizzato come ala o mezzala destra.\nCarriera.\nGiocatore.\nClub.\nCrebbe in societ\u00e0 emiliane delle serie minori fino al passaggio all'Anconitana, con la quale rest\u00f2 per cinque anni e raggiunse la Serie B. Nella stagione della promozione realizz\u00f2 17 gol, venendo poi acquistato dal , con cui raggiunse la promozione e l'anno successivo debutt\u00f2 in Serie A.\nNell'estate 1940 lo acquist\u00f2 l'Atalanta che gli permise di disputare due stagioni nel massimo campionato. Pass\u00f2 quindi al Milan, e nel torneo di guerra gioc\u00f2 nel e poi nel , mentre nell'immediato dopoguerra torn\u00f2 in Serie A con il Venezia, concludendo la carriera con il Cosenza.\nNazionale.\nEsord\u00ec in Nazionale maggiore in Italia-Svizzera (1-1) del 3 marzo 1940 (sua unica presenza) in cui segn\u00f2 il gol degli azzurri.\nAllenatore.\nAllen\u00f2 la Mestrina nel campionato di Serie C 1955-1956."}
{"id": "1816589", "revid": "1573940", "url": "https://it.wikipedia.org/wiki?curid=1816589", "title": "Plataspidae", "text": "Plataspidae o Plataspididae , \u00e8 una famiglia di insetti dell'ordine Rhynchota Heteroptera, compresa nella superfamiglia dei Pentatomoidea. Comprende circa 530 specie distribuite in tutto il mondo.\nDescrizione.\nPer il loro aspetto, i Plataspidi possono essere facilmente scambiati per Coleotteri. Il corpo \u00e8 compatto, dal profilo ovoidale e con il dorso fortemente convesso, fino ad assumere una forma quasi emisferica. Le livree sono spesso brillanti, con colori variabili e iridescenti.\nIl capo \u00e8 piccolo, breve e appiattito, carenato lateralmente, con occhi prominenti e antenne di 5 segmenti. Il rostro \u00e8 composto da 4 segmenti.\nIl torace presenta un pronoto ben sviluppato, convesso e di profilo subtrapezoidale. L'elemento morfologico pi\u00f9 evidente \u00e8 il notevole sviluppo del mesoscutello: questi si presenta fortemente convesso e sviluppato, sia lateralmente sia posteriormente, fino a ricoprire completamente, o quasi, le ali e l'addome, lasciando sporgere, al massimo, il margine esterno del corio. Le zampe hanno tarsi biarticolati.\nBiologia.\nI Plataspidi sono insetti fitofagi, spesso associati a piante erbacee o arbustive della famiglia delle Leguminose. Non mancano comunque specie che si nutrono a spese di piante di altre famiglie, come Graminacee, Solanacee, Euforbiacee, ecc.. In Italia \u00e8 abbastanza comune la specie \"Coptosoma scutellatum\", associata alla leguminosa spontanea \"Coronilla emerus\".\nAlcune specie sono di interesse agrario in Asia, per i danni causati a coltivazioni di soia, canna da zucchero, riso e batata.\nDistribuzione.\nLa famiglia \u00e8 diffusa principalmente nelle regioni tropicali dell'Asia e dell'Oceania. In Europa sono presenti solo quattro specie, tutte appartenenti al genere \"Coptosoma\".\nSistematica.\nLa famiglia comprende circa 530 specie ripartite fra 56 generi. L'inquadramento sistematico di questo raggruppamento ha subito diversi rimaneggiamenti. Inizialmente proposta come famiglia (), fu da (1865) inclusa come sottofamiglia nei Pentatomidae. Il rango di sottofamiglia fu adottato per decenni, ma attualmente la maggior parte degli studiosi degli Eterotteri considera i Plataspidi una famiglia distinta dai Pentatomidi.\nLa suddivisione interna non \u00e8 condivisa da tutti gli Autori, ma , uno dei maggiori contributori alla definizione della sistematica dei Pentatomoidei, suddivide la famiglia in due sottofamiglie, denominate rispettivamente Brachyplatidinae e Plataspidinae."}
{"id": "1816592", "revid": "767487", "url": "https://it.wikipedia.org/wiki?curid=1816592", "title": "Avventura a Zanzibar", "text": "Avventura a Zanzibar (\"The Road to Zanzibar\") \u00e8 un film del 1941 diretto da Victor Schertzinger.\n\u00c8 il secondo film della serie \"Road to...\", interpretata da Bob Hope, Bing Crosby e Dorothy Lamour, film che ebbero un grandissimo successo soprattutto negli anni quaranta.\nRiconoscimenti.\nNel 1941 il National Board of Review of Motion Pictures l'ha inserito nella lista dei migliori dieci film dell'anno.\nTrama.\nChuck Reardon e Hubert \"Fearless\" Frazier sono una coppia di artisti da circo che si mette sempre nei guai. In tourn\u00e9e in Africa, devono scappare da una citt\u00e0 quando il loro numero con la palla di cannone provoca incidentalmente un incendio che brucia il tendone. In un'altra citt\u00e0, vengono salvati dall'arresto dall'intervento di Charles Kimble, proprietario di una miniera di diamanti. Chuck, convinto di essere sulla buona strada per diventare ricco, compera da Kimble una miniera. Poi, per\u00f2, viene a sapere che il contratto non ha nessun valore, come tutti i documenti firmati da Kimble, considerato universalmente un eccentrico un po' pazzoide. Fearless, il socio di Chuck, \u00e8 furibondo con l'amico che ha speso inutilmente i 5.000 dollari che lui ha impiegato anni a risparmiare. Cos\u00ec vende il documento a Lebec, un losco individuo che si mette a pedinarli accompagnato da un complice, per scoprire dove si trovi la miniera. Ma i due riescono a far perdere le loro tracce, riprendendosi anche il denaro.\nDurante i loro giri, i due amici capitano in un luogo dove si tiene un mercato di schiavi. Vi comperano la bellissima Donna Latour che, in effetti, \u00e8 in combutta con una sua socia, Julia Quimby. Donna intenerisce i due uomini con una storia inventata. Fearless ha qualche dubbio ma, come Chuck, si lascia coinvolgere dalle moine di Donna e il gruppo parte per un safari che deve attraversare l'Africa, perch\u00e9, in realt\u00e0, lo scopo di Donna \u00e8 quello di portarli nella citt\u00e0 dove si trova il suo fidanzato che lei vuole raggiungere.\nDurante il viaggio, la ragazza flirta con tutti e due, innamorandosi per\u00f2 di Chuck. Gli uomini, a un certo punto, piantano le donne e proseguono il viaggio senza guide, finendo per essere catturati dai cannibali. Dopo una lotta con uno scimmione e varie avventure, i due stanno per essere messi in un pentolone gigante, ma riescono a imbrogliare la trib\u00f9 e a scappare.\nGiunti alla fine del loro viaggio, ritrovano Donna - che \u00e8 stata piantata dal fidanzato - insieme a Julia. Il quartetto si ricompone e le due coppie si rimettono insieme.\nProduzione.\nIl film venne girato in California, all'Imperial County e ai Paramount Studios di Merlorese Avenue, al 5555 (Hollywood), prodotto dalla Paramount Pictures.\nDistribuzione.\nDistribuito dalla Paramount Pictures, il film usc\u00ec nelle sale USA l'11 aprile 1941.\nData di uscita.\nIMDb"}
{"id": "1816595", "revid": "404449", "url": "https://it.wikipedia.org/wiki?curid=1816595", "title": "Palazzo Berti", "text": "Palazzo Berti, conosciuto anche come palazzo Marcucci, \u00e8 un edificio situato nel centro storico di Grosseto, in Toscana.\nIl palazzo si trova lungo il lato occidentale di corso Carducci, la principale via del centro storico, all'angolo con via Bertani nel punto in cui si apre piazza Socci. Dirimpetto all'edificio sono situati il palazzo Cappelli e la chiesa di San Pietro.\nStoria.\nIl palazzo fu costruito in seguito ad un'opera di riqualificazione urbana su disegno di Giuseppe Luciani, ingegnere capo del Comune, che aveva realizzato l'antistante piazza Socci. Lo stesso ingegnere, esponente della scuola architettonica locale nell'ambito dell'accademismo storicista, realizz\u00f2 il progetto del palazzo da costruirsi in luogo di vecchie strutture settecentesche. L'edificio fu terminato nel 1894.\nGi\u00e0 propriet\u00e0 Berti, fu poi di Enrico Marcucci e Annina Bernieri che vi realizzarono il Caff\u00e8 Greco, i cui interni erano decorati in stile liberty. Ritrovo di anarchici e socialisti, fu bruciato dai fascisti nel 1921. Dopo la guerra l'edificio pass\u00f2 alla famiglia Martinelli.\nDescrizione.\nPalazzo Berti si articola su quattro livelli, affacciandosi col suo prospetto principale lungo il corso e con la sua facciata laterale sinistra lungo un vicolo che vi si immette. Si presenta pregevolmente decorato, col pian terreno completamente rivestito in bugnato."}
{"id": "1816603", "revid": "149587", "url": "https://it.wikipedia.org/wiki?curid=1816603", "title": "Commissariato regionale di Mogadiscio", "text": ""}
{"id": "1816604", "revid": "1272592", "url": "https://it.wikipedia.org/wiki?curid=1816604", "title": "Chiesa di San Michele in Isola", "text": "La chiesa di San Michele in Isola detta anche San Michele di Murano vista la vicinanza all'isola di Murano, \u00e8 un edificio religioso di Venezia, situato sull'isola di San Michele.\nFu sede di un monastero camaldolese.\nStoria.\nLe origini del complesso monastico risalgono al XIII secolo.\nLa chiesa fu la prima opera veneziana dell'architetto lombardo Mauro Codussi, rinnovatore dell'architettura lagunare. Venne realizzata tra il 1468 e il 1479. John Mc Andrew, tra i pi\u00f9 accreditati critici del Rinascimento veneziano, in relazione al Codussi dice:\nLa facciata della chiesa di San Michele, in pietra d'Istria, cavata nell'isola di Brazza, per le sue caratteristiche innovative, unica nel suo genere \u00e8 stata preceduta da quella di San Giacomo a Sebenico ad opera dell'architetto Giorgio Orsini che lavor\u00f2 intensamente prima a Venezia e poi tra le due sponde adriatiche, caratterizzando le sue sculture e i suoi edifici sempre con la pietra d'Istria. Su queste due opere inizia il rinascimento adriatico veneziano.\nEdifici.\nChiesa.\nLa facciata \u00e8 tripartita, liberamente ispirata al Tempio Malatestiano dell'Alberti, con due livelli sovrapposti. Quello inferiore \u00e8 caratterizzato da un bugnato liscio, che ricopre anche le paraste ioniche, entro cui si aprono un portale centrale con timpano triangolare e due alte finestre centinate in corrispondenza delle navate laterali. Il livello superiore, compreso tra lesene ioniche anch'esse, \u00e8 invece liscio, e vi si apre il grande oculo, attorno a cui sono disposti quattro dischi marmorei policromi. Questo secondo livello \u00e8 sormontato dal frontone curvilineo, mentre i lati sono raccordati da due ali a curvatura pi\u00f9 ribassata, dai fini ornamenti a rilievo a conchiglia; nel punto in cui si raccordano alla parte centrale si trova un cornicione sporgente che taglia in due le lesene.\nCostituisce novit\u00e0 l'inserimento in facciata di scritture abbreviate latine. La prima in alto:\nPi\u00f9 sotto:\nL'interno della chiesa \u00e8 diviso in tre navate, scandite da archi a tutto sesto retti da colonne. Ciascuna navata \u00e8 coperta da cassettoni e finisce in un'abside semicircolare. Le ultime campate delle navate sono separate da setti murari e coperte da cupole cieche.\nSul lato dell'ingresso si trova un vestibolo separato dal resto della chiesa da un \"barco\", cio\u00e8 una cantoria retta da arcate. Sottraendo lo spazio del vestibolo e quello del presbiterio con le cupole si ottiene un corpo centrale perfettamente quadrato.\nIl campanile di questa chiesa venne edificato tra il 1456 e il 1460 circa. Il parapetto sopra la cella serve ad alleggerire l'aspetto del campanile e prepara il passaggio all'ottagono, chiamato anche \"fanale\", coronato da archetti trilobati e da una fascia, che sorregge la cupolina rialzata con cui termina la torre. Sia nelle fasce e negli archetti della canna che nel coronamento della parte ottagona, si trovano laterizi lavorati e terre cotte. Questo campanile serv\u00ec da modello al campanile della chiesa di Santa Chiara.\nCappella Emiliani.\nNel suo testamento del 1427, la nobildonna Margherita Vitturi, che morir\u00e0 nel 1455, lasci\u00f2 una cospicua somma di denaro ai Procuratori di San Marco perch\u00e9 fosse costruito un luogo di culto da dedicare a Santa Maria Annunziata e in memoria del marito Giambattista Emiliani. Il progetto fu realizzato solo un secolo dopo (1528-1543) su progetto dell'architetto Guglielmo dei Grigi. Gi\u00e0 poco dopo la sua conclusione presentava dei problemi strutturali e venne restaurata da Jacopo Sansovino nel 1560-62.\nA pianta esagonale e coronata da una cupola bianca in pietra d'Istria, vi si pu\u00f2 accedere anche dall'esterno visto che l'ingresso principale si trova a sinistra della facciata. All'interno si trovano tre piccoli altari, ciascuno ornato da tre pale in marmo (\"Annunciazione\", \"Adorazione dei Magi\", \"Adorazione dei Pastori\") scolpite da Giovanni Battista da Carona. Costui \u00e8 anche l'autore delle due colossali statue in pietra d'Istria raffiguranti \"Santa Margherita\" e \"San Giovanni Battista\", posti nelle nicchie all'esterno della cappella.\nSopra la porta esterna si legge l'iscrizione: \"Margaritae Aemilianae testamento - Matronae pietate insignis - Procuratores divi Marci de Citra - fide optima a fundamentis extruendum - curarunt - Anno MDXXX\").\nMonastero.\nIl chiostro di questa chiesa fu fabbricato nel 1448-1466 e presenta capitelli con decorazioni variate e fogliami, simili a quelli intagliati tra il 1462 e il 1475 nel chiostro e nella chiesa di Santo Stefano di Belluno.\nSopra la porta del chiostro si trova la statua di San Michele."}
{"id": "1816605", "revid": "287204", "url": "https://it.wikipedia.org/wiki?curid=1816605", "title": "Avahi peyrierasi", "text": "L'avahi di Peyrieras (\"Avahi peyrierasi\") \u00e8 un lemure della famiglia degli Indriidi, endemico del Madagascar, di recente scoperta.\nDistribuzione.\nQuesti animali abitano la parte centro-orientale dell'isola, dove occupano l'area di foresta pluviale compresa fra i fiumi Faraony e Namorona. Gran parte del loro areale ricade all'interno del Parco nazionale di Ranomafana.\nDescrizione.\nDimensioni.\nRaggiunge i 70\u00a0cm di lunghezza, per un peso che raggiunge gli 1,2\u00a0kg; tende tuttavia a rimanere pi\u00f9 piccolo.\nAspetto.\nDi questo animale si conoscono due diverse colorazioni, denominate #2 e #3.\nAmbedue presentano zona dorsale grigio-bruna e zona ventrale biancastra, con coda color ruggine: sfumature color ruggine sono presenti anche sulle zampe, sia anteriori che posteriori, mentre la gola, la parte anteriore e posteriore delle zampe posteriori ed il margine superiore della mascherina facciale sono bianchi.\nLa variet\u00e0 2 (che vive nell'area costiera dell'areale della specie), tuttavia, possiede tinte giallastre sul posteriore e sulle zampe posteriori, assenti nella variet\u00e0 3 (diffusa nella zona pi\u00f9 interna dell'areale della specie), che invece ha colorito pi\u00f9 scuro e presenta sfumature color ruggine sulle spalle.\nComportamento.\nSi tratta di animali erbivori, diurni ed arboricoli.\nA causa dello scarso valore nutritivo del loro cibo, non sono animali molto reattivi, anzi passano gran parte del loro tempo a sonnecchiare fra le chiome degli alberi, dove \u00e8 una facile preda a causa della posizione assai esposta.\nSono animali sociali: vivono perlopi\u00f9 in gruppi familiari, con una coppia dominante riproduttrice e vari cuccioli di differenti et\u00e0, provenienti da varie cucciolate.\nAlimentazione.\nPur condividendo l'areale con \"Lepilemur microdon\", le due specie raramente entrano in conflitto per il cibo, perch\u00e9 oltre ad essere gli avahi pi\u00f9 selettivi dei lepilemuri nella scelta del cibo (gli avahi mangiano perlopi\u00f9 foglie immature e germogli), essi tendono a non avventurarsi su rami sottili, che potrebbero non reggerne il peso."}
{"id": "1816606", "revid": "149587", "url": "https://it.wikipedia.org/wiki?curid=1816606", "title": "Commissariato regionale della Regione del Centro", "text": ""}
{"id": "1816608", "revid": "767487", "url": "https://it.wikipedia.org/wiki?curid=1816608", "title": "La sfinge del male", "text": "\"La sfinge del male (Ivy)\" \u00e8 un film del 1947 diretto da Sam Wood.\n\u00c8 stato presentato in concorso al Festival di Cannes 1947."}
{"id": "1816610", "revid": "3791", "url": "https://it.wikipedia.org/wiki?curid=1816610", "title": "Jaime, Duca di Segovia", "text": ""}
{"id": "1816618", "revid": "149587", "url": "https://it.wikipedia.org/wiki?curid=1816618", "title": "Commissariato regionale della Regione della Migiurtinia", "text": ""}
{"id": "1816619", "revid": "767487", "url": "https://it.wikipedia.org/wiki?curid=1816619", "title": "Avahi ramanantsoavana", "text": "L'avahi di Ramanantsoavana (\"Avahi ramanantsoavana\") \u00e8 un lemure della famiglia degli Indriidi, endemico del Madagascar, di recente scoperta.\nDistribuzione.\nQuesti animali sono diffusi nella zona sud-orientale dell'isola, dove occupano la zona compresa fra i fiumi Manampatrana e Mananara.\nDescrizione.\nDimensioni.\nMisura fino ad 80\u00a0cm di lunghezza, per un peso di 1,2\u00a0kg: queste misure ne fanno il pi\u00f9 grande rappresentante del suo genere.\nAspetto.\nIl pelo \u00e8 perlopi\u00f9 grigio-bruno nella zona dorsale e biancastro su ventre, gola e parte posteriore delle cosce. La lunga coda \u00e8 violacea nella parte distale e sfuma man mano nel grigio-bruno in quella prossimale. Sfumature violacee sono presenti anche sul pelo delle mani, sugli avambracci, sulle spalle e sulla sommit\u00e0 del cranio. Gli occhi sono rossicci.\nComportamento.\nSi tratta di animali erbivori, diurni ed arboricoli.\nA causa dello scarso valore nutritivo del loro cibo, non sono animali molto reattivi, anzi passano gran parte del loro tempo a sonnecchiare fra le chiome degli alberi, dove \u00e8 una facile preda a causa della posizione assai esposta.\nVivono perlopi\u00f9 in gruppi familiari, con una coppia dominante riproduttrice e vari cuccioli di differenti et\u00e0, provenienti da varie cucciolate.\nAlimentazione.\nNonostante condividano l'habitat con \"Lepilemur jamesi\", le due specie raramente entrano in competizione per il cibo, poich\u00e9 i cauti avahi raramente si avventurano su rami sottili senza avere un solido supporto sotto le zampe posteriori, mentre gli scattanti lepilemuri non esitano a raggiungere i succosi germogli posti sulle punte dei rami pi\u00f9 sottili, sfoggiando doti da provetti acrobati circensi.\nGli avahi, inoltre, sono meno generalisti dei lepilemuri: si cibano perlopi\u00f9 di germogli e foglie immature, mentre tendono a mangiare solo la parte carnosa delle foglie completamente sviluppate, lasciando il picciolo e la nervatura centrale attaccati alla pianta."}
{"id": "1816624", "revid": "767487", "url": "https://it.wikipedia.org/wiki?curid=1816624", "title": "Giovanni Gaddoni", "text": "Caratteristiche tecniche.\nGaddoni era un centravanti dotato di buona tecnica, fisico possente e fiuto del gol, capace di \"fare reparto\" praticamente da solo.\nCarriera.\nCresce nel Russi, formazione romagnola di Prima Divisione, dalla quale passa alla in Serie C, con cui mette a segno 8 reti in 19 partite nel campionato 1935-1936. Nel 1936 si trasferisce al dove realizza 42 reti in due stagioni di Serie C, nelle quali gli emiliani ottengono un secondo posto (1936-1937) e perdono lo spareggio-promozione contro il Fanfulla l'anno successivo, nonostante il gol del vantaggio segnato proprio da Gaddoni.\nLe sue prestazioni in maglia piacentina gli valgono il passaggio al , espressamente voluto da Egri Erbstein dopo il fallimento delle trattative per Danilo Michelini. Con i granata esordisce in Serie A e disputa una buona stagione, siglando 11 reti. Al termine del campionato, tuttavia, viene ceduto all'Atalanta, con la quale vince il campionato di Serie B realizzando 25 reti (miglior marcatore stagionale per la formazione bergamasca). Anche nei due campionati seguenti con i bergamaschi si mantiene su buoni livelli, venendo poi acquistato dall'Ambrosiana-Inter. Con i neroazzurri milanesi mantiene la vena realizzativa, ma gli eventi della seconda guerra mondiale che interrompono i campionati gli impediscono di imporsi definitivamente.\nDopo il conflitto torna per una stagione al Piacenza, nella Serie B-C Alta Italia 1945-1946: mette a segno 12 reti in 22 partite e conquista il quarto posto nel girone A. A fine stagione viene ceduto al , ma numerosi infortuni ne frenano l'attivit\u00e0, anche nella successiva esperienza al in Serie C. Dopo tre stagioni nella natia Russi, conclude la carriera nella Vimercatese, nelle serie minori."}
{"id": "1816625", "revid": "3791", "url": "https://it.wikipedia.org/wiki?curid=1816625", "title": "Juan di Borbone, Conte di Barcellona", "text": ""}
{"id": "1816631", "revid": "729019", "url": "https://it.wikipedia.org/wiki?curid=1816631", "title": "Isola Berkner", "text": "L'isola Berkner, anche chiamata isola di Hubley, \u00e8 un'isola alta e completamente coperta di ghiaccio situata in Antartide. Lunga 320\u00a0km e larga 135, con una superficie totale di 43873.1\u00a0km\u00b2, \u00e8 la seconda isola pi\u00f9 grande sia dell'Antartide che del territorio Antartico Britannico, dopo l'isola Alessandro I. Il punto pi\u00f9 a nord dell'isola si trova a circa 17 chilometri dal mare aperto. Raggiunge un'altezza di 869 metri.\n\u00c8 anche l'isola situata pi\u00f9 a sud, titolo che spesso viene attribuito erroneamente all'isola di Ross. Tuttavia, a differenza di quest'ultima, non \u00e8 accessibile dal mare perch\u00e9 \u00e8 interamente circondata da ghiaccio perenne.\nFu scoperta nell'anno geofisico internazionale."}
{"id": "1816632", "revid": "149587", "url": "https://it.wikipedia.org/wiki?curid=1816632", "title": "Commissariato regionale della Regione del Giuba", "text": ""}
{"id": "1816636", "revid": "879070", "url": "https://it.wikipedia.org/wiki?curid=1816636", "title": "Avahi unicolor", "text": "L'avahi di Sambirano (\"Avahi unicolor\") \u00e8 un lemure della famiglia degli Indriidi, endemico del Madagascar.\nDistribuzione.\nQuesta specie \u00e8 diffusa nella zona settentrionale dell'isola, nella zona compresa fra i fiumi Sambirano e Mahavavy Nord.\nDescrizione.\nDimensioni.\nMisura circa 30\u00a0cm, pi\u00f9 altrettanti di coda, per un peso di circa 0,8\u00a0kg.\nAspetto.\nIl mantello \u00e8 principalmente grigio-giallastro nella zona dorsale (da qui il nome \"unicolor\" della specie), mentre la zona ventrale, la gola e la mascherina facciale sono grigiastre: la parte posteriore delle cosce \u00e8 bianca.\nComportamento.\nSi tratta di animali erbivori, notturni ed arboricoli.\nVivono perlopi\u00f9 in gruppi familiari, con una coppia dominante riproduttrice e vari cuccioli di differenti et\u00e0, provenienti da varie cucciolate.\nAlimentazione.\nNonostante condivida l'habitat con \"Lepilemur dorsalis\", le due specie solitamente non entrano in competizione per il cibo poich\u00e9 i lepilemuri cercano il cibo in zone pi\u00f9 periferiche della chioma rispetto agli avahi, che dal canto loro preferiscono germogli e foglie immature, mentre i lepilemur si nutrono di tutti i tipi di foglia."}
{"id": "1816638", "revid": "149587", "url": "https://it.wikipedia.org/wiki?curid=1816638", "title": "Commissariato regionale della Regione del Nogal", "text": ""}
{"id": "1816642", "revid": "114916743", "url": "https://it.wikipedia.org/wiki?curid=1816642", "title": "Episodi di Renegade (prima stagione)", "text": "I cacciatori di taglie.\nTrama.\nReno Raines, un poliziotto della California, dopo aver denunciato alcuni colleghi per vari reati sfugge ad un attentato dove rimane ferita la sua fidanzata. Reno spara a sua volta facendo fuggire il colpevole poi porta la ragazza in ospedale; nel frattempo il tenente Dixon, capo degli agenti corrotti e mandante dell'attentato, uccide il collega Burrell con la pistola di Reno, incolpandolo. Dixon assume il cacciatore di taglie Bobby Six Killer e la sua sorellastra Cheyenne per arrestare Reno, che intende uccidere per paura che faccia anche il suo nome. Reno ha intanto catturato Adams, l'attentatore fuggito, ma viene arrestato anch'esso da Bobby; poco dopo Reno riesce a fuggire ma torna indietro a soccorrere Bobby che \u00e8 stato ferito dagli amici del criminale. Assieme liberano Cheyenne ed arrestano di nuovo l'attentatore. Per gratitudine Bobby rinuncia alla taglia su Reno e alla fine i due uomini fanno un accordo: diventano soci e lavoreranno insieme. Intanto, Dixon fa uccidere Adams in prigione, prima che possa parlare.\nIncidente di caccia.\nTrama.\nReno soccorre un uomo che era finito in un lago con la sua macchina. Questo vuole sdebitarsi e invita Reno a cena fuori ma presto si scopre che quell'uomo \u00e8 un bullo che perseguita e deruba tutti in paese, in particolare una ragazza e suo fratello che lavora come barista, entrambi figli dello sceriffo. Reno lotta col bullo, lo sconfigge e chiama tutti gli abitanti a casa dell'uomo a riprendersi ci\u00f2 che aveva rubato. Deciso a vendicarsi, il bullo scopre che Vince (cos\u00ec si fa chiamare Reno) \u00e8 un ricercato e lo fa arrestare. Innamorata di Reno, la ragazza avverte Cheyenne che con un trucco lo fa rilasciare, proprio quando sta arrivando Dixon per ucciderlo. Il bullo per\u00f2 rapisce la ragazza e costringe Reno a farsi picchiare davanti a tutti, finendo per slogargli un braccio. Assieme allo sceriffo Reno scopre dove \u00e8 tenuta prigioniera la sua amica e la libera, tornando poi a saldare il conto col delinquente. L'uomo viene arrestato, ma il barista esasperato lo uccide. Lo sceriffo dichiara la cosa un incidente e si rifiuta di arrestare sia suo figlio sia Reno, che riparte con la sua moto.\nSentenza finale.\nTrama.\nOtto, un criminale finito in prigione ed ora rilasciato, intende vendicare suo fratello che si \u00e8 suicidato in carcere, uccidendo la donna giudice che l'aveva condannato. Reno arriva per fermarlo (sperando inoltre di poterlo interrogare sull'attentato a sue spese, in quanto Otto era in cella con Adams) e scoperto dove alloggia il giudice, fa di tutto per proteggerla. Il giudice fraintende per\u00f2 le attenzioni di Reno finch\u00e9 questo non la salva dall'aggressione del delinquente; i poliziotti accorsi sul posto arrestano entrambi gli uomini, avendo scoperto che Reno \u00e8 ricercato. In cella Reno cerca inutilmente di farsi dire dall'uomo chi \u00e8 il mandante dell'attentato. Intanto Bobby sfonda il muro della cella con un'auto, Reno scappa ma il criminale stranamente no. Ormai in salvo, Reno torna indietro per salvare il giudice, immaginando che Otto non sia fuggito per vendicarsi. Difatti il criminale ha preso in ostaggio la donna, \u00e8 scappato in macchina ma Reno riesce a raggiungerlo. Durante la sparatoria, il giudice si salva ma l'uomo muore prima che Reno riesca a farlo parlare.\nLo squadrone della morte.\nTrama.\nUn ex agente di polizia di San Salvador, incarcerato con l'accusa di far parte della \"Mala Sombra\", un gruppo terrorista, riesce ad evadere e penetra negli Stati Uniti per raggiungere la sua fidanzata. Cheyenne scopre dove si trova e manda Reno a catturarlo: il cacciatore di taglie riesce nell'impresa, ma deve fuggire assieme al suo prigioniero, poich\u00e9 quest'ultimo \u00e8 inseguito dai terroristi che vogliono eliminarlo. L'uomo, che si dichiara accusato ingiustamente (avendo scoperto che la \"Mala Sombra\" \u00e8 formata da agenti corrotti, vi si era infiltrato per provarlo) salva a sua volta Reno dopo un incidente ma in seguito lo stordisce e scappa. Seguendo le indicazioni di Cheyenne, Reno ritrova il prigioniero in una chiesa ma due criminali della \"Mala Sombra\" irrompono sul posto, Reno li uccide ma non riesce ad impedire che la fidanzata dell'uomo rimanga ferita nella sparatoria. Dopo una lite, Reno e l'ex agente si alleano per catturare il capo dei terroristi, avendo scoperto che il cappellano della chiesa \u00e8 loro complice e li ha avvisati. L'uomo pu\u00f2 ora provare la sua innocenza, ed \u00e8 grato a Reno che l'ha aiutato.\nMadre coraggio.\nTrama.\nReno \u00e8 in cerca del killer che ha ucciso un ragazzo. La vittima, che lavorava come meccanico, era stato ucciso da un cliente e poich\u00e9 la polizia non aveva risolto il caso, sua madre ha messo una taglia sull'assassino, mettendosi inoltre a cercarlo in prima persona. Arrivato nel paese, Reno scopre che una banda di motociclisti trasporta droga, con la complicit\u00e0 degli agenti e dello sceriffo che finge di ignorare la situazione, e si fa assumere anch'esso. Durante la indagini, Reno incontra casualmente la madre del giovane e decide di proseguire la caccia insieme a lei. L'assassino scopre per\u00f2 l'identit\u00e0 del nuovo arrivato e catturata la donna, la obbliga a chiamare Reno per attirarlo in trappola ed uccidere poi entrambi. Reno intuisce l'inganno ma non pu\u00f2 sparare al criminale che tiene in ostaggio la donna, anzi \u00e8 costretto a posare il suo fucile; Bobby stordisce per\u00f2 il criminale che viene quindi arrestato. Reno convince lo sceriffo a denunciare il resto della banda che il giorno dopo finisce arrestata, mentre la madre del ragazzo si ricongiunge col marito.\nUna seconda possibilit\u00e0.\nTrama.\nDelgado, un uomo in galera per truffa, viene scarcerato su cauzione, ma \u00e8 in seguito sospettato di aver ucciso un suo amico, in realt\u00e0 eliminato dagli scagnozzi di un boss mafioso. Inseguito sia da Reno che dai criminali, Delgado \u00e8 catturato da questi ultimi, che lo obbligano a scavarsi la fossa per poi ucciderlo. Salvato da Reno, Delgado confessa di essere effettivamente un truffatore, ma di essere estraneo al delitto; inoltre spiega che il boss lo vuole morto non per il denaro che gli aveva sottratto assieme al suo amico ucciso, ma perch\u00e9 \u00e8 l'amante della sua donna. Sia Reno che Delgado vengono catturati dagli uomini del boss, che intende uccidere il suo rivale in amore personalmente; la donna del criminale, fingendo di odiare Delgado, dichiara di voler assistere alla sua morte, in realt\u00e0 libera Reno fornendogli una pistola, cos\u00ec lui, assieme a Bobby e Cheyenne giunti sul posto, arresta il boss ed i suoi aiutanti. Delgado sposa cos\u00ec la sua amante prima di tornare in prigione per tuffa.\nNell'occhio del ciclone.\nTrama.\nSorpreso da un ciclone, Reno si rifugia in un bar. Il proprietario \u00e8 terrorizzato poich\u00e9 tre banditi che hanno un conto in sospeso con lui sono appena evasi: tempo prima la banda aveva gi\u00e0 tentato la fuga, ed il barista che era anch'esso carcerato aveva avvisato le guardie, causando la morte di uno dei delinquenti e la cattura degli altri. Difatti, due banditi arrivano nel bar prendendo in ostaggio il barista e Reno, in attesa che il loro capo, fermato a farsi estrarre un proiettile, arrivi a vendicarsi. La situazione si complica con l'arrivo di altre tre persone nel bar, ma Reno d\u00e0 prova di coraggio difendendo gli ostaggi. Intanto Bobby, seguendo il suo istinto indiano, trova il locale proprio quando il barista e gli altri stanno per essere uccisi. Mentre Reno e Bobby lottano coi criminali, il barista che fino ad allora si considerava un vigliacco insegue il capo della banda e lo uccide in una sparatoria, pur rimanendo ferito.\nVendetta.\nTrama.\nDue fratelli sono criminali ed uno di loro, Joe, uccide un informatore di Reno picchiando poi gravemente Reno stesso. Soccorso da Bobby, Reno viene ricoverato ed una volta guarito intende vendicarsi. Il cacciatore di taglie si reca alla fattoria in cui vive l'ex moglie di Joe, facendosi assumere come stalliere, con l'intenzione di uccidere il criminale appena ricompaia da quelle parti. Nel frattempo, Reno e la donna si innamorano. In seguito, il fattore scopre il vero obbiettivo di Reno e lo avverte che anch'esso anni prima aveva ucciso un uomo per vendetta, ma da allora \u00e8 perseguitato dai sensi di colpa. Un altro lavoratore avverte invece Joe che prende in ostaggio Bobby per attirare in trappola Reno ed ucciderlo. Avvertito da Cheyenne, Reno propone a Joe di battersi senza armi e lo sconfigge, ma rischia di finire ucciso dal fratello e dal resto della banda. L'intervento di Bobby, che si \u00e8 slegato, e del fattore neutralizzano la banda; Reno vorrebbe sparare a Joe, ma si convince invece ad arrestarlo. Ascoltata la storia di Reno, la donna capisce perch\u00e9 la loro relazione non pu\u00f2 continuare, e lui riparte.\nTalismano.\nTrama.\nReno si imbatte in una ragazzina, Carlene, che \u00e8 fermamente intenzionata ad uccidere lo stesso criminale a cui lui sta dando la caccia in quel momento. Difatti Carlene \u00e8 figlia di un agente ucciso da quell'uomo, e convince Reno a prenderla con s\u00e9, in quanto conosce bene le abitudini del criminale. Tuttavia la ragazzina non rispetta gli accordi, secondo cui dovrebbe lasciar fare a Reno il lavoro, e rischia di finir investita dal delinquente in fuga; venuto a conoscenza della situazione, Bobby chiama una assistente sociale a cui affida Carlene. La ragazzina fugge e ripresosi la sua pistola, si reca al covo del criminale, venendo per\u00f2 catturata dai suoi complici. Reno e Bobby, che sorvegliavano il covo in attesa di farvi irruzione, si accorgono di ci\u00f2 e prendono a loro volta uno dei banditi, costringendolo a chiamare fuori gli altri: nella confusione, Carlene riesce a scappare, per poi voler uccidere l'assassino di suo padre dopo che \u00e8 stato arrestato. Reno la convince a non farlo, e la ragazzina ritorna a vivere da sua zia.\nColleghi.\nTrama.\nIl tenente Jack, amico ed ex collega di Reno, viene fatto esplodere nella sua auto. Reno giura alla vedova di arrestare l'assassino, ed impara che Jack stava indagando su un boss della droga di nome Ortega, probabile mandante dell'attentato. Un delinquente interrogato da Reno conferma il sospetto, aggiungendo che Ortega ha lasciato gli Stati Uniti, ritirandosi in un villaggio messicano dove fa da padrone e continua a gestire il traffico di droga. Assieme a Bobby che vuole provare la sua nuova moto, Reno arriva nel villaggio, dove scopre che Jack non solo \u00e8 vivo, ma ora lavora per Ortega. Il boss tuttavia non fa uccidere i due cacciatori di taglie, ma impedisce loro di lasciare il paese, come al resto degli abitanti. Jack spiega a Reno che si sentiva inutile lavorando onestamente, ed aveva inscenato cos\u00ec la sua morte; rifiuta per\u00f2 di fuggire e tornare dalla moglie, poich\u00e9 si vergogna di quel che \u00e8 diventato. In seguito, Reno e Bobby organizzano la loro fuga e coinvolgono anche Jack: segue una sparatoria in cui muoiono il boss, parte della banda e lo stesso Jack che, tornato onesto, si para davanti a Reno per proteggerlo. Festeggiati dagli abitanti che distruggono la droga rimasta, i due cacciatori di taglie tornano in California, dove Reno lascia la taglia su Ortega alla vedova di Jack.\nIl ruggito del leone.\nTrama.\nLyons, che era stato tenente di Reno durante la guerra del Vietnam, \u00e8 diventato drogato ed \u00e8 stato quindi cacciato dall'esercito, ed ora \u00e8 ricercato dalla polizia per aver ucciso alcune persone che trafficavano con lui la droga. Reno si sente responsabile dell'accaduto poich\u00e9 in guerra il tenente era stato ferito da uno sparo diretto a lui. Reno lo aveva salvato portandolo in un ospedale da campo, causandone per\u00f2 la dipendenza alla droga perch\u00e9 qui Lyons era stato curato con forti dosi di morfina. Imparato che Lyons vive isolato in un bosco, Reno cerca di trovarlo, insospettendo per\u00f2 un poliziotto locale che organizza una caccia all'uomo per eliminare i due ricercati. Bobby tenta di avvisare Reno ma finisce catturato da Lyons, che lo lega di fianco a una bomba; Reno riesce ad evitare le trappole del tenente e a liberare Bobby. I due soci salvano anzi Lyons da alcuni trafficanti, ma questo non si fida di Reno e si scontrano di nuovo. Un elicottero della polizia li scopre e spara su di loro, ma Reno spinge via il tenente che rimane solo ferito. Una volta curato e disintossicato dalla droga, Lyons fa quindi pace con Reno.\nLa canzone di Val.\nTrama.\nDopo essere rimasta in coma per circa un anno, Val, la fidanzata di Reno, muore in ospedale, ma Dixon fa diffondere la notizia che, al contrario, la ragazza si \u00e8 ripresa, per poter attirare in trappola Reno. Sospettando un inganno, Reno controlla le cartelle cliniche e scopre la verit\u00e0, ma una volta in ospedale viene ugualmente arrestato. Dixon chiama quattro agenti corrotti per eliminare il prigioniero, ed uno di essi si incarica di accoltellarlo il giorno seguente. Un carcerato che ha un debito con Reno, poich\u00e9 gli aveva salvato i tre figli tempo prima, lo avverte ed uccide il poliziotto; Reno scambia allora il suo braccialetto elettronico con quello dell'agente, riuscendo a farsi rilasciare. Una volta libero, Reno \u00e8 ormai sicuro che Dixon \u00e8 a capo degli agenti corrotti, ed intende arrestare i tre rimasti per farli testimoniare contro il tenente. I tre fuggono, ma vengono raggiunti da Dixon che li manda fuori strada, uccidendoli. Reno vorrebbe uccidere a sua volta il tenente, ma questo gli fa notare che se lo uccidesse non potrebbe mai dimostrare la sua colpevolezza, poich\u00e9 i testimoni sono morti. Reno rinuncia ed osserva da lontano il funerale di Val.\nScambio di favori.\nTrama.\nIn una cittadina una donna viene uccisa e lo sceriffo arresta Reno, (presentatosi come Vince) che si trovava l\u00ec di passaggio ed \u00e8 l'unico straniero. Gli abitanti, guidati dal marito della vittima, vorrebbero anzi assaltare la prigione ed uccidere Reno, in pericolo anche perch\u00e9 lo sceriffo ha preso le sue impronte e sta per scoprire la sua identit\u00e0. Lo sceriffo si accorge tuttavia che Reno \u00e8 pi\u00f9 esperto di lui nelle indagini ed iniziano a lavorare assieme; Reno intuisce che la donna \u00e8 stata uccisa da un serial killer, ed incarica Cheyenne di cercare casi simili al computer. Il possibile killer viene identificato come un istruttore di fotografia che avrebbe gi\u00e0 ucciso altre donne oltre a sua madre e Cheyenne si offre da esca, avvicinando l'assassino che \u00e8 poi catturato da Reno. Lo sceriffo, che tramite le impronte ha scoperto che Reno \u00e8 ricercato, si rifiuta per\u00f2 di arrestarlo in quanto l'ha aiutato e lo lascia partire.\nSamurai.\nTrama.\nUn ricercato di cui Reno sta seguendo le tracce non solo riesce a sfuggirgli, ma rapisce anche una ragazzina giapponese, che si rivela essere figlia di un banchiere. Quest'ultimo incarica il capo delle sue guardie del corpo, oltre che Reno e Bobby, di ritrovare sua figlia. I tre scoprono che la ragazzina \u00e8 stata rapita per conto del \"Dragone\", un mafioso giapponese che poi chiede un grosso ricatto pretendendo che sia la guardia a portarglielo; Bobby sospetta che il \"Dragone\" e la guardia siano in realt\u00e0 alleati, ma Reno intuisce la verit\u00e0: la guardia era anch'esso un mafioso anni prima, ma aveva cambiato vita, diventando onesto dopo essersi finto morto ed aver lasciato il Giappone. Scoperto ci\u00f2, il \"Dragone\" intende ucciderlo per il suo tradimento. Alla consegna del riscatto, la guardia ed il \"Dragone\" si affrontano, mentre Reno e Bobby lottano con la banda e Cheyenne libera la ragazzina. La guardia sta per essere uccisa nello scontro, ma Reno la salva, dopo aver sconfitto il criminale a cui dava la caccia. Riavuta sua figlia, il banchiere festeggia lasciando una grossa somma ai cacciatori di taglie.\nLa banda di Reno.\nTrama.\nUn agente alleato di Dixon arresta un criminale che assomiglia molto a Reno. Il tenente rimette allora in libert\u00e0 il delinquente purch\u00e9 compia rapine con la sua banda spacciandosi per Reno stesso, in modo da aumentare la caccia nei suoi confronti; gli promette inoltre una somma nel caso riesca ad uccidere Reno. Questo decide di catturare il suo sosia e si fa assumere in un bar dove \"La banda di Reno\" \u00e8 solita radunarsi; il sosia lo riconosce ma non riesce ad ucciderlo, anzi nella sparatoria muore uno dei suoi complici; i due delinquenti rimasti fuggono prendendo Cheyenne in ostaggio. Il sosia chiede l'aiuto della polizia ed attira Reno in un capannone; giunto sul posto, Reno non pu\u00f2 aspettare l'arrivo di Bobby perch\u00e9 uno dei banditi tenta di fare violenza a Cheyenne: Reno tuttavia sconfigge entrambi, mentre Bobby distrae i poliziotti, che poi arrestano il sosia di Reno per aver fallito. Dixon \u00e8 costretto ad ammettere che Reno \u00e8 innocente per le rapine di cui era accusato, ma continua ad essere ricercato per l'omicidio di Burrell.\nSfida infernale.\nTrama.\nReno cerca di catturare un ricercato che ha formato una banda assieme ai suoi figli e con l'aiuto di Billy, un giovane rapinatore, arresta appunto i figli del delinquente mentre il capo riesce a fuggire. Reno si allea allora col giovane, che si offre di portarlo nel villaggio in cui si rifugia il delinquente e che \u00e8 frequentato solo da fuorilegge. Tuttavia, Billy rapina una banca durante il viaggio e Reno prosegue da solo, dopo aver cercato inutilmente di farlo diventare onesto. Nel villaggio Tommy salva Reno dichiarandolo suo amico, ma il delinquente lo ricatta obbligandolo ad ucciderlo, prima di unirsi a lui per far evadere i suoi figli. Tommy spara quindi a Reno, fingendo di ucciderlo; arrivato alla prigione il delinquente \u00e8 arrestato dallo sceriffo e da Reno, ma in seguito viene fatto evadere assieme ai figli da altri fuorilegge. Imparato ci\u00f2, Billy decide spontaneamente di aiutare Reno, che assieme a Bobby, Cheyenne e lo sceriffo \u00e8 andato ad affrontare la banda. Nella sparatoria Billy uccide il capo della banda, ma rimane ferito anch'esso e muore.\nLo spirito indiano.\nTrama.\nBobby e Reno arrestano Cortez, un pazzo rapinatore ed assassino, che tuttavia riesce ad evadere qualche mese dopo. Prima di fuggire in Messico con un suo complice, Cortez intende vendicarsi uccidendo i due cacciatori di taglie; Reno e Bobby sono intenzionati a catturarlo nuovamente, ma il delinquente ferisce gravemente Bobby e fugge. Reno si sente in colpa poich\u00e9 era stato lui a spingere Bobby ad affrontare il caso, anzich\u00e9 lasciarlo alla polizia. Intanto, Reno \u00e8 raggiunto dalla fidanzata di Cortez, che lo prega di difenderla dal criminale: in realt\u00e0 Cortez l'ha obbligata ad attirare in trappola Reno per farlo uccidere da due killer. Arrivato sul posto, Reno si salva dall'agguato con l'aiuto di un poliziotto che cerca anch'esso Cortez; il criminale \u00e8 ucciso da Reno e dalla sua stessa fidanzata, mentre il suo complice viene arrestato. Bobby si risveglia dal coma.\nUna vacanza particolare.\nTrama.\nUn'attrice, ricercata per l'uccisione del fidanzato, si \u00e8 rifugiata in Messico; Bobby manda Reno a catturarla. La donna \u00e8 per\u00f2 sorvegliata a vista dal capo della polizia ed un altro cacciatore di taglie che aveva preceduto Reno finisce ucciso. Reno riesce invece a fuggire con la donna, che si dichiara innocente e vuole raggiungere sua madre negli U.S.A. a costo di essere arrestata. L'attrice spiega di avere le prove che ad uccidere il suo fidanzato, agente della C.I.A, \u00e8 stato un altro agente, che ora la insegue assieme alla polizia messicana sua alleata. Per non coinvolgere Reno di cui si \u00e8 innamorata, la donna cerca di passare la frontiera da sola ma finisce catturata, venendo poi salvata da Reno. Passato il confine, la donna pu\u00f2 ora dimostrare la sua innocenza alla polizia, a cui Bobby l'ha consegnata.\nRiabilitazione.\nTrama.\nUn uomo viene assalito da alcuni teppisti, ma Reno ne cattura uno e mette in fuga gli altri; lo sceriffo ed il procuratore del posto rifiutano per\u00f2 di credere alla testimonianza dell'aggredito poich\u00e9 \u00e8 un ex carcerato. L'uomo lavora difatti in una fattoria gestita da ex carcerati e dalle loro famiglie, bersagliati varie volte dai teppisti che hanno distrutto le loro coltivazioni, mettendoli in difficolt\u00e0 economiche; Reno si ferma allora per proteggerli. Uno dei lavoratori scopre tuttavia che Reno \u00e8 ricercato e vorrebbe denunciarlo per dividere poi la taglia tra gli altri soci, ma lungo la strada i teppisti lo investono uccidendolo. Reno convince una giornalista a scrivere un articolo sulla corruzione del paese; in seguito lui e Bobby fermano uno dei teppisti, obbligandolo a dire la verit\u00e0: il procuratore li ha pagati per mandare in rovina la fattoria poich\u00e9 vuole costruire su di essa una strada. Reno e Bobby si procurano un mandato per arrestare il procuratore, questo cerca fuggire in auto ma gli abitanti informati dalla giornalista gli sbarrano la strada, facendolo cos\u00ec arrestare.\nVendetta trasversale.\nTrama.\nHarry, vice-procuratore di Bay City oltre che amico di Reno, lo chiama perch\u00e9 ritrovi sua figlia, che \u00e8 fuggita di casa andando a vivere con un cantante. Harry ha le prove che il giovane fa uso di droga, ma non pu\u00f2 arrestarlo perch\u00e9 si tratta di un nuovo tipo di droga che non \u00e8 ancora classificata come tale. Cheyenne e Reno si fanno assumere nella banda musicale, e Reno cerca di far fuggire la ragazza ma viene lui stesso drogato e lasciato in strada per farlo arrestare. Intanto si scopre che il \"fidanzato\" della ragazza non l'ha mai amata, ha solo seguito un piano della sua manager, che odia Harry. La donna ha ora in ostaggio sia la figlia di Harry che Cheyenne e vuole obbligare il vice-procuratore a rilasciare suo fratello, arrestato per droga. Reno, nascostosi alla polizia, si ricongiunge a Bobby e Harry ed insieme assaltano la casa della manager, liberano i due ostaggi ed arrestano lei e la banda.\nLotta per la vita (1).\nTrama.\nReno viene chiamato da un uomo il quale assicura che Micht (il fratello di Reno) non \u00e8 morto anni prima in Cambogia. I due si danno appuntamento; l'uomo viene per\u00f2 ferito da un killer ma riesce a consegnare a Reno una videocassetta in cui si vede suo fratello combattere ed il nome di un colonnello che organizza lotte clandestine. Con l'aiuto di Cheyenne e Bobby, Reno rintraccia il colonnello, ormai in pensione, che gestisce un locale in cui si combatte per scommesse. Reno si offre di sfidare il campione e lo batte, venendo cos\u00ec assunto per altre lotte. Di queste lotte alcune sono per\u00f2 mortali e tutti i lottatori vengono drogati ed interrogati per evitare che vi siano agenti in incognito; scoperta la storia di Reno ed il fatto che Dixon \u00e8 corrotto, gli organizzatori offrono al tenente una grossa somma per poter lavorare nei pressi di Bay City anzich\u00e9 al confine col Messico. Dixon rifiuta, ma poi cambia idea quando impara che tra i lottatori c'\u00e8 anche Reno e che probabilmente sar\u00e0 ucciso, poich\u00e9 deve sfidare un campione imbattuto. Reno scopre che il campione \u00e8 suo fratello, ma deve difendersi dai suoi assalti perch\u00e9 Micht ha perso la memoria.\nLotta per la vita (2).\nTrama.\nLa lotta tra Reno e Micht viene sospesa e rimandata alla sera successiva; Bobby si infiltra alla festa avvertendo Reno e Cheyenne che torner\u00e0 il giorno dopo con la polizia. Con fatica Reno riesce a far tornare la memoria al fratello, che rifiuta di combattere ancora con lui. Gli organizzatori rapiscono allora la moglie di Micht per obbligarlo a lottare, e minacciano sia Reno che Cheyenne di uccidere l'altro in caso di rifiuto. Al momento della lotta arriva la polizia e nella confusione i capi della banda riescono a salire su un elicottero. Reno, Micht e Bobby mitragliano per\u00f2 l'elicottero facendolo precipitare; lo stesso Dixon che si trovava alla festa partecipa agli arresti per salvare le apparenze. Micht vorrebbe restare negli Usa per stare vicino al fratello, ma Reno lo convince a tornare da suo figlio in Cambogia, assieme alla moglie."}
{"id": "1816644", "revid": "173469", "url": "https://it.wikipedia.org/wiki?curid=1816644", "title": "James Douglas, IV Conte di Morton", "text": ""}
{"id": "1816645", "revid": "181699", "url": "https://it.wikipedia.org/wiki?curid=1816645", "title": "Bologna Football Club 1981-1982", "text": "Questa voce raccoglie le informazioni riguardanti il Bologna Football Club nelle competizioni ufficiali della stagione 1981-1982.\nStagione.\nDopo le gioie della stagione scorsa, con il settimo posto ottenuto dalla squadra allenata da Gigi Radice, nonostante l'handicap di 5 punti di penalit\u00e0, la stagione 1981-1982 ha visto retrocedere per la prima volta il Bologna in Serie B. E quindi dover abbandonare il prestigioso e ristretto gruppo di squadre italiane mai retrocesse, che allora comprendevano solo Juventus ed Inter.\nDopo la decisione di Gigi Radice di trasferirsi al Milan, il presidente Tommaso Fabbretti affida il Bologna a Tarcisio Burgnich. Ma per la squadra felsinea \u00e8 stato un difficile inizio di stagione, in Coppa Italia subito estromessa nel settimo girone di qualificazione, che ha promosso ai sedicesimi la Reggiana, in campionato la prima vittoria che arriva dopo sei giornate (1-0) all'Avellino. Il 4 ottobre a Como (2-2) il giovane diciassettenne jesino Roberto Mancini realizza la sua prima rete in Serie A, ne realizza 9 nel torneo, unica soddisfazione di questa amara stagione. \nLa batosta subita a Cesena (4-1) costa la panchina a Burgnich, sostituito da Franco Liguori, con lui arriva una leggera ripresa, che precede la caduta finale. L'atto decisivo arriva il 16 maggio 1982 al Del Duca di Ascoli (2-1) dopo essere per primi passati in vantaggio. Con Como e Bologna \u00e8 retrocesso per la prima volta sul campo anche il Milan, dopo il declassamento subito due anni prima a tavolino per il calcio scommesse. Questa \u00e8 stata anche la stagione nella quale la Juventus ha ottenuto il ventesimo titolo, cucendosi sul petto la doppia stella.\nMaglie e sponsor.\nLo sponsor tecnico per la stagione 1981-82 fu Tepa Sport, mentre lo sponsor ufficiale fu Cucine Febal.\nOrganigramma societario.\nArea direttiva\nArea tecnica\nArea sanitaria"}
{"id": "1816647", "revid": "1543377", "url": "https://it.wikipedia.org/wiki?curid=1816647", "title": "Ensemble vocale Calycanthus", "text": "L'Ensemble vocale Calycanthus \u00e8 un gruppo vocale a cappella con sede a Parabiago ed \u00e8 diretto dal compositore, pianista e organista Pietro Ferrario.\nTourn\u00e9e.\nSul versante concertistico sono da segnalare le apparizioni milanesi presso l'Abbazia di Chiaravalle (2003), Basilica di S. Ambrogio (2004, 2005 e 2007), S. Maurizio al Monastero Maggiore (2006).\nNel 2005 il gruppo partecipa alla X Rassegna Internazionale di canto corale profano \u201cCitt\u00e0 di Roma\u201d e al Festival di musica corale di Sassari.\nNel 2004 e nel 2006 il gruppo ha partecipato al 3\u00ba Festival Internazionale di Musica Polifonica di Salerno, alla XX\u00aa Rassegna Internazionale di corali polifoniche dell'Aquila, alla 3\u00aa Rassegna di Polifonia Sacra di Livorno, al concerto speciale organizzato dalla \u201cFondazione \u201cGuido d'Arezzo\u201d ad Arezzo, alla XVIII\u00aa e XX\u00aa edizione della Rassegna Corale Internazionale spagnola \u201cEncuentro Coral Internacional Ciudad de Torrevieja\u201d (Alicante). Nel 2008 partecipazione al Montreux Choral Festival (unico coro italiano) e conseguimento fascia di merito \"bi\u00e8n\"."}
{"id": "1816650", "revid": "149587", "url": "https://it.wikipedia.org/wiki?curid=1816650", "title": "Commissariato regionale delle Regioni dell'Uebi Scebeli", "text": ""}
{"id": "1816653", "revid": "1632387", "url": "https://it.wikipedia.org/wiki?curid=1816653", "title": "Dosso (Niger)", "text": "Dosso \u00e8 un comune rurale del Niger, capoluogo del dipartimento e della regione omonimi. Si trova nel sud-ovest del paese, a circa 130 chilometri a sud-est dalla capitale Niamey."}
{"id": "1816657", "revid": "1494169", "url": "https://it.wikipedia.org/wiki?curid=1816657", "title": "25 to Life", "text": ""}
{"id": "1816660", "revid": "120130750", "url": "https://it.wikipedia.org/wiki?curid=1816660", "title": "Episodi di Renegade (seconda stagione)", "text": "La prova.\nTrama.\nAd un anno dalla morte di Val, Reno si reca al cimitero dove Dixon e i suoi alleati lo aspettano per ucciderlo; Reno riesce per\u00f2 a fuggire, rimanendo ferito. In seguito, Bobby viene chiamato da Hound Adams, (fratello di Hogg Adams che aveva fatto l'attentato a Reno) il quale dice di aver prove per dimostrare l'innocenza di Reno. Hound \u00e8 difatti stato arrestato per una rissa e temendo di finire ucciso come il fratello, darebbe le prove in cambio della sua cauzione e di una somma aggiuntiva. Hound assicura che suo fratello, scarcerato da Burrell e Dixon affinch\u00e9 uccidesse Reno, aveva registrato la conversazione ed aveva visto Dixon uccidere l'altro agente. Tuttavia, Hound viene fatto evadere da Dixon, che lo usa per far uscire Reno allo scoperto ed ucciderlo. Sfuggito al tenente, Reno obbliga Hound a dargli la videocassetta, nascosta in una nave. Dixon tuttavia li trova ed inizia a lottare con Reno; Hound fugge con la prova, dichiarando di volerla consegnare solo se Reno uccider\u00e0 Dixon. \nLa condanna.\nTrama.\nUn pugile, che era stato campione nel suo sport, \u00e8 finito in galera per aver investito un ragazzo ed ora \u00e8 riuscito a fuggire. Bobby vede l'occasione per farsi pubblicit\u00e0 con la sua cattura e manda Reno sulle sue tracce. La psicologa che seguiva il pugile in carcere spiega tuttavia che l'uomo \u00e8 molto meno pericoloso di quanto si creda, ed \u00e8 vittima del razzismo e dei pregiudizi; Reno riesce catturarlo, ed impara che il pugile era troppo ubriaco la sera dell'incidente per ricordarsi cos'era successo, ma ha firmato ugualmente la confessione, senza saper cosa vi era scritto poich\u00e9 non sa leggere. Reno sospetta che il vero colpevole possa essere il manager del campione, che aveva brindato con lui dopo una vittoria; intanto, alcuni agenti cercano di arrestare il pugile e catturando Reno che l'aveva liberato. Con un trucco Bobby riesce a far rilasciare il suo collega e i due si precipitano alla palestra, dove il pugile ha aggredito il suo manager, il quale confessa di esser stato lui ad investire il ragazzo, scaricando poi la colpa sul pugile che era troppo ubriaco per poter negare. Infuriato, il campione vorrebbe quindi gettarlo da un tetto, ma Reno e Bobby lo convincono a non farlo. Bobby ottiene un servizio in televisione per aver dimostrato l'innocenza del pugile, perdendo per\u00f2 la taglia in quanto l'uomo non \u00e8 pi\u00f9 ricercato. \nUna vita a rischio.\nTrama.\nMentre Reno insegue un ricercato, questo uccide un uomo per rubargli la macchina e fuggire. Una ragazza \u00e8 testimone del delitto ed il criminale tenta di ucciderla, venendo bloccato da Reno, che convince la giovane a fare denuncia. In seguito, il criminale viene rilasciato e Reno rintraccia la ragazza per proteggerla, scoprendo che fa parte di una comunit\u00e0 di mormoni ed \u00e8 figlia del pastore. La presenza di Reno infastidisce il pastore e lo sceriffo che era il fidanzato della giovane, prima che lei si innamorasse di Reno. Lo sceriffo indaga sul suo conto e scoprendo che \u00e8 ricercato, vorrebbe arrestarlo ma viene stordito da Bobby; intanto il criminale ha inseguito la ragazza in chiesa e sta per ucciderla, ma finisce lui stesso ucciso da Reno. Fatta pace con Reno, il pastore impedisce allo sceriffo di continuare la caccia nei suoi confronti, e permette alla figlia di trasferirsi in citt\u00e0 per gli studi.\nConcorrenza sleale.\nTrama.\nDurante una caccia ad un bandito, Reno rimane affascinato da una donna che lavora come barista, in realt\u00e0 una cacciatrice di taglie che sta inseguendo lo stesso ricercato. La donna stordisce Reno, chiedendo un riscatto a Bobby e Cheyenne o consegner\u00e0 Reno alla polizia. Liberato dai suoi soci, Reno impara che la donna (Avalon) sta probabilmente seguendo il criminale per arrestare un altro membro della banda, che anni prima non solo le era sfuggito, ma l'aveva catturata a sua volta umiliandola. In seguito Bobby, Reno e Cheyenne stanno per essere uccisi dalla banda ma vengono salvati da Avalon, che accetta di lavorare insieme a loro ed in apparenza si innamora di Reno. Il giorno dopo la donna denuncia per\u00f2 Reno alla polizia, facendolo fuggire per evitare di dividere il profitto. I tre soci la ritrovano ed anzi la salvano poich\u00e9 nel frattempo lei \u00e8 stata catturata dalla banda e sta per essere uccisa. Gli agenti accorsi sul posto riconoscono per\u00f2 Reno e lo arrestano per consegnarlo a Dixon: Alvalon usa la sua astuzia per farlo rilasciare, salvandolo cos\u00ec a sua volta. \nOrario di chiusura.\nTrama.\nUn killer ha l'abitudine di entrare nei locali quando sono ormai chiusi, rapinandoli ed uccidendo i presenti. Reno cerca di fermarlo ma viene a sua volta bloccato dalla polizia, cosicch\u00e9 assiste ad un omicidio riuscendo solo in seguito ad arrestare il killer. Bobby consegna il criminale alla polizia, ma viene lui stesso chiamato a testimoniare al processo, poich\u00e9 non vi sono altri testimoni. Bobby rifiuta di fare il nome del suo testimone (Reno) per non farlo arrestare e viene imprigionato lui stesso; Reno allora fa un patto con una agente del posto, dichiarandosi pronto a testimoniare e a scontare la sua condanna purch\u00e9 Bobby sia liberato e che il killer, ora rilasciato, finisca in prigione. L'accordo prevede inoltre che Reno catturi il killer, ma succede il contrario. Fatto evadere dall'agente, Reno ritrova per\u00f2 il criminale, che \u00e8 costretto ad uccidere in quanto rifiutava di arrendersi.\nMai dire amore.\nTrama.\nJohnny, un mafioso, viene ucciso da un uomo mascherato, ma dell'omicidio viene accusata sua moglie Lisa; il boss padre di Johnny fa anzi scarcerare la donna per poi ucciderla e vendicare il figlio. Lisa riesce per\u00f2 a sfuggire ai killer e viene catturata da Reno, che la protegge dai sicari. In uno di questi agguati, Reno si convince dell'innocenza della donna poich\u00e9 lei aveva l'occasione di uccidere uno dei suoi aggressori e non ne ha avuto il coraggio; in seguito Reno si innamora di Lisa, che assomiglia molto a Val, e decide di fuggire assieme a lei, per non metter in pericolo Bobby e Cheyenne. La donna rimane infatti nel mirino dei killer, ma Reno scopre che ad uccidere Johnny \u00e8 stato un altro mafioso, e presenta la prova al boss in cambio della vita della donna. Arrestato, il vero colpevole viene in seguito fatto uccidere dal boss che vendica cos\u00ec suo figlio, ma Lisa \u00e8 salva.\nMorire per vivere.\nTrama.\nReno riesce a farsi accogliere in una compagnia di surfisti diventati rapinatori, per seguire le loro mosse e coglierli sul fatto; tuttavia, scopre che il loro capo, che ha convinto gli altri a rubare, \u00e8 malato di tumore e morir\u00e0 entro qualche mese, cos\u00ec sfida continuamente la morte con rapine ed altri rischi per sentirsi vivo. Reno non si sente di arrestarlo e convince Bobby a catturare invece un boss della droga, che probabilmente si far\u00e0 vivo per vendicarsi in quanto i surfisti lo hanno derubato. In una sparatoria, gli uomini del boss feriscono uno dei surfisti e prendono in ostaggio la sorella del capogruppo, interrogandola per riavere il loro denaro. Reno e Bobby penetrano nella sede del boss, ma il criminale si fa scudo con la donna; per salvarla, suo fratello resta colpito e muore.\nBonnie e Claire.\nTrama.\nReno arresta una ladra di nome Bonnie e si avvia per consegnarla a Bobby, che la porter\u00e0 in prigione. Durante il tragitto, Bonnie riesce a commuovere Reno ottenendo una sosta a casa sua, poich\u00e9 prima di finire in galera vorrebbe salutare la sua bambina, Claire. Arrivato sul posto, Reno viene stordito da un'altra donna, che lo lega e fugge assieme a Bonnie. Claire \u00e8 difatti la sorella della ladra e non la figlia. Liberato da Bobby, Reno riprende l'inseguimento; riesce a catturare una delle donne, ma l'altra prende in ostaggio Bobby, obbligando Reno a rilasciare sua sorella. Nuovamente in fuga, le due sorelle vengono tuttavia arrestate con l'aiuto di Cheyenne.\nPilota da fuga.\nTrama.\nUn rapinatore ha l'abitudine di fuggire su auto da corsa, seminando la polizia. Bobby e Cheyenne sospettano un proprietario di auto da corsa, ex compagno di cella del criminale, come suo possibile complice; Reno si fa quindi assumere come meccanico ed in seguito sostituisce il pilota, essendosi dimostrato pi\u00f9 abile di questo. Intanto si scopre che il proprietario delle auto non \u00e8 complice del rapinatore, ma \u00e8 obbligato ad aiutarlo per salvare s\u00e9 stesso e sua figlia; l'accordo prevede che ad ogni colpo lui fornisca un'auto ed un pilota, in questo caso Reno. Il rapinatore ha intanto ucciso il pilota precedente ed ha preso in ostaggio la figlia del suo \"complice\" nel caso cambiasse idea. Reno aiuta quindi il criminale, sfuggendo alla polizia dopo la rapina, poi frena di colpo, mandandolo K.O. \nChicago Blues.\nTrama.\nUn assassino \u00e8 appena evaso; al processo, l'uomo aveva giurato di vendicarsi appena possibile dell'agente che lo aveva arrestato: Douglas, il padre di Reno. Reno si precipita quindi a Chicago, la citt\u00e0 in cui vive suo padre e lo aiuta a catturare il killer, impedendogli per\u00f2 di ucciderlo. Douglas non sopporta di avere un figlio sospettato di omicidio e ricercato cos\u00ec finiscono per litigare; tuttavia, rifiuta di collaborare con Dixon, arrivato a Chicago per arrestare Reno. Intanto, il killer ha corrotto una delle guardie facendosi rilasciare; Douglas e Reno riescono per\u00f2 ad arrestarlo nuovamente. Arrivato alle loro spalle, Dixon uccide il killer, poi cerca di arrestare Reno, ma Douglas lotta con lui, facendo scappare il figlio.\nQuestione d'onore.\nTrama.\nUn giudice passa la notte con una spogliarellista, ma al mattino la ragazza \u00e8 morta e lui non ricorda nulla dell'accaduto. L'uomo chiede aiuto al proprietario del locale notturno, che tuttavia lo ricatta, obbligandolo a scagionarlo in un processo che lo riguarda. Intanto, un ex marine chiede a Bobby di ritrovare sua figlia che \u00e8 scomparsa; quando impara che \u00e8 stata uccisa, decide di vendicarla assieme al figlio, intimando Reno e Bobby di non ostacolarlo. Reno scopre che il giudice \u00e8 innocente ed il vero colpevole \u00e8 il padrone del locale che voleva incastrarlo; il giudice stesso viene per\u00f2 ucciso dal criminale che tenta la fuga assieme ad un suo complice. Reno e Bobby catturano sia uno dei delinquenti che il marine; quest'ultimo cerca di convincere il figlio ad uccidere l'assassino di sua sorella, ma il giovane non vuole divenire a sua volta assassino e consegna il colpevole ai cacciatori di taglie. \nDoppio riscatto.\nTrama.\nUna ragazza viene rapita e suo padre, amico di Bobby, lo chiama in modo che la ritrovi. Reno e Bobby iniziano ad indagare scoprendo che si tratta di delinquenti professionisti, che compiono un solo rapimento in uno stato per poi trasferirsi; intanto al padre, gestore di vari alberghi, viene chiesto un grosso riscatto e Reno si avvia per consegnarlo. Tuttavia, Reno viene aggredito da una banda di motociclisti che gli rubano la moto col denaro; mentre Bobby cerca di recuperare altri soldi, Reno si presenta ugualmente all'appuntamento ma finisce catturato e i delinquenti decidono di ucciderlo come avvertimento. Un altro motociclista, salvato da Reno dopo un incidente, ricambia aiutando Bobby a liberarlo e la banda viene arrestata. \nCaccia spietata.\nTrama.\nUn uomo rimasto vedovo compie furti facendosi aiutare dalla sua bambina, Charlie. Un giorno, ruba l'incasso in una videoteca rubando inoltre alcune videocassette, in una delle quali \u00e8 piena di denaro, nascosto l\u00ec da due criminali. Reno, che seguiva l'uomo per arrestarlo, assiste invece al suo rapimento da parte dei banditi e si trova cos\u00ec ad occuparsi della bambina. I criminali minacciano l'uomo per farsi restituire il denaro; intanto Reno ha convinto Charlie ad aiutarlo per salvare suo padre e la bambina gli rivela il nascondiglio dei soldi. Durante lo scambio, il padre fugge rimanendo ferito, ma Reno riesce a catturare i due banditi. L'uomo affida la bambina ad una parente dovendo andare in galera per furto, ma giura che una volta uscito diventer\u00e0 onesto.\nA sud della 98a.\nTrama.\nUn uomo viene ucciso dopo un tentativo di rapina in un quartiere malfamato di Bay City. Il possibile colpevole, un giovane di nome Dexter, \u00e8 stato sorpreso da una telecamera; Reno decide quindi di catturarlo e ci riesce, tuttavia Dexter non \u00e8 colpevole. Il vero assassino, un altro giovane della stessa banda, ha intenzione di uccidere il suo \"amico\" prima che possa parlare, oltre a Reno che lo difende. Reno si rifugia in un centro sociale di cui \u00e8 amico del gestore, raggiunto poi da Bobby e Cheyenne; la banda circonda per\u00f2 il centro e ferisce il gestore che cercava di trattare con loro. Si scopre che la stessa figlia dell'uomo, innamorata di Dexter, aveva avvertito la banda affinch\u00e9 lo liberassero, senza sapere che questi vogliono ucciderlo. Reno tenta di fuggire in moto per chiamare aiuto, ma finisce preso in ostaggio; Dexter cerca allora di trattare col suo \"amico\" che per\u00f2 gli spara, prima di venir ucciso da Bobby e Cheyenne. Rimasto ferito, Dexter viene arrestato per piccoli reati ma \u00e8 assolto dall'accusa di omicidio.\nFuga con ostaggi.\nTrama.\nDopo varie ricerche, Reno \u00e8 riuscito a rintracciare Hound Adams e lo aspetta a sua insaputa in un bar; appena riesce a fermarlo, alcuni rapinatori entrano nel locale. Per difendere gli ostaggi, Reno viene ferito; il barista riesce ad avvertire la polizia che circonda il locale. In cambio della vita degli ostaggi, i delinquenti chiedono un elicottero e mandano Reno a trattare con gli agenti; Dixon riconosce il suo nemico al telegiornale e si precipita con l'intenzione di ucciderlo, ma il capo della polizia locale rifiuta di affidargli il caso. Reno \u00e8 riuscito intanto ad avvertire Bobby e Cheyenne: mentre Cheyenne finge un incidente per distrarre gli agenti, Bobby penetra nel bar, fornendo a Reno una pistola. Parte della banda finisce cos\u00ec uccisa nella sparatoria ed il barista consegna alla polizia i rapinatori rimasti, ma Hound si \u00e8 nascosto e Reno deve fuggire prima di aver trattato con lui. \nLupo solitario.\nTrama.\nCon una scusa, Bobby manda Reno nel suo rifugio in montagna, dove lo aspetta la sua fidanzata Lisa, che aveva un fine settimana libero. Nella stessa zona, vi sono per\u00f2 tre produttori di droga, due uomini ed una donna. I due uomini molestano Lisa venendo cacciati da Reno, che poi scopre la loro attivit\u00e0 e li denuncia allo sceriffo, senza risultato. In seguito, Reno stesso cattura la banda e la consegna allo sceriffo, ma quest'ultimo \u00e8 alleato coi delinquenti e li libera ordinando loro di uccidere i due intrusi. I produttori di droga sorprendono quindi Reno e Lisa nel rifugio, ma l'attentato fallisce e vengono nuovamente arrestati assieme allo sceriffo. Reno si rende conto che Lisa \u00e8 in pericolo vicino a lui ed \u00e8 costretto a lasciarla.\nEvasione all'alba.\nTrama.\nIn una cittadina viene uccisa la moglie dello sceriffo e questo incolpa un rapinatore che era stato amante della donna anni prima, appena tornato in paese. Reno e Bobby, che davano la caccia allo stesso ricercato, si trovano a doverlo difendere dallo sceriffo e dai suoi aiutanti, poich\u00e9 vorrebbero ucciderlo anzich\u00e9 arrestarlo. I due cacciatori di taglie cercando di far ragionare lo sceriffo, vengono arrestati anch'essi, ma Cheyenne paga la loro cauzione facendoli uscire; intanto, una ragazza del posto \u00e8 convinta dell'innocenza del rapinatore, ma nessuno le crede, poich\u00e9 anni prima aveva cercato di suicidarsi. I due soci imparano inoltre che lo sceriffo ha intenzione di uccidere il prigioniero e lo fanno evadere, venendo per\u00f2 bloccati poco dopo. La ragazza accorre sul posto ed incolpa il vice sceriffo, (attuale amante della vittima) e consegna l'arma del delitto: spiega inoltre che il suo tentativo di suicidio \u00e8 stato causato da una violenza dello stesso uomo. Il colpevole tenta di fuggire, ma Reno e lo sceriffo lo bloccano.\nUna pistola per due.\nTrama.\nUn insegnante di cui Cheyenne era innamorata, viene accusato di aver ucciso la moglie, da cui si stava separando poich\u00e9 lo tradiva. Convinta dell'innocenza dell'uomo, Cheyenne paga la sua cauzione e lo fa scarcerare in attesa del processo. I due si innamorano mentre Reno e Bobby, non fidandosi di quell'uomo, iniziano ad indagare sul suo conto. Al processo la colpa dell'omicidio viene data per\u00f2 all'amante della moglie, un avvocato che stava indagando sullo stesso caso. L'esame dei proiettili conferma che ad uccidere non \u00e8 stata la pistola dell'insegnante, che tuttavia ne ha usato un'altra facendola poi sparire. Quando Cheyenne lo scopre, il professore cerca di ucciderla, ma Reno lotta con lui e lo arresta, consolando poi la donna.\nLo sceriffo.\nTrama.\nMentre insegue due banditi, uno sceriffo rimane ucciso nella sparatoria. Capitato da quelle parti inseguendo un ricercato, Reno viene convinto a prendere il posto dello sceriffo perch\u00e9 il suo giovane vice non \u00e8 capace di mantenere l'ordine. Controvoglia, Reno accetta ed assieme al giovane arresta uno dei banditi ed uccide l'altro. Capeggiati dal nipote dello sceriffo ucciso, i cittadini assaltano per\u00f2 la prigione per eliminare anche l'altro bandito. Seguendo gli insegnamenti di Reno, il vice-sceriffo riesce a farsi rispettare e a calmare la rivolta, guadagnandosi cos\u00ec la stella da sceriffo. Il giovane ricambia fingendo di non riconoscere Reno tra le foto dei ricercati, e questo riparte.\nUna taglia per sette (Parte 1).\nTrama.\nUn ricco industriale assume sei cacciatori di taglie, pi\u00f9 Reno che accompagna Bobby, promettendo loro un milione di dollari se catturano Rikki, una donna che gli avrebbe rubato un dischetto per venderlo alla concorrenza; i sette \"colleghi\" possono agire per conto proprio o dividersi il bottino, purch\u00e9 compiano il lavoro. Seguendo le indicazioni di Cheyenne, Reno trova la donna, che tuttavia gli scappa; passata la frontiera col Messico, Rikki \u00e8 tuttavia catturata da un altro cacciatore di taglie. Woodley, (ulteriore cacciatore di taglie senza scrupoli) uccide il suo collega e d'accordo con la polizia messicana, fa arrestare Bobby per l'omicidio, cos\u00ec da eliminare due concorrenti. In una sparatoria, Reno affronta Woodley e riesce a strappargli la donna, che per\u00f2 fugge.\nUna taglia per sette (Parte 2).\nTrama.\nMentre Cheyenne riesce a far scarcerare Bobby, Reno ritrova Rikki e telefona all'industriale, che manda un elicottero a prenderli; Reno e Rikki, inseguiti dagli altri colleghi, non riescono a per\u00f2 a salirci. Ripartito, l'elicottero esplode in volo, poich\u00e9 il riccone aveva intenzione di eliminare la donna e chi era con lei. Rikki spiega che non ha rubato nessun dischetto, ma \u00e8 stata l'amante dell'industriale ed ha scoperto un diario in cui la prima moglie dell'uomo (in teoria morta in un incidente) accusava il marito di volerla uccidere. Sfuggiti alla polizia messicana, Reno e la donna tornano in California; Woodley ed un altro collega prendono per\u00f2 in ostaggio Bobby e Cheyenne per costringere Reno a consegnar loro Rikki; Reno risolve la situazione con l'aiuto di Nathan, un altro cacciatore di taglie che aveva un debito con lui. Reno e la donna penetrano nella villa dell'industriale, recuperando il diario che lei aveva nascosto; senza sapere che Reno e Rikki lo stanno registrando, l'industriale confessa il suo delitto, venendo cos\u00ec arrestato.\nUn poliziotto speciale.\nTrama.\nAlcuni ladri rapinano un museo, ferendo Reno che si trovava sul posto. All'arrivo della polizia, uno dei rapinatori prende in ostaggio una donna, ma finisce ucciso da un poliziotto che tuttavia, sparando, rende cieca la donna. Mentre Bobby e Cheyenne fanno fuggire Reno dall'ospedale, il poliziotto, Quinn, si sente responsabile dell'accaduto e si dimette, iniziando inoltre ad assistere la donna, pur senza svelargli che \u00e8 stato lui a renderla cieca. Reno e Quinn si alleano inoltre per catturare un assassino che, tornato in libert\u00e0, cerca di uccidere una testimone amica del poliziotto. La donna coinvolta nella rapina riesce infine a riprendere la sua carriera di giudice."}
{"id": "1816661", "revid": "1543377", "url": "https://it.wikipedia.org/wiki?curid=1816661", "title": "Tessaoua", "text": "Tessaoua \u00e8 un comune rurale del Niger, capoluogo del dipartimento omonimo nella regione di Maradi."}
{"id": "1816664", "revid": "543975", "url": "https://it.wikipedia.org/wiki?curid=1816664", "title": "Episodi di Renegade (terza stagione)", "text": "La resa dei conti (1\u00aa parte).\nTrama.\nBickford, un agente alleato con Dixon, telefona a Bobby dicendo di avere prove che provano la corruzione del tenente e l'innocenza di Reno; Bobby non gli crede, ma subito dopo Dixon uccide Bickford venendo filmato da una telecamera. Reno insegue quindi Dixon e lo cattura, progettando di ucciderlo; lo risparmia tuttavia in cambio delle prove di cui parlava Bickford. I due arrivano alla casa del tenente, dove li aspetta Bickford, la cui morte era solo una finta. Stordito dall'agente, Reno viene arrestato. Dixon e Bickford lasciano poi scappare Reno per ucciderlo durante la fuga; bench\u00e9 Reno riesca a togliersi il braccialetto elettronico, il suo nemico lo ritrova. L'arrivo di altri agenti obbliga per\u00f2 Dixon ad arrestare Reno invece di eliminarlo.\nLa resa dei conti (2\u00aa parte).\nTrama.\nFinito in prigione, Reno rischia la condanna a morte per l'uccisione di Burrell. Mentre Bobby tenta di aiutarlo pagandogli un buon avvocato, Dixon e Bickford decidono di eliminarlo prima del processo e corrompono alcuni prigionieri affinch\u00e9 lo uccidano, ma gli attentati falliscono. Reno fa il test con la macchina della verit\u00e0 convincendo l'avvocatessa della sua innocenza, ma anche Dixon falsifica un test su se stesso per risultare innocente. Il giorno del processo, Bobby e Cheyenne hanno rintracciato Hound Adams e lo convincono con una grossa somma a testimoniare in favore di Reno; poich\u00e9 Dixon lo ha pagato meglio, Hound passa per\u00f2 dalla sua parte accusando Reno, che viene condannato.\nLa resa dei conti (3\u00aa parte).\nTrama.\nReno viene trasferito in un'altra prigione assieme al suo compagno di cella, Rocky. L'avvocatessa, che si \u00e8 innamorata di lui, cerca ogni modo per farlo uscire; intanto Rocky viene aggredito da altri detenuti e Reno lo salva, nonostante questo avesse cercato di ucciderlo prima del processo. Divenuto quindi amico di Reno, Rocky gli spiega che Dixon lo aveva pagato per eliminarlo, in caso contrario avrebbe ucciso il suo bambino, ed inserisce Reno in un piano d'evasione. Il giorno della fuga, Rocky viene ferito da una guardia per permettere a Reno di scappare; una volta fuggiti, gli altri evasi accusano di ci\u00f2 Reno, ma imparano che Rocky sta morendo di malattia e lo ha fatto evadere al suo posto. Bobby e l'avvocatessa rintracciano Reno, ma anche Dixon e Bickford sono sulle sue tracce. I due agenti corrotti riescono a bloccare il fuoristrada di Bobby, convinti che vi sia anche Reno a bordo, che invece \u00e8 fuggito con la sua moto.\nIl re leggenda.\nTrama.\nDurante una rissa in un bar, Reno viene difeso da un uomo che si fa chiamare \"Il Re\" ed assomiglia molto ad Elvis Presley; anzi, inizia a sospettare che sia effettivamente il cantante, mentre Bobby e Cheyenne pensano che sia invece il suo manager, Tom: la roulotte in cui vive \u00e8 difatti intestata a quel nome. La sorella di Tom spiega per\u00f2 che suo fratello \u00e8 anch'esso sparito da molti anni come Elvis e lo ritiene morto. Ad ogni caso, \"Il Re\" \u00e8 nel mirino di un uomo che cerca di ucciderlo e dopo aver fallito, paga due killer per farlo. I due assassini vengono per\u00f2 catturati da Reno; intanto si scopre che Tom ha diritto ad un'eredit\u00e0 assieme a sua sorella ed appunto il cognato, all'oscuro della moglie, ha mandato i killer. Reno accompagna quindi \"Il Re\" a riscuotere l'eredit\u00e0 ed arresta suo cognato.\nVento Nero.\nTrama.\nReno ha una visione in cui il suo maestro di arti marziali lo chiama in aiuto. L'uomo lo informa che uno dei suoi allievi, Vento Nero, lo ha disonorato diventando un criminale: difatti usa le arti marziali agli ordini di un disonesto industriale ed ha aggredito una giornalista che aveva criticato il suo capo, mandandola in coma. Ulteriormente allenato dal maestro, Reno si sente in grado di sconfiggere Vento Nero e provoca l'industriale per farselo mandare contro; tuttavia, Reno perde ed \u00e8 sul punto di finire ucciso dall'avversario. In seguito Vento Nero prende in ostaggio il maestro per costringere Reno ad affrontarlo di nuovo: mentre Bobby finge di voler concludere un affare con l'industriale per smascherare la sua corruzione e farlo arrestare, Reno riesce a battere Vento Nero e libera il suo maestro. \nLa dama in bianco.\nTrama.\nA New Orleans un mago vudu \u00e8 accusato di omicidio e Reno intende arrestarlo; non avendo un identikit, cattura per\u00f2 un suo assistente, che lancia una maledizione su di lui; a Reno e a Bobby che intendeva raggiungerlo capitano guai a ripetizione. Tornato libero, l'assistente riceve dal mago l'ordine di uccidere Reno, ma fallisce e muore lui stesso a causa della maledizione. Intanto due agenti locali non gradiscono la presenza di Reno, ma uno di loro intende seguirlo per arrestare il mago a cui sta dando la caccia anch'esso. Dalla \"dama in bianco\", un'ex assistente del mago, Reno impara che questo si rifugia in un macello abbandonato e vi penetra, seguito dai due agenti. Uno dei poliziotti \u00e8 per\u00f2 alleato del mago e cattura sia il suo collega che Reno, i quali stanno per essere uccisi. La \"dama in bianco\" distrae per\u00f2 il mago e Reno si libera, arrestando assieme all'agente i due criminali. \nCowboy.\nTrama.\nUn amico di Bobby si reca ad un rodeo cercando di riprendersi un toro che gli era stato rubato ma viene aggredito e picchiato da alcuni uomini. Per smascherare i ladri, Bobby decide di iscriversi ad una gara del rodeo ma non viene accettato e Reno prende il suo posto. Reno viene preso di mira dai ladri che ricattano anche la figlia del padrone, minacciando la sua bambina nel caso li denunciasse; i delinquenti cercano di sbarazzarsi di lui facendolo incornare da un toro. Salvato dall'intervento del padrone, che \u00e8 all'oscuro dei furti, Reno in seguito picchia uno dei ladri e si offre per sostituirlo. I complici si trovano costretti ad accettare l'aiuto di Reno nel furto successivo ma non fidandosi di lui tentano di ucciderlo subito dopo. Con l'aiuto di Bobby e Cheyenne, Reno cattura per\u00f2 i due uomini e restituisce il bestiame rubato ai proprietari. \nFusti e pupe.\nTrama.\nUn boss della droga usa come base la sua barca e spaccia in varie citt\u00e0 lungo la costa. Poich\u00e9 il criminale traffica anche anabolizzanti oltre alle altre droghe, Bobby convince Cheyenne e Reno ad iscriversi in una palestra che sospetta essere rifornita dal boss. Reno cerca di mettersi in contatto con gli spacciatori, tra cui c'\u00e8 il capo della palestra, e scopre che in quel locale non solo c'\u00e8 uno spaccio di anabolizzanti ma questi vengono anche mescolati, all'insaputa dei clienti, nelle loro bevande. Per attirare in trappola il boss, Bobby si finge anch'esso uno spacciatore ma viene rapito dal criminale che lo porta nella barca per interrogarlo. Preoccupato per la scomparsa del suo amico, Reno costringe il capo della palestra a dirgli dove si trova e si precipita a salvare Bobby, arrestando il boss che stava per ucciderlo. \nUna voce nella notte.\nTrama.\nUno spacciatore di droga organizza feste in cui vende la sua merce ed ora \u00e8 a San Diego, poich\u00e9 una ragazza \u00e8 finita in coma dopo una festa. Mentre Reno cerca di infiltrarsi nella festa successiva per arrestare il colpevole, diviene famoso senza volerlo perch\u00e9 una giornalista diffonde la sua storia dipingendolo come un eroe. Inizialmente interessata solo ad aumentare gli ascolti radiofonici, la giornalista si innamora poi di Reno, ma Dixon inizia a sorvegliarla, nella speranza di arrestare il suo nemico. Intanto, Reno cattura lo spacciatore (che si dichiara figlio di Dixon) ed un suo complice; bench\u00e9 il tenente finga davanti a Bobby di non riconoscere il figlio, successivamente lo prende in custodia, ma il giovane fugge non fidandosi di suo padre. Intanto, Dixon ha messo varie pattuglie sulle tracce di Reno, ma la giornalista fa credere che sia nella sua stazione radio, cosicch\u00e9 Dixon e gli altri agenti si precipitano sul posto e Reno pu\u00f2 fuggire. \nLa preda umana.\nTrama.\nReno e Bobby stanno per catturare un ricercato quando un altro cacciatore di taglie arriva sul posto arrestando la stessa persona. Dalla moglie del ricercato, i due imparano che l'uomo \u00e8 stato ucciso prima di arrivare in prigione. Difatti quel cacciatore di taglie (un ex allievo di Bobby) \u00e8 un appassionato di armi di vario genere e oltre a riscuotere le taglie organizze cacce a pagamento usando i suoi prigionieri come bersaglio. Reno cerca prove sul criminale, ma viene catturato e portato in una zona sperduta, dove tre uomini gli danno la caccia. Durante la fuga, Reno incontra una botanica che conosce la zona e lo aiuta a fuggire. Il cacciatore di taglie decide di ucciderlo personalmente, ma Bobby, che si era precipitato sul posto per aiutare Reno ed era stato catturato anch'esso, si libera in tempo per disarmare il suo ex allievo ed arrestarlo. I due soci regalano quindi una delle taglie alla vedova. \nAngeli biondi.\nTrama.\nUna madre denuncia la scomparsa della figlia e chiede aiuto a Bobby, che manda Reno ad indagare. Da alcuni indizi, Reno sospetta che la ragazza sia diventata una prostituta di lusso in un albergo e si finge un cliente, riuscendo ad incontrarla. La giovane non vuole abbandonare il suo lavoro, ma cambia idea quando riconosce una delle sue \"colleghe\" che \u00e8 stata drogata ed uccisa, poich\u00e9 il padrone dell'hotel la considerava ormai troppo \"vecchia\" per quel lavoro. Reno ha una sparatoria con gli sfruttatori e rimane ferito, ma riesce a fuggire con le ragazze, rifugiandosi da una sua conoscente. Questa telefona al padrone denunciando la loro presenza, ma \u00e8 solo un trucco per attirare il criminale sul posto, dove Bobby e Reno lo aspettavano per catturarlo.\nMai dire droga.\nTrama.\nEliane, una agente di polizia ex collega di Reno, \u00e8 in pericolo poich\u00e9 ha denunciato un collega corrotto, Richie, colpevole di spaccio di droga ed armi. Saputo che l'uomo \u00e8 un appassionato di moto, Reno finge di volerne vendere una, attirando l'agente che lo porta nella sua villa, prima di capire l'inganno e fuggire. Durante la fuga Richie ha per\u00f2 un incidente e muore. Intanto, un killer che l'uomo aveva assoldato per uccidere Eliane arriva alla villa e scambia Reno per Richie; annuncia inoltre che sta per arrivare un boss della malavita per acquistare droga. Reno ed Eliane reggono la parte per aspettare l'arrivo del boss ed arrestarlo, trovando inoltre il luogo dove Richie nascondeva la merce rubata. Al momento dello scambio, il boss che conosceva Richie capisce l'inganno e Reno sta per essere ucciso. Con l'intervento di Eliane e di Bobby, Reno si libera, mentre il killer ed il boss vengono arrestati. \nRancho Escondido.\nTrama.\nIl direttore della banca usata da Bobby \u00e8 un truffatore ed \u00e8 ricercato dall'F.B.I. All'arrivo degli agenti, l'uomo riesce per\u00f2 a fuggire su un elicottero assieme alla sua amante e complice. Avendo riconosciuto il modello dell'elicottero, Bobby e Reno rintracciano il pilota ed imparano che il truffatore si \u00e8 fatto scaricare oltre il confine in un villaggio del Messico. Qui Reno scopre che il delinquente sta per cambiare identit\u00e0, poich\u00e9 il capo dell'albergo dove alloggia ha un lavoro clandestino come chirurgo plastico. Pur senza rinunciare alla caccia, Reno pensa di sottoporsi allo stesso intervento, senza sapere che il chirurgo \u00e8 un pazzo che compie esperimenti sui suoi pazienti. Avvertiti dalla complice del truffatore, nel frattempo pentita, Bobby e Cheyenne riescono a salvare Reno nella sala operatoria e consegnano il truffatore ed il chirurgo all'F.B.I, lasciando scappare la complice come premio per averli aiutati. \nColpo grosso.\nTrama.\nBobby si reca in un altro stato per prelevare un prigioniero e lo trova svenuto. Quando il prigioniero rinviene, giura di essere lo sceriffo e racconta di essere stato aggredito dal criminale che ha preso il suo posto. Travestito da agente, il delinquente \u00e8 nel frattempo fuggito con una macchina della polizia e ha finto di prendere in consegna un altro prigioniero (il suo ex complice) per poi liberarlo. Per rimediare al suo errore, Bobby collabora con lo sceriffo finch\u00e9 questo viene ferito in una sparatoria e Bobby prosegue la caccia insieme a Reno. Il criminale coinvolge a forza l'altra sua complice, una spogliarellista che aveva distratto le vittime nel colpo precedente, per fare una rapina ad un furgone portavalori. Prevedendo la sua mossa, Bobby e Reno inseguono i ladri sul furgone e gettandovi dentro dei candelotti fumogeni, li bloccano. \nIl mostro.\nTrama.\nUn killer che ha ucciso varie donne \u00e8 stato soprannominato \"Il mostro di Santa Barbara\"; quando un'altra ragazza scompare, Bobby si reca nella citt\u00e0, imparando da un agente che la giovane \u00e8 una studentessa ed \u00e8 stata vista l'ultima volta da uno dei suoi professori. Bobby ottiene un appuntamento a casa dell'insegnante, che tuttavia lo narcotizza e lo rinchiude nella sua cantina, essendo lui stesso il mostro. Nella cantina \u00e8 tenuta prigioniera anche la studentessa, ma il killer annuncia che a breve uccider\u00e0 o lei o Bobby. Intanto, Reno e Cheyenne arrivano a Santa Barbara per cercare Bobby; Reno interroga il professore, intuendo solo in seguito la verit\u00e0. Un agente locale sospetta invece che Reno stesso sia il mostro ed accusa Cheyenne di averlo aiutato a fuggire; Reno intanto ha catturato il mostro, obbligandolo a dirgli dove tiene il suo socio. Mentre Reno libera Bobby e la studentessa, il killer cerca di fuggire, ma viene fermato da Cheyenne. \nOmicidi a ripetizione.\nTrama.\nUn uomo \u00e8 finito in rovina e non riesce a restituire i soldi che gli erano stati prestati dalle banche; un'agenzia di recupero credito gli sequestra la casa e l'auto, causando inoltre l'allontanamento di sua moglie. Ormai impazzito, l'uomo diviene assassino uccidendo tre dipendenti dell'agenzia e viene messa una taglia su di lui. Per guadagnare la taglia e nel contempo proteggere le persone rimaste, Reno si fa assumere nella stessa agenzia. Uno dei colleghi di Reno si improvvisa cacciatore di taglie, ma all'arrivo dell'assassino non ha il coraggio di fermarlo e ci pensa Reno, che tuttavia divide parte della taglia col suo collega.\nL'asso nella manica.\nTrama.\nReno \u00e8 appostato per arrestare uno spacciatore chiamato \"Il predicatore folle\", ma questo gli sfugge, uccidendo anche un uomo che si trovava sul posto. Reno si sente responsabile ed inizia ad indagare: la vittima, Tracy, era stato compagno del \"predicatore\" durante la guerra del Vietnam e ne era rimasto in contatto, in apparenza come suo socio; Reno si fa avanti per proteggere la moglie ed il figlio della vittima, dato che lo spacciatore li perseguita, cercando qualcosa appartenuta a Tracy. Contemporaneamente, Reno diventa amico del bambino, che per\u00f2 fugge dopo una lite e viene rapito dal folle. Lo spacciatore chiede in cambio un registro in cui Tracy segnava i suoi affari, Reno arriva per consegnarlo ed iniziano una sparatoria, finch\u00e9 Bobby, che aveva seguito Reno, spara sul criminale e lo uccide. Reno e Bobby liberano quindi il bambino, dimostrando inoltre che suo padre non era spacciatore a sua volta.\nLa leggenda vivente.\nTrama.\nMentre Reno insegue un ricercato, Bobby e Cheyenne si recano al raduno dei cacciatori di taglie, dove Nathan, il pi\u00f9 anziano di loro, \u00e8 diventato una leggenda poich\u00e9 da 20 anni scommette di arrestare un ricercato entro la fine del raduno e vi \u00e8 sempre riuscito. Nathan annuncia di volere catturare Reno ignorando le proteste di Cheyenne e Bobby che tentano di proteggere il loro amico e socio. In seguito Nathan giura di aver cambiato idea, ma solo per seguire Bobby fino a Reno, catturando entrambi. Reno riesce a stringere un patto con Nathan, prima di portarlo al raduno deve arrestare il delinquente a cui lui stava dando la caccia, che assieme al suo complice ha preso in ostaggio una ragazza nell'ultima rapina. Conoscendo il covo dei banditi, Nathan si fa quindi aiutare da Reno e Bobby e riesce a catturarli. Secondo il patto, Reno si lascia arrestare di nuovo, ma Nathan rimane colpito dal suo gesto e consegna al suo posto l'altro ricercato, usando la taglia per pagare le scommesse che ha perso.\nLegami di famiglia.\nTrama.\nUn padre e i suoi due figli sono tutti usurai ed uno dei figli, andato a riscuotere un debito, uccide il debitore. Reno non riesce ad impedirlo, ma mette in salvo Grace, testimone del delitto. L'uomo viene arrestato, ma suo padre intende evitare la sua condanna mandando l'altro figlio ad eliminare la testimone; Grace tuttavia la protezione della polizia e Reno le fa da scorta. Dopo un paio di attentati, Reno decide di nascondere Grace in un capanno, ma i delinquenti li sorprendono ugualmente: si scopre difatti che il fidanzato della giovane \u00e8 complice degli usurai e li ha avvertiti. Inoltre, Reno scopre che il brutto carattere di Grace e la sua ostilit\u00e0 verso la madre derivano da un suo senso di colpa, difatti anni prima aveva scoperto il padre con un'amante, l'aveva rivelato causando una lite e la morte del padre che era fuggito ubriaco. Intanto, Reno cattura l'altro fratello, ma il capofamiglia tiene in ostaggio la madre di Grace, che intende scambiare con la figlia. Reno e Bobby fingono di accettare, mandando Cheyenne al suo posto: non accorgendosi del trucco, il criminale lascia andare la donna e Cheyenne lo arresta.\nLa regina del country.\nTrama.\nUna cantante country invita Reno (che conosce col falso nome di Black) ad una sua festa; bench\u00e9 non sia intenzionato ad andarci, Reno cambia idea e decide anzi di seguire la donna nella sua tourn\u00e9e, quando si accorge che qualcuno la perseguita. La cantante \u00e8 difatti vittima di varie intimidazioni; mentre la protegge Reno se ne innamora, svelandogli anche la sua vera identit\u00e0. Intanto, Reno sospetta del manager della donna, che ha composto gran parte delle sue canzoni e ne ricava la met\u00e0 dei guadagni; avute le prove che l'uomo \u00e8 coinvolto, Reno si precipita ad affrontarlo, ma Bobby riesce a frenare il suo socio. La cantante d\u00e0 un appuntamento al suo manager e prega Reno di ucciderlo, sparandogli poi personalmente. Bobby e Reno, tuttavia, avevano fornito all'uomo un giubbotto antiproiettile, avendo scoperto che la cantante era sospettata di aver ucciso suo padre anni prima. La cantante confessa che la persecuzione era una finta per poter uccidere per \"legittima difesa\" il suo manager e non dividere i suoi guadagni con lui; arrestata, la donna protegge comunque Reno, continuando a chiamarlo Black. \nLite impossibile.\nTrama.\nBobby chiede l'aiuto di Reno per catturare due delinquenti, ma questo ritarda e i criminali fuggono ferendo Cheyenne con una bomba a mano. Bobby accusa Reno dell'accaduto e dopo una lite, lo licenzia; imparata la situazione, Dixon ne approfitta per recarsi all'ospedale dove interroga Cheyenne, sotto l'effetto della morfina, per saper dove si \u00e8 nascosto Reno. Non avendo ottenuto informazioni, il tenente cerca di corrompere Bobby a collaborare nuovamente con lui, ottenendo per\u00f2 un rifiuto. Bobby e Reno rifiutano tuttavia di tornare amici e soci. Intanto, i due criminali tendono una trappola a Bobby ma Reno viene a saperlo e lo salva; assieme, i due soci sconfiggono i delinquenti e fanno pace, ma Dixon arriva anch'esso sul posto, intenzionato ad arrestare Reno. Bobby lancia una bomba ed il tenente \u00e8 costretto a tuffarsi nel porto, dove la sua pistola si inceppa. Mentre Cheyenne viene dimessa dall'ospedale, Bobby e Reno tornano quindi a lavorare assieme.\nOmicidio in Fa minore.\nTrama.\nReno viene contattato da un killer che si dice disposto a cedergli la sua attivit\u00e0; in seguito, Reno scopre che l'uomo sta morendo a causa di un tumore ed essendo vedovo, non sa a chi affidare sua figlia, rimasta paralizzata nell'incidente che ha ucciso la moglie. Il killer vuole che Reno si occupi di sua figlia, (a cui ha fatto credere che Reno sia suo zio) ma che prima uccida Dixon, poich\u00e9 da ricercato non potrebbe mantenere l'accordo; quindi, addestra Reno a sparare a distanza, assicurando inoltre che procurer\u00e0 prove che dimostrino la corruzione del tenente. Rimasto incastrato nella faccenda, Reno rinuncia tuttavia a sparare a Dixon ed il killer lo stordisce per fare il lavoro al suo posto. Rinvenuto, Reno avverte Dixon che non solo si salva, ma spara sul killer che muore poco dopo. Reno promette quindi di prendersi cura della ragazzina. "}
{"id": "1816665", "revid": "404449", "url": "https://it.wikipedia.org/wiki?curid=1816665", "title": "Palazzo Vescovile (Grosseto)", "text": "Il Palazzo Vescovile, gi\u00e0 palazzo Ariosti, \u00e8 un edificio del centro storico di Grosseto, situato lungo corso Carducci. \u00c8 sede degli uffici e della curia della diocesi di Grosseto.\nStoria.\nL'edificio risale al XVIII secolo e fu propriet\u00e0 dei conti Ariosti. Negli anni 1778-1780 il conte Alfonso Ariosti vendette il palazzo a Mario Nerucci, di una nobile famiglia amiatina. Il vescovo Fabrizio Selvi, che intendeva dotare la diocesi di Grosseto di un nuovo e dignitoso palazzo vescovile, acquist\u00f2 l'edificio da Nerucci il 20 novembre 1809 cedendo a sua volta il palazzetto Gigli, vecchio episcopio situato di fianco alla cattedrale di San Lorenzo. Pochi anni dopo, il vescovo Selvi ospit\u00f2 presso il nuovo palazzo vescovile il granduca Leopoldo II di Lorena e la granduchessa Anna Maria di Sassonia, come ricordato da un'epigrafe.\nDurante il periodo di sede vacante (1858-1867) all'indomani dell'annessione del Granducato di Toscana al Regno di Sardegna, l'edificio serv\u00ec da prima sede della Biblioteca Chelliana, inaugurata dal canonico Giovanni Chelli nel 1860.\nIl palazzo venne ristrutturato e decorato durante l'episcopato del vescovo Giovanni Battista Bagal\u00e0 Blasini (1876-1884), il quale fece dipingere nella sala principale tutti gli stemmi dei vescovi di Roselle e di Grosseto. Tra il 1927 e il 1928, monsignor Gustavo Matteoni ampli\u00f2 l'edificio, rialzandone una parte, e restaur\u00f2 la facciata sul corso principale.\nIl palazzo vescovile venne danneggiato durante la seconda guerra mondiale da un bombardamento, avvenuto il 29 novembre del 1943, e fu ristrutturato tra il 1948 e il 1951 su iniziativa di Paolo Galeazzi, con conseguente perdita di numerose decorazioni interne, tra cui il sopracitato ciclo di affreschi con gli stemmi gentilizi dei vescovi. Ulteriori lavori di restauro e ristrutturazione degli spazi interni avvennero tra il 1961 e il 1967. Un intervento di restauro conservativo dell'edificio \u00e8 stato effettuato durante l'episcopato di Angelo Scola (1991-1995).\nDescrizione.\nIl Palazzo Vescovile si presenta in stile neoclassico, con il prospetto principale che si affaccia lungo il corso, delimitando un piccolo cortile interno assieme alle facciate laterali degli edifici contigui e alla facciata propriamente detta del palazzo stesso. La facciata che si affaccia su Corso Carducci presenta il portale d'ingresso centrale chiuso in alto da un arco a tutto sesto, sopra il quale si sviluppano due cordonature orizzontali a diversi livelli che racchiudono lo stemma del vescovo in carica. Sopra di esso, si sviluppa un coronamento decorativo intermedio che d\u00e0 appoggio allo stemma monumentale del vescovo Paolo Galeazzi, collocato al centro della parte superiore della facciata, la cui parte apicale termina con una cornice che sporge leggermente dal corpo di fabbrica. Nell'insieme, la facciata risulta tripartita da due coppie di lesene che si sviluppano verticalmente lungo l'intera altezza della facciata.\nAll'interno, nell'appartamento del vescovo sono conservate quattro stanze, definite \"stanze leopoldine\", con soffitti affrescati riconducibili al XVIII secolo; in uno degli affreschi \u00e8 dipinto lo stemma degli Ariosti. Nella cappella, invece, il soffitto presenta al centro un oculo a \"trompe-l'\u0153il\" con la glorificazione della famiglia Ariosti, mentre, nelle altre sale, si segnalano una \"Allegoria della prudenza\", sempre della fine del XVIII secolo, e una \"Madonna col Bambino e cherubini\" sette-ottocentesca, ridipinta agli inizi del XX secolo dallo stesso vescovo di Grosseto, Ulisse Carlo Bascherini, pittore amatoriale e autore di altre opere pittoriche conservate negli uffici della curia."}
{"id": "1816666", "revid": "113665633", "url": "https://it.wikipedia.org/wiki?curid=1816666", "title": "QXGA", "text": "La risoluzione QXGA (Quad eXtended Graphics Array) \u00e8 una risoluzione standard de facto che non \u00e8 approvata ufficialmente da nessuna organizzazione. Spesso i monitor con questa risoluzione vengono chiamati monitor da \"tre mega pixel\", ossia da 3 milioni di pixel, in quanto su un monitor con questa risoluzione troviamo pixel.\nRisoluzione.\nSono pochi i monitor CRT che possono lavorare a questa risoluzione che \u00e8 ritenuta il limite massimo per i monitor analogici che, in ogni modo, per gestire un segnale video con questa frequenza hanno la necessit\u00e0 di operare con connessioni BNC. Operavano con connessioni video multiple o DVI dual link in quanto non \u00e8 possibile sincronizzare su una connessione analogica con precisione un'immagine a matrice di punti (dot matrix) come quella presente sui monitor LCD.\nNel 2008 era la massima risoluzione con rapporto d'aspetto di 4:3 che si poteva trovare su monitor non sperimentali, anche perch\u00e9 il mercato dei monitor di fascia alta si stava orientando sempre pi\u00f9 sui monitor con rapporto d'aspetto di 16:10.\nWQXGA.\nLa risoluzione WQXGA (Widescreen Quad eXtended Graphics Array) \u00e8 una risoluzione standard che non \u00e8 approvata ufficialmente da nessuna organizzazione. Con 2560 \u00d7 1600 pixel i monitor che supportano questa risoluzione hanno pixel e un rapporto d'aspetto di 16:10. Vengono chiamati monitor da 4 mega pixel.\nQuesta risoluzione \u00e8 spesso presente sui monitor LCD da 30\" e fu introdotta per la prima volta dalla Apple nel maggio 2005 con il monitor Apple Cinema HD Display 30.\nTutti i monitor WQXGA attualmente in produzione sono dotati di interfaccia DVI Dual Link a cui alcuni, come ad esempio EIZO con l'SX3031W, aggiungono anche una doppia interfaccia DVI Single link che permette di collegare il monitor anche a due diverse sorgenti video e di visualizzarle fianco a fianco per sfruttare la grande superficie di visualizzazione messa a disposizione."}
{"id": "1816667", "revid": "1543377", "url": "https://it.wikipedia.org/wiki?curid=1816667", "title": "Dogondoutchi", "text": "Dogondoutchi \u00e8 un comune urbano del Niger, capoluogo del dipartimento omonimo nella regione di Dosso."}
{"id": "1816668", "revid": "1473734", "url": "https://it.wikipedia.org/wiki?curid=1816668", "title": "Episodi di Renegade (quarta stagione)", "text": "Nozze con spari.\nTrama.\nReno, Bobby e Cheyenne arrestano un ricercato che era in compagnia di uno spacciatore di droga, ma quest'ultimo (Cortez) \u00e8 il vice console della Costa Rica e viene subito rilasciato avendo l'immunit\u00e0. Reno cerca di convincere Teresa, la cugina di Cortez che ne fa da ambasciatrice, a collaborare con lui. Intanto, Dixon sale di grado (diventando sceriffo) sostituendo un collega ucciso ed aumenta la caccia verso Reno; Teresa intanto si \u00e8 convinta della colpevolezza del cugino e si \u00e8 innamorata di Reno, con cui intende sposarsi. Reno accetta poich\u00e9 in Costa Rica non vi \u00e8 l'estradizione e sarebbe al sicuro da Dixon, il quale nel frattempo ha comprato una partita di droga da Cortez, da cui impara la faccenda delle nozze. Il tenente si precipita in comune e spara a Reno, mancandolo e ferendo Teresa. Reno lotta col tenente e riesce a fuggire prima dell'arrivo di altri agenti, ma decide di non sposarsi per non mettere in pericolo Teresa, convinto che Dixon lo inseguir\u00e0 dovunque.\nLadri in luna di miele.\nTrama.\nReno e Bobby si trovano in vacanza in Messico ed incontrano una giovane disperata poich\u00e9 suo marito \u00e8 scomparso durante il viaggio di nozze. Recatosi alla polizia per denunciare la scomparsa, Bobby viene arrestato; \u00e8 sospettato di essere il complice dell'uomo, un ladro fuggito dopo un furto in casin\u00f2. Reno scopre che la \"moglie\" dello scomparso \u00e8 in realt\u00e0 la sua complice, a cui interessa recuperare il denaro. Insieme alla donna, Reno fa evadere Bobby, poi riescono a ritrovare il ladro, in punto di morte per essere stato picchiato dal capo della polizia. Difatti questo \u00e8 corrotto e complice del padrone del casin\u00f2 (che ricicla soldi falsi), intenzionato a riavere il bottino. Prima di morire, il ladro rivela alla donna dove ha nascosto il denaro, ma i due criminali li seguono e decidono di uccidere lei, Reno e Bobby. La ladra riesce a far litigare i criminali che si uccidono a vicenda, guadagnandosi dai cacciatori di taglie la promessa di non essere arrestata.\nLa ballata di D.B. Cooper.\nTrama.\nBobby impara che un famoso ladro di nome Cooper, fuggito 25 anni prima dirottando un aereo e da allora scomparso, vive sotto falso nome in una sperduta cittadina. Recatosi in zona, Reno e Bobby trovano ospitalit\u00e0 in un bar e conoscono la figlia del barista, che si innamora di Reno. Nella cittadina tutti conoscono la storia di Cooper ma nessuno si rivela d'aiuto; un disonesto cacciatore di taglie ha seguito per\u00f2 i due soci e terrorizza gli abitanti per farli parlare, aggredendo lo stesso sceriffo. I paesani stringono un patto con Reno e Bobby, rivelando loro chi \u00e8 Cooper purch\u00e9 li proteggano dal loro \"collega\": il ricercato \u00e8 lo stesso barista, che si era fatto amare da tutti perch\u00e9 aveva diviso il bottino con gli altri abitanti, permettendo di comprare una fabbrica che stava fallendo. Intanto il cacciatore di taglie rapisce la figlia di Cooper per costringerlo a consegnarsi; gli altri paesani dichiarano di essere loro stessi Cooper, distraendo il rapitore che \u00e8 poi affrontato e sconfitto da Reno. Il cacciatore di taglie viene arrestato, mentre Bobby decide di rilasciare Cooper poich\u00e9 il suo reato \u00e8 ormai in prescrizione. \nRicercato.\nTrama.\nUn giornale pubblica un articolo sugli scapoli della citt\u00e0 e Bobby \u00e8 in cima alla lista, molte ragazze fissano quindi un appuntamento con lui. Tra le tante, Bobby si innamora per\u00f2 di una donna che ha conosciuto per caso, avendo distrutto la sua macchina durante l'inseguimento di un ladro. Mentre Cheyenne \u00e8 contenta per il fratellastro, Reno ha dei sospetti sulla fidanzata di Bobby, che difatti scopre collegata al ladro che stavano inseguendo. Interrogando quell'uomo, Reno impara che la donna aveva organizzato l'incidente per avvicinare Bobby, e facendo irruzione in casa di lei trova una sua foto che mette in allarme Cheyenne. La donna \u00e8 difatti l'ex moglie di un criminale (che compare nella foto), ucciso in una sparatoria proprio da Bobby ed intende vendicarlo. Reno e Cheyenne si precitano al rifugio in cui si trova Bobby con la fidanzata, che lo ha fatto prigioniero e sta per ucciderlo; per salvare il fratellastro, Cheyenne spara alla donna e la uccide.\nLa mia droga si chiama Julie.\nTrama.\nJulie, in prigione per aver rapinato la ditta in cui lavorava, riesce ad evadere ferendo una guardia. Bobby e Reno si dividono per cercarla; Reno trova Julie e la arresta, ma questa dichiara che era stata costretta al furto dal capo della polizia, suo amante, che l'aveva fatta assumere proprio a quello scopo. Durante una sparatoria, Julie riesce per\u00f2 a fuggire, ed il capo della polizia, che collabora con Bobby per ritrovarla, ammette di essere stato amante della donna e di averle trovato il posto di lavoro, ma di essere estraneo alla rapina. Intanto si scopre che Julie e l'agente sono tuttora amanti e l'uomo si dichiara disposto a lasciare a lei l'intero bottino. Arrestata da Bobby, Julie lo convince a recuperare il denaro, per poi cercare di fuggire. Il capo della polizia, che l'aveva seguita per scoprire dov'era il bottino, intende uccidere lei e Bobby, ma viene bloccato da Reno; nella sparatoria interviene inoltre la guardia del carcere, altro amante di Julie, ma sia lui che l'agente finiscono uccisi, mentre Julie torna in prigione.\nIl purosangue.\nTrama.\nPer cogliere sul fatto un delinquente che ha ucciso alcuni cavalli da corsa, Reno si fa assumere come aiutante in una scuderia. Qui \u00e8 appena morto uno dei cavalli, in apparenza per una colica, ma le analisi del veterinario dimostrano che l'animale \u00e8 stato fulminato. Bobby sospetta della padrona della scuderia, che poteva avere interesse a riscuotere l'assicurazione; Reno scopre invece che l'amante della donna le ha fatto comprare dei cavalli di poco valore spacciandoli per campioni e falsificandone i documenti. Il truffatore, d'accordo con un suo complice, aveva poi fatto morire gli animali prima che potessero gareggiare e si scoprisse l'inganno. Seguendo il complice, Reno lo blocca prima che possa eliminare l'ultimo cavallo acquistato, catturando anche il truffatore con l'aiuto di Bobby e del capo-stalliere.\nZio per necessit\u00e0.\nTrama.\nLisa, la figlia del killer apparso nell'episodio \"Omicidio in fa minore\", \u00e8 in pericolo poich\u00e9 qualcuno si \u00e8 introdotto nella villa, in cui ora vive con la governante. Reno si precipita a proteggerla ed assieme a Bobby cattura un uomo che stava spiando l'abitazione, il quale viene per\u00f2 liberato dai suoi mandanti. Difatti il padre di Lisa aveva una morale ed uccideva soltanto criminali, segnando le prove a loro carico su un'agenda; ora un delinquente intende eliminare la prova in vista di un suo processo. Intanto Lisa, convinta che suo padre fosse un ragioniere e che Reno sia effettivamente suo zio, come il genitore le aveva fatto credere, trova una valigia appartenuta al padre, contenente le sue armi e l'agenda. Reno \u00e8 costretto ad ammettere la verit\u00e0 a Lisa che la mattina seguente fugge, rifugiandosi a casa del suo fidanzato. I delinquenti la aspettano per\u00f2 sul posto, per farsi consegnare l'agenda ed ucciderla. L'intervento di Reno e Bobby, oltre all'aiuto del fidanzato, neutralizza per\u00f2 la banda.\nMorte sull'acqua.\nTrama.\nUn pilota di motoscafi da corsa muore durante una gara. Da un servizio in tv, Reno impara che Debbie, sorella di Val, lavora per la stessa squadra e si reca a trovarla, bench\u00e9 lei lo consideri responsabile della morte della sorella. Tuttavia, i due fanno pace e Reno inizia ad indagare sulla morte del pilota che secondo Debbie non \u00e8 stata casuale; il padrone che finanzia le gare, un immigrato messicano arricchitosi negli USA, elegge intanto un meccanico come nuovo pilota, ma Bobby conduce quest'ultimo nel deserto, per farlo sostituire da Reno. Intanto si scopre che il padrone contrabbanda armi in Messico facendole trasportare nei motoscafi ed aveva fatto morire il pilota che voleva ribellarsi; il nuovo pilota \u00e8 invece suo complice e cattura Reno e Debbie prima di recarsi alla gara. Liberato da Bobby, Reno si fa portare in elicottero fino al motoscafo ed arresta il pilota/trafficante, mentre Bobby cattura il capo.\nStalloni.\nTrama.\nUn'amica di Bobby gli confida di essere stata con un gigol\u00f2 (presentatogli dalla padrona di una palestra), ma \u00e8 stata filmata a sua insaputa ed ora viene ricattata, minacciando di mostrare le foto al marito che le toglierebbe i figli. Bobby convince Reno a farsi assumere nella palestra, ma la padrona non si fida del nuovo arrivato e scopre la sua identit\u00e0. Intanto, l'amica di Bobby \u00e8 stata picchiata per essersi confidata con lui, mentre Reno, avuto un appuntamento con una cliente, le svela l'inganno ed assieme alla donna si precipita a fermare la padrona e i suoi complici, che hanno preso in ostaggio Bobby e stanno fuggendo su un camion. Risolta la questione, Reno accetta di far ingelosire il marito della sua cliente, che smette cos\u00ec di trascurarla. \nForse un giorno.\nTrama.\nReno, Bobby e Cheyenne si recano a Miami per catturare un boss mafioso, che tra gli altri delitti ha ucciso suo cugino che voleva cambiare vita. Da un suo amico attore, Bobby impara che il boss si nasconde in un albergo, dove tuttavia le uniche camere rimaste sono riservate agli sposi in viaggio di nozze. Reno e Cheyenne si spacciano quindi per sposi e finiscono per dichiararsi realmente. Intanto Cheyenne, contro il parere di Bobby e Reno, decide di fare da esca per avvicinare il mafioso e vi riesce. Con una scusa, la donna riesce a rimanere sola col boss, permettendo cos\u00ec a Reno di irrompere nella stanza ed arrestarlo. Riscossa la taglia, Reno deve rimandare il suo progetto di sposare Cheyenne per non metterla in pericolo; la stessa preoccupazione che ha lei nei confronti di Reno, e i due decidono di rimanere colleghi, almeno finch\u00e9 Reno non avr\u00e0 dimostrato la sua innocenza.\nLe colpe dei padri.\nTrama.\nDonnie, il figlio di Dixon finito in prigione per traffico di droga, \u00e8 stato rilasciato; il giovane rifiuta per\u00f2 di collaborare con Bobby per dimostrare l'innocenza di Reno. Spiando Donnie, Reno impara che si \u00e8 alleato con Mckenna, un ex poliziotto corrotto, denunciato da Dixon che lo aveva fatto finire in galera. Reno si unisce ai due complici per far arrestare Dixon, che \u00e8 odiato ugualmente da tutti e tre. Donnie confida a Reno che il padre ha una cassetta di sicurezza col bottino dei suoi traffici ed altri documenti che lo inchioderebbero; Reno fa quindi da esca per attirare Dixon, ma Donnie e Mckenna non intendono far arrestare Dixon ma ucciderlo. Reno aiuta cos\u00ec lo sceriffo nella sparatoria e Mckenna muore, mentre Donnie viene arrestato. Dixon finge di mostrare riconoscenza a Reno lasciandolo fuggire (in realt\u00e0 non poteva ucciderlo avendo finito i proiettili).\nSoggiorno obbligato.\nTrama.\nScarcerato dopo una condanna per stupro, un criminale viene scortato da Reno e Bobby fino alla citt\u00e0 dove per legge dovr\u00e0 vivere, sorvegliato da una dottoressa che ne seguir\u00e0 il comportamento. L'uomo si dichiara innocente e teme che alla prima occasione i cittadini lo uccidano: Reno decide cos\u00ec di rimanere sul posto per proteggerlo, o nel caso sia effettivamente colpevole, per proteggere la popolazione. Reno, ed in seguito anche Bobby, iniziano a sospettare di un arrogante giornalista; intanto una donna viene aggredita, ma non ha potuto riconoscere lo stupratore che era mascherato. Reno si accorge che la dottoressa non si \u00e8 presentata in ufficio e recandosi a casa sua, la salva da un tentativo di stupro: dopo aver ucciso l'aggressore, Reno gli toglie la maschera scoprendo che \u00e8 l'ex carcerato, il quale mentiva sulla sua innocenza.\nFuga per tre.\nTrama.\nBobby e Reno stanno per partire per una vacanza, quando trovano una neonata abbandonata davanti al loro ufficio. Bobby vorrebbe sbarazzarsi della bambina affidandola ai servizi sociali, ma cambia idea e insieme a Reno decide di cercarne la madre. I due scoprono che la donna \u00e8 in pericolo ed \u00e8 stata costretta ad abbandonare la neonata per fuggire. Difatti suo marito, appena evaso dalla prigione, la sta cercando per ucciderla dato che era stata lei a farlo condannare. Dopo essere sfuggiti ad un agguato del delinquente, Reno e Bobby trovano la madre a cui restituiscono la neonata. Per attirare in trappola il marito, la donna si reca da sua madre, dove Reno aspetta il criminale e lo arresta. Sentendosi \"zii\" della bambina, Reno e Bobby regalano i soldi della taglia alla madre.\nSegugio di citt\u00e0.\nTrama.\nReno impara che Hound Adams si trova a New York e va a cercarlo, sperando di ottenere da lui il dischetto che dimostri la sua innocenza. Hound svolge a New York il suo mestiere di truffatore e usa i ristoranti per lasciarvi il denaro rubato, nascosto in pacchi, per poi riprenderlo quando ne ha necessit\u00e0. Aiutato da un tassista che ha conosciuto sul posto, Reno riesce a fermare Hound, ma questo \u00e8 braccato dalla polizia. Sapendo che Hound rischia di finire ucciso da Dixon nel caso finisse arrestato, Reno lo aiuta a fuggire, senza essere riuscito a farsi consegnare la prova.\nIl giudice nel mirino.\nTrama.\nUn condannato a morte riesce ad evadere e vuole vendicarsi uccidendo la donna-giudice che l'aveva condannato. Mentre insegue il criminale, Reno finisce fuori strada con la moto e perde la memoria a causa dell'incidente. Avendo saputo che Reno \u00e8 stato ricoverato all'ospedale, Dixon si reca sul posto per ucciderlo ma viene bloccato da Bobby, mentre Reno, a cui \u00e8 tornata la memoria alla vista del suo nemico, fa in tempo a fuggire. Lo sceriffo arresta Bobby e lo minaccia in ogni maniera per farsi consegnare Reno, ma uno degli informatori di Bobby, fingendosi avvocato, lo fa rilasciare. Nel frattempo Reno si \u00e8 rifugiato a casa di un'infermiera, che, innamorata di lui, lo nasconde mentendo a Dixon. Reno riesce a salvare il giudice uccidendo il delinquente, sfugge a un ulteriore agguato di Dixon e ritorna da Bobby che gli ha riparato la moto. \nRio Reno.\nTrama.\nInseguendo un ricercato, Reno arriva in una citt\u00e0 fantasma dove ha un salto nel tempo, finendo nel vecchio West. In sella ad un cavallo anzich\u00e9 alla moto, Reno \u00e8 comunque incolpato per un omicidio commesso dal boss locale, un tale Mason che ha il volto di Dixon. Poco dopo, Reno viene difatti catturato da Robert FourKiller, un ciarlatano/cacciatore di taglie/costruttore di bare. Finito in prigione, Reno riesce a convincere Robert della sua innocenza e questo lo fa evadere, aiutato da sua sorella che distrae lo sceriffo. Nel frattempo, Mason ha dirottato il fiume per costringere gli abitanti ad andarsene, vendendogli le loro propriet\u00e0 che lui intende rivendere ad un prezzo molto pi\u00f9 alto quando sar\u00e0 costruita la ferrovia. Aiutato da Robert e da un cercatore d'oro, Reno sconfigge gli scagnozzi di Mason uccidendo poi il boss stesso in una sparatoria. La narrazione torna nel presente con l'arrivo di Bobby e Cheyenne che hanno catturato il ricercato.\nParadisi perduti.\nTrama.\nInseguito dalla polizia, Reno si nasconde in una fattoria dove \u00e8 aiutato da una donna, che manda gli agenti nella direzione sbagliata. Ad una successiva ispezione, anche gli altri abitanti nascondono Reno alla polizia, poich\u00e9 anch'essi hanno avuto problemi con la giustizia e hanno deciso di vivere isolati, producendosi tutto il necessario. In un paese vicino vi \u00e8 per\u00f2 un attentato e Reno scopre che i colpevoli sono il padrone della fattoria e altre persone del posto, all'insaputa degli altri. Il terrorista decide di fare un altro attentato e obbliga Reno stesso a piazzare la bomba, tenendo in ostaggio la donna che l'ha aiutato e suo figlio. Reno lascia la bomba nei sotterranei di un ufficio, ma riesce poi a disinnescarla insieme a Bobby. Inseguiti dallo sceriffo che li crede responsabili dell'attentato, i due arrivano nella fattoria dove arrestano i veri colpevoli. Mentre Reno scappa, Bobby consegna i criminali alla giustizia.\nL'amore che uccide.\nTrama.\nAmanda, madre (in realt\u00e0 matrigna) di Bobby, arriva a trovarlo assieme a Brittany, sua nipote e cugina di Bobby, fermandosi da lui per qualche giorno. Intanto, un maniaco ha aggredito alcune donne a Bay City e Bobby viene picchiato da un estraneo che era penetrato in casa. Uscendo da un locale notturno, Amanda e Brittany trovano la loro auto distrutta e un agente di polizia offre a Brittany un passaggio fino a casa, ma \u00e8 proprio lui il maniaco. Il criminale porta effettivamente la ragazza a casa, secondo la sua abitudine di violentare le vittime nelle loro abitazioni; tuttavia Bobby, avendo nel telefono un apparecchio che registra i rumori dell'ambiente, si precipita sul posto avvertendo anche Reno. Il maniaco viene sconfitto da Bobby, mentre Reno ed Amanda liberano Brittany. Bobby regala alla madre una nuova auto al posto di quella distrutta.\nLa congiura del silenzio.\nTrama.\nUn ufficiale \u00e8 stato cacciato dall'esercito poich\u00e9 \u00e8 convinto di aver visto precipitare un ufo in una base militare; l'uomo offre una grossa somma a Reno e Bobby se indagano sulla faccenda. Dato che la base sta per essere demolita, Reno si fa assumere tra gli operai ma quando inizia a fare domande, qualcuno cerca di eliminarlo fingendo un incidente sul lavoro; anche Bobby viene minacciato da due agenti dell'F.B.I affinch\u00e9 sospenda le indagini; i due cacciatori di taglie intuiscono quindi che la base nasconde effettivamente un segreto. Seguendo le indicazioni dell'ufficiale, Reno trova una valigetta che nasconderebbe le prove, ma deve fuggire dai militari e perde la valigia. Il generale a capo della base decide tuttavia di farla esplodere per nascondere il segreto, causando la morte di varie persone. A causa di ci\u00f2, viene processato e le sue accuse contro l'ufficiale cadono.\nCasa di bambole.\nTrama.\nBobby viene contattato da una giornalista che dichiara di avere una prova sull'innocenza di Reno e di volerla consegnare in cambio di un'intervista. In realt\u00e0 la donna, Jody, \u00e8 una pazza che assieme al fratello rapisce Reno per fargli sposare sua sorella Lisa. Ferito durante il rapimento di Reno, Bobby incarica Nathan di ritrovare il suo amico; Reno intanto scopre che il fratello di Jody, pazzo anch'esso, ha ucciso suo padre poich\u00e9 abusava delle sue figlie, mentre Jody ha eliminato i precedenti \"mariti\" di Lisa che l'avevano rifiutata. Lo sceriffo del paese \u00e8 all'oscuro della faccenda ed anzi difende Jody di cui \u00e8 innamorato, ma viene anch'esso ucciso quando inizia a sospettare di lei. Dopo la morte dello sceriffo, Jody ed il fratello devono per\u00f2 fuggire portando con s\u00e9 anche Lisa e Reno; Reno convince Lisa a lasciare una lettera al padre (non sa difatti che \u00e8 morto) sulla loro destinazione, cosicch\u00e9 Nathan trova il biglietto ed insegue i due pazzi. Reno e Lisa riescono a saltare gi\u00f9 dal furgone, mentre Jody e suo fratello muoiono precipitando da un ponte. Lisa inizia una nuova vita accolta da sua zia.\nVoci.\nTrama.\nUn'avvocatessa ha una prova che scagionerebbe Reno; \u00e8 disposta a fornirla se Reno compie un lavoro per lei. Difatti un boss mafioso, uno dei suoi clienti, le ha dato l'incarico di ritrovare la sua fidanzata che \u00e8 stata rapita. Scoperto che la giovane \u00e8 stata catturata dagli agenti federali che la tengono in un albergo, l'avvocatessa incarica a sua volta Reno di liberarla: questo accetta se oltre alla prova, una registrazione che dimostra che \u00e8 Dixon l'assassino di Burrell, la donna fornisca anche prove per far arrestare il mafioso. Giunti all'albergo, Reno e Bobby stordiscono gli agenti di guardia, ma apprendono che la fidanzata del boss non \u00e8 stata rapita, ha deciso di testimoniare contro il criminale. Il boss tuttavia ha seguito i cacciatori di taglie ed imparata la verit\u00e0, trascina via la giovane per ucciderla, dando l'ordine ai suoi scagnozzi di eliminare anche Reno e Bobby. I due soci si salvano ed assieme all'avvocatessa si precipitano alla villa del mafioso; qui lei uccide il boss, mentre Reno e Bobby salvano la sua fidanzata. L'avvocatessa finisce per\u00f2 uccisa nello scontro senza che Reno riesca ad avere la registrazione.\nL'angelo custode.\nTrama.\nReno insegue un ricercato (Travis) in un luna park, ma viene riconosciuto ed arrestato dalla polizia, finendo in cella assieme a Travis. Mentre Dixon sta per prenderlo in consegna, Reno dichiara che avrebbe preferito morire il giorno dell'attentato; Travis allora lo aiuta ad evadere, ma Reno lo porta ugualmente all'ufficio di Bobby, affinch\u00e9 venga riportato in prigione. Tuttavia, Reno scopre che il suo socio \u00e8 da anni divenuto guardia del corpo di Dixon, il quale si \u00e8 messo in politica; inoltre, nessuno riconosce Reno. Travis gli spiega che il suo desiderio si \u00e8 avverato e ora \u00e8 morto; Reno scopre difatti la sua tomba ed il fatto che Val \u00e8 viva, ma sposata con un altro; da fantasma, Reno ha comunque una missione, vendicarsi di Dixon che lo ha fatto uccidere. Inseguito da Bobby che gli spara addosso, Reno fugge nel luna park, dove lotta nuovamente con Travis. Bobby arriva ad aiutarlo e lascia intendere che Reno, a causa di una botta in testa, si \u00e8 sognato tutto."}
{"id": "1816675", "revid": "16675688", "url": "https://it.wikipedia.org/wiki?curid=1816675", "title": "Weissbier", "text": ""}
{"id": "1816677", "revid": "119991", "url": "https://it.wikipedia.org/wiki?curid=1816677", "title": "Palazzo vescovile (Grosseto)", "text": ""}
{"id": "1816678", "revid": "16675695", "url": "https://it.wikipedia.org/wiki?curid=1816678", "title": "Weizenbier", "text": ""}
{"id": "1816679", "revid": "1543377", "url": "https://it.wikipedia.org/wiki?curid=1816679", "title": "Gaya (Niger)", "text": "Gaya \u00e8 un comune urbano del Niger, capoluogo del dipartimento omonimo nella regione di Dosso.\nA 40 chilometri da Gaya si trova L\u00e9t\u00e9, un'isola sul fiume Niger, contesa tra Niger e Benin."}
{"id": "1816680", "revid": "16675702", "url": "https://it.wikipedia.org/wiki?curid=1816680", "title": "Wei\u00dfbier", "text": ""}
{"id": "1816682", "revid": "92723", "url": "https://it.wikipedia.org/wiki?curid=1816682", "title": "Episodi di Renegade (quinta stagione)", "text": "L'apprendista.\nTrama.\nInfuriato perch\u00e9 il suo fuoristrada \u00e8 stato rubato, Bobby viene raggiunto da Sandy, una ragazza che ha seguito un suo corso ed ora vorrebbe farsi assumere come cacciatrice di taglie. Inizialmente Bobby non sopporta la nuova arrivata, ma sia lui che Reno ne sono poi attratti e Sandy si inventa un fidanzato per non farli litigare; intanto, Sandy ha identificato il ladro e Bobby lo convince a restituirgli il fuoristrada promettendogli di non arrestarlo. Tuttavia, un killer arrestato tempo prima da Bobby ed ora liberato da Dixon uccide il ladro e si reca all'appuntamento al suo posto. Il killer prende in ostaggio Bobby ed obbliga Reno a raggiungerlo, dato che Dixon intende eliminarlo personalmente. Entrambi i soci stanno per essere uccisi, quando Sandy inizia a sparare e nella confusione Bobby lotta col killer e lo sconfigge, mentre Reno combatte con Dixon, messo poi in fuga da Sandy che lo tiene sotto tiro. Sandy viene quindi assunta mentre Bobby recupera la sua vettura. \nLegittima difesa.\nTrama.\nLa moglie di un poliziotto \u00e8 da tempo aggredita dal marito. Un giorno si difende con un coltello e senza volerlo lo uccide; subito dopo, deve fuggire perch\u00e9 il sergente della polizia locale, grande amico di suo marito, vuole ucciderla per vendicarlo. Sfuggita al sergente, la donna viene catturata da Reno, che tuttavia accetta la sua richiesta di consegnarla alla centrale di un'altra citt\u00e0. Durante il viaggio Reno si innamora di lei e la aiuta a nascondersi, litigando cos\u00ec con Bobby, che intende portare la donna alla polizia per avere la taglia e lasciare che siano i giudici a difenderla. In seguito, Reno e la donna finiscono catturati dal sergente che vuole uccidere entrambi, sbarazzandosi anche di un agente onesto che l'aveva seguito. I tre vengono salvati da Bobby che, tornato indietro, spara sul sergente e lo uccide. Con la testimonianza dell'agente e di una sua amica, che Reno ha convinto a testimoniare, la donna pu\u00f2 ora dimostrare la verit\u00e0.\nL'ago dell'ego.\nTrama.\nUna donna convince Bobby, Reno e Sandy a ritrovare il padre di suo figlio, che ha bisogno di un trapianto di midollo. Quando Reno e Bobby trovano l'uomo, questo viene ucciso e Bobby, non potendo chiamare Reno a sua difesa, viene arrestato. Assieme a Sandy, Reno inizia quindi ad indagare per aiutare il suo socio. Si scopre che la storia della donna era falsa, mentre una vecchia conoscenza di Bobby, uno scrittore/ciarlatano che si fa chiamare Mr. Success, aveva causato un incidente mortale ed era ricattato dall'unico testimone che vi aveva assistito; aveva quindi pagato un'attrice per far cercare il testimone, mandando poi un suo complice ad ucciderlo. Avendo trovato l'auto dell'incidente, Reno ricatta a sua volta lo scrittore, che confessa il delitto non sapendo di essere registrato, cercando poi di uccidere Reno stesso. Con l'aiuto di Sandy, \"Mr. Success\" ed il suo complice vengono per\u00f2 catturati e Bobby viene rilasciato. \nLa verit\u00e0 uccide.\nTrama.\nBruce, uno stupratore/assassino arrestato anni prima da Bobby, sta per essere giustiziato ma si dichiara innocente. L'arresto di Bruce aveva lanciato sia la carriera di Bobby che quella di un agente locale a capo dell'indagine, ma ora Bobby si sente in colpa e vuole aiutarlo. Difatti, Bruce sembrerebbe innocente poich\u00e9 aggressioni simili alle sue sono continuate anche dopo la sua cattura; Sandy intanto viene aggredita da un uomo molto simile a Bruce, che si rivela essere suo fratello minore. Arrestato dai due cacciatori di taglie, l'uomo confessa, ma Reno, ricordandosi che una delle vittime aveva parlato di due voci distinte, capisce che i due fratelli avevano agito assieme nei primi delitti, poi continuati dal minore. Cosicch\u00e9 Bruce, che sperava ad un rinvio del processo, viene giustiziato e suo fratello viene processato anch'esso.\nRockstar.\nTrama.\nUn cantante viene rapito e la casa discografica promette un premio a chi lo ritrova. Trovatolo, Reno scopre che il giovane ha inscenato il suo rapimento perch\u00e9 era oppresso dal suo manager. Tuttavia, il cantante \u00e8 effettivamente in pericolo perch\u00e9 un altro cacciatore di taglie sembra intenzionato ad ucciderlo anzich\u00e9 riportarlo vivo; inoltre, uno dei suoi fans si era suicidato seguendo l'esempio delle sue canzoni, ed ora il padre della vittima intende vendicarlo, ma Reno lo convince a non farlo. Ad un ulteriore assalto del \"collega\" Reno lo arresta per tentato omicidio, ma l'uomo rifiuta di rivelare il suo mandante. Quando Bobby scopre che il cantante \u00e8 sposato, lui e Reno sospettano che sua moglie voglia eliminarlo per l'eredit\u00e0; a volerlo morto \u00e8 invece il suo manager, che tenta di ucciderlo personalmente, venendo per\u00f2 arrestato dai due cacciatori di taglie. \nIl fantasma.\nTrama.\nReno viene ferito dal criminale che stava inseguendo e rischia di morire, salvandosi grazie all'arrivo dell'ambulanza; Bobby e Sandy lo aiutano poi a fuggire dall'ospedale, prima che Dixon lo trovi. Reno inizia ad avere visioni in cui un uomo, che \u00e8 stato ucciso dallo stesso delinquente, vuole aiutarlo a catturarlo. Dato che il fantasma pu\u00f2 essere visto e sentito solo da Reno, Bobby ormai lo considera pazzo, ma Reno viene a conoscenza grazie al suo \"aiutante\" del luogo della prossima rapina, un supermercato. I cacciatori di taglie si fingono impiegati e catturano cos\u00ec la banda. Reno spiega alla vedova e al suo bambino la verit\u00e0, ossia che il marito non era diventato un delinquente, come loro credevano, ma si era infiltrato tra i membri della banda per fermarli e per questo era stato ucciso.\nCercasi disperatamente Molly.\nTrama.\nUna bambina di nome Molly si presenta a Sandy dicendogli che \u00e8 stata rapita e mostra come prova una confezione di latte su cui c'\u00e8 la sua foto e la scritta \"scomparsa\"; Reno e Sandy scoprono invece che Molly vive coi suoi veri genitori, ma suo padre \u00e8 un testimone protetto dall'F.B.I e deve continuamente trasferirsi e nascondersi. Difatti, l'uomo aveva fatto arrestare un boss mafioso poi morto in prigione ed il fratello di questo lo cerca per ucciderlo, ed ha pubblicato la foto della bambina sperando di ritrovare anche il padre. Intanto, Molly \u00e8 scappata di casa finendo anch'essa nel mirino del mafioso, ma Reno la salva. Sentendosi in colpa, il padre della piccola si consegna al boss dichiarandosi disposto a farsi uccidere purch\u00e9 la sua famiglia sia lasciata in pace, ma il criminale intende sterminarli tutti. Tuttavia, Bobby chiama il boss trattenendolo al telefono, cos\u00ec Sandy rintraccia la sua posizione e Reno si precipita sul posto e lo uccide. Il testimone cos\u00ec si salva e spiega alla figlia la verit\u00e0.\nCasin\u00f2.\nTrama.\nUna banda di motociclisti ha preso l'abitudine di derubare i clienti di un casin\u00f2 e sono informati da un complice interno, poich\u00e9 colpiscono solo chi ha vinto; il padrone del locale chiama Bobby in aiuto e lo assume in incognito. Intanto, Reno scopre la banda in un paese vicino ma il capo lo riconosce come ricercato e lo obbliga a partecipare al furto successivo. Al casin\u00f2 una delle dipendenti viene aggredita seguendo un possibile ladro, ed il padrone le svela che non avrebbe dovuto esporsi, poich\u00e9 sta gi\u00e0 indagando Bobby. Tuttavia, la donna \u00e8 la complice dei ladri e li avverte. Sia Reno che Bobby stanno per essere uccisi, ma uno dei ladri, divenuto amico di Reno, lo difende e i due cacciatori di taglie riescono a salvarsi e a catturare i ladri, ma Reno lascia fuggire il suo amico, come premio per averlo aiutato. \nSpie.\nTrama.\nMelissa, la moglie di Dixon, \u00e8 intenzionata a far condannare il marito e chiede aiuto a Reno e Bobby. Nonostante la diffidenza di Bobby, Reno accetta: la donna difatti non finge, \u00e8 rimasta disgustata dal fatto che Dixon, tra gli altri crimini, \u00e8 ora complice di un giro di pornografia minorile. Lo sceriffo spia tuttavia la moglie e quando scopre le sue intenzioni, minaccia di far uccidere il loro figlio Sonny in prigione. La collaborazione tra Melissa e Reno sembra interrompersi, ma quando Reno impara che Dixon tiene una festa in casa sua vuole approfittarne per far fuggire la donna. Dixon tuttavia li insegue e intenzionalmente spara alla moglie, colpendo poi anche Reno. All'accorrere dei suoi ospiti, Dixon \u00e8 obbligato a fingere di soccorrere Melissa, che muore prima di poterlo accusare; lo sceriffo incolpa quindi Reno del delitto. Intanto Reno, che si era messo un giubbotto antiproiettile, \u00e8 fuggito con l'aiuto di Bobby. \nNuova identit\u00e0.\nTrama.\nImbattendosi in un uomo creduto morto anni prima, Bobby scopre che una banda offre la possibilit\u00e0 ai ricercati di fingere la propria morte, fornendo falsi documenti per una nuova identit\u00e0. Reno decide di approfittare dell'occasione prima di arrestarli; intanto, Bobby viene raggiunto da una collega di cui si innamora. Pagata la somma richiesta, Reno apprende che dovr\u00e0 fingere una rapina in un negozio, venendo cos\u00ec filmato dalle telecamere, per poi inscenare la sua morte in una sparatoria e cadere in mare, dove verr\u00e0 fatto ritrovare un cadavere somigliante a lui e con i suoi stessi tatuaggi. Tuttavia l'amante di Bobby, in realt\u00e0 capo della banda, decide di far uccidere realmente Reno e di eliminare anche Bobby. Bobby lo scopre ed obbliga la donna a dirgli dove si trova il suo amico, dandole in cambio un dischetto con le prove contro di lei. Avvertito da Bobby, Reno si salva e la donna viene arrestata, poich\u00e9 quella che Bobby le aveva dato era solo una copia.\nIl dinamitardo.\nTrama.\nUn rapinatore ha colpito varie banche fingendo di avere una bomba in una valigia; un maldestro informatore di Bobby cerca di arrestarlo, finendo lui stesso catturato dal ladro. Nel timore di essere ucciso, l'uomo convince il rapinatore che Bobby pagher\u00e0 una grossa somma per riaverlo vivo; Bobby \u00e8 cos\u00ec costretto a pagare il riscatto, sperando che al momento dello scambio Reno arresti il ladro, il quale invece fugge. Cercando di aiutare i due cacciatori di taglie, l'informatore li intralcia e viene nuovamente catturato dal rapinatore, che tuttavia lo prende come socio quando l'uomo gli prepara una vera bomba, da usare nella prossima rapina. Reno e Bobby arrivano sul posto e sconfiggono il ladro, che fa in tempo per\u00f2 ad innescare la bomba. I due soci vengono avvertiti dall'informatore che la bomba stavolta \u00e8 vera e la portano fuori citt\u00e0 prima che esploda.\nIl vero padre.\nTrama.\nJanet, che era stata fidanzata di Reno anni prima, \u00e8 perseguitata da suo marito, geloso e semi-folle, che l'ha ritrovata dopo che lei si era trasferita per sfuggirgli; Reno inizia quindi a proteggerla. La donna ha un figlio di 14 anni, Steve, che lei sostiene di avere avuto da Reno. Questo si affeziona rapidamente a Steve, che condivide la sua passione per i motori, e decide anzi di sposarsi con Janet e fuggire all'estero per poter vivere con la sua famiglia pur essendo ricercato. Tuttavia, Janet ha mentito, Steve \u00e8 figlio di suo marito, che ora l'ha rapito per costringerla a tornare con lui. Pur deluso di essere stato ingannato, Reno si precipita a salvare Steve; i due \"padri\" si affrontano mentre il ragazzo scappa. Il folle cerca di inseguirlo, ma viene investito da un'auto e muore. Reno spiega a Steve che lui non \u00e8 il suo vero padre, e che la madre aveva ingannato entrambi per proteggerlo.\nVideotape.\nTrama.\nKerwin, titolare dell'azienda di videosorveglianza che ha installato le telecamere a casa di Dixon, \u00e8 pronto a dare a Bobby il video dell'omicidio di Melissa Dixon, che scagionerebbe Reno, in cambio di un omicidio su commissione. Dixon si mette alle calcagna di Kerwin, che per\u00f2 muore per un infarto durante la fuga senza rivelare dove ha nascosto il video. Mentre Reno e Sandy ritrovano per primi il video, Dixon intercetta Bobby e propone a Reno uno scambio, oltre alla promessa di far riaprire il suo caso, fabbricando altre prove e incolpando qualcun altro in modo da non rimanere compromesso egli stesso. Al momento dello scambio intervengono per\u00f2 i colleghi di Dixon: mentre Reno riesce a fuggire precipitosamente, Dixon distrugge il video e Bobby finge di rammaricarsi per non essere riuscito a prendere il ricercato.\nIl terrorista.\nTrama.\nJamie Jackson, ricercato dal 1972 per un attentato con una bomba in un laboratorio chimico in cui \u00e8 morto il professor Adrian, usa nomi falsi e si mantiene suonando la chitarra nei locali. Dopo averlo catturato, Bobby vorrebbe consegnarlo all'FBI in cambio di una ricompensa, ma l'FBI non sembra interessata a pagare. Il tentativo di seguire Bobby e arrestare Jackson va a vuoto, cos\u00ec i federali nominano Bobby agente speciale temporaneo e lo incaricano di riportarlo indietro. Leggendo il fascicolo su Jackson, Reno e Bobby scoprono che Adrian potrebbe non essere morto nell'esplosione. Reno rintraccia Adrian, che ammette di aver manomesso il timer per inscenare la sua morte e neutralizzare la cellula di cui era a capo senza conseguenze per Jackson e i suoi compagni, ignari che i loro atti di ribellione erano legati al terrorismo di sinistra. L'FBI fa cadere le accuse pi\u00f9 pesanti e il nome di Jackson viene cos\u00ec riabilitato.\nCuori solitari.\nTrama.\nSandy scopre che la sua vicina \u00e8 stata uccisa in casa nel corso di una cena. La donna inizia a indagare, anche se L'FBI, che segue il caso, vuole tenerla fuori. Il coinvolgimento dei federali \u00e8 inusuale e Bobby pensa a un serial killer. Sandy scopre che altre cinque giovani donne sono state uccise a Bay City nei mesi precedenti, le scene dei delitti erano molto simili e le vittime avevano tutte contattato l'agenzia PersonaLine per trovare l'anima gemella. Sandy mette un annuncio nella speranza di far cadere in trappola il serial killer, ma suscita le gelosie di Bobby. Anche Sandy \u00e8 contrariata quando scopre che Bobby ha condiviso le sue informazioni con l'FBI in cambio del profilo psicologico del killer. Bobby e Reno capiscono che l'unica persona che conosceva tutte le vittime \u00e8 il titolare dell'agenzia. Non riuscendo ad avvertire Sandy, i due si precipitano a casa sua e riescono ad intervenire appena in tempo per salvarla. Bobby \u00e8 ammirato dal coraggio di Sandy e decide di mettere da parte i suoi sentimenti per lei per conservare un rapporto di lavoro che conviene a entrambi.\nHollywood.\nTrama.\nUn produttore cinematografico incarica Reno e Bobby di ritrovare Brett Braxton, una attrice d'azione. La donna sta cercando il fratello Matt, ex tossicodipendente che sembra nuovamente invischiato in un giro di eroina. Reno decide di aiutarla. Gli indizi portano al Pure Platinum e al suo proprietario, Anthony Capezi. Reno e Brett vedono l'automobile di Matt fuori da un laboratorio usato da Capezi per raffinare l'eroina. Il giorno dopo i due penetrano nel laboratorio insieme a Bobby, neutralizzano le guardie e liberano Matt. Il ragazzo si era messo a raffinare l'eroina per Capezi in cambio della droga. Il boss per\u00f2 vuole riavere il suo chimico e per incastrarlo definitivamente Reno Bobby e Brett cercano di estorcergli una confessione. Nonostante Capezi scopra che Brett nasconde un microfono, i tre riescono a mettere fuori combattimento lui e i suoi scagnozzi.\nSesso, bugie e lingerie.\nTrama.\nBobby \u00e8 impegnato a lanciare una linea di biancheria intima femminile di sua creazione, la Action Lingerie. Durante il servizio fotografico promozionale, la direttrice della fotografia Elaine Carlisle sorprende una coppia di ladri in azione nella villa accanto. I ladri per\u00f2 reagiscono e sequestrano Elaine e le modelle, tra cui Lake, la personal trainer di Bobby. Elaine elude la sorveglianza e si reca subito da Bobby e Reno per informarli di dove si trovano i rapitori. Questi per\u00f2 si spostano e costringono i due cacciatori di taglie a un lungo inseguimento prima di fermarli e arrestarli. Al termine dell'avventura Bobby rinuncia a fare lo stilista preferendo concentrarsi su quello che sa fare meglio, ovvero prendere i criminali.\nIl vampiro.\nTrama.\nReno salva due cameriere, Karen e Shannon, dall'aggressione del vampiro, un misterioso personaggio con indosso un mantello, probabilmente il responsabile dei recenti omicidi di giovani donne. Dopo che Karen viene ritrovata morta con due fori sul collo e senza tracce di sangue, Reno e Bobby iniziano ad indagare. Il vampiro aggredisce Reno, che reagisce sparandogli da distanza ravvicinata: il vampiro riesce a sparire nel nulla senza rimanere ferito, con grande sorpresa di Reno. Bobby, che crede a un assassino in carne e ossa, sembra vicino a scoprirne l'identit\u00e0, ma l'assistente del medico legale viene uccisa con le stesse modalit\u00e0 prima di riuscire a dargli le impronte del colpevole. Con l'aiuto di Karen il cerchio si stringe e alla fine il vampiro muore nello scontro con Bobby e Reno.\nIl migliore dell'anno.\nTrama.\nBobby sta per ricevere il premio di \"cacciatore di taglie dell'anno\" e vuole preparare un bel discorso. Reno e Bobby raccontano a Sandy le imprese pi\u00f9 pericolose e le situazioni pi\u00f9 strane vissute insieme. Bobby si rende conto che forse Reno merita il premio pi\u00f9 di lui, ma a portarli lontano \u00e8 stata la fiducia reciproca e il lavoro di squadra. Bobby decide di andare alla cerimonia e ritirare il premio, che condivider\u00e0 con Reno e Sandy.\nLo iettatore.\nTrama.\nReno arresta Fenton Boggs, un uomo accompagnato da una brutta fama: porta sfortuna. E in effetti le cose non si mettono bene per Reno: la moto ha un guasto, il telefono si rompe, i pezzi di ricambio non sono disponibili, Reno perde il portafoglio, viene arrestato dalla polizia per non aver pagato il conto e finisce in prigione con Boggs. Ma non \u00e8 solo sfortuna. La polizia locale arresta ogni sospetto e, oltre a violare i diritti prolungando la detenzione senza fondato motivo, costringe i detenuti a incontri di lotta clandestini. Per i prigionieri non c'\u00e8 scampo perch\u00e9 che, vincano o perdano, la polizia non pu\u00f2 permettersi di lasciarli andare. Boggs approfitta dell'ennesimo incidente per squagliarsela e avvertire Bobby, che si trova nei paraggi, preoccupato per la sorte di Reno. Mentre lo sceriffo costringe Reno a combattere pena la consegna a Dixon, Bobby approfitta di un incendio fortuito nella prigione per liberare Reno. Lo sceriffo e i suoi vengono arrestati e Boggs ottiene un sostanzioso sconto di pena indicando ai federali dove la polizia seppelliva i corpi dei prigionieri uccisi: forse anche per il povero Boggs la fortuna sta girando. \nUna moto d'oro.\nTrama.\nPer catturare il latitante Tony Markano, Reno Bobby e Sandy si appostano nella casa di fronte a quella della ex compagna di Markano, Joyce, che vive con la figlia avuta da lui, Amelia. Una sera Joyce va a un appuntamento con l'ex per convincerlo a lasciare in pace lei e la figlia: l'incontro degenera, ma Reno interviene per evitare il peggio, mentre il ladro riesce a scappare. Reno preferisce rivelare a Joyce il vero motivo della sua presenza e Joyce si rende conto di avere bisogno di protezione per s\u00e9 e la figlia. Quando Markano torna a casa, Reno vorrebbe arrestarlo senza far capire niente ad Amelia. Interviene per\u00f2 un altro uomo, un autista di portavalori rapinato e ferito da Markano in passato, che sequestra i presenti e vuole farsi dove \u00e8 stato nascosto l'oro rubato. Con uno stratagemma Bobby e Sandy riescono a far uscire Joyce e Amelia; Markano rimane ucciso e Reno blocca il sequestratore che tentava la fuga con il bottino.\nIl seme cattivo.\nTrama.\nDal carcere Donny, il figlio di Dixon, ha una visione in cui la madre lo spinge a vendicarla; evaso, Donny si presenta a casa del padre che si terrorizza vedendolo, ma poich\u00e9 Donny crede alla versione ufficiale, secondo cui \u00e8 stato Reno ad uccidere Melissa, lo sceriffo mente poi al suo superiore Hendricks negando di aver visto il figlio. Donny cerca di eliminare Reno ma fallisce: messosi al riparo, il cacciatore di taglie giura di essere estraneo alla morte di Melissa e Donny capisce che il vero colpevole \u00e8 suo padre. In seguito, Reno convince Donny a far confessare Dixon, registrandolo, invece di ucciderlo. Intanto Reno viene arrestato da Hendricks, che tuttavia lo rilascia ed anzi si allea con lui e Bobby per incastrare Dixon, avendo anch'esso dei sospetti sul suo collega. Quella sera, Donny irrompe a casa del padre e Dixon, che conta di uccidere il figlio subito dopo, gli confessa l'assassinio della moglie, mentre Hendricks e i due cacciatori di taglie lo registrano. Dixon spara a Hendricks e a Donny, riuscendo poi a fuggire. Hendricks finisce in coma e non pu\u00f2 al momento scagionare Reno, ma Dixon \u00e8 ora ricercato per il tentato omicidio del suo superiore, inseguito da Reno e Bobby. "}
{"id": "1816687", "revid": "21880", "url": "https://it.wikipedia.org/wiki?curid=1816687", "title": "Gaya", "text": ""}
{"id": "1816688", "revid": "767487", "url": "https://it.wikipedia.org/wiki?curid=1816688", "title": "Mario Pagliano", "text": ""}
{"id": "1816689", "revid": "10431", "url": "https://it.wikipedia.org/wiki?curid=1816689", "title": "Gay (Niger)", "text": ""}
{"id": "1816691", "revid": "123626298", "url": "https://it.wikipedia.org/wiki?curid=1816691", "title": "Slippin'", "text": "Slippin' \u00e8 un singolo del rapper statunitense DMX estratto dall'album \"Flesh of My Flesh, Blood of My Blood\". Si tratta di uno dei pezzi pi\u00f9 toccanti dell'artista, nonch\u00e9 di una delle sue canzoni pi\u00f9 significative.\nDescrizione.\nLa canzone, che risulta essere l'unico singolo estratto dall'album, non ha debuttato all'interno della chart \"Billboard Hot 100\", ma ha raggiunto la posizione numero 60 nella \"Hot R&amp;B/Hip-Hop Songs\" e la numero 30 nel Regno Unito.\n\u00c8 stata prodotta da DJ Shok (produttore della casa discografica \"Ruff Ryders Entertainment\") e il suo testo \u00e8 stato scritto dallo stesso DMX.\nVideo musicale.\nIl videoclip include un cameo di Jadakiss ed \u00e8 centrato sull'infanzia difficile del rapper e su tristi momenti della sua vita, come ad esempio quelli in cui la madre gli proib\u00ec di tenere un cane in casa o lo ignor\u00f2 al momento della presentazione della sua ottima pagella scolastica, a tal punto da mortificarlo e farlo scappare di casa. Vi \u00e8 anche una scena in cui il rapper, sul punto di morte, viene portato via in ambulanza."}
{"id": "1816693", "revid": "1543377", "url": "https://it.wikipedia.org/wiki?curid=1816693", "title": "Diffa", "text": "Diffa \u00e8 un comune urbano del Niger, capoluogo del dipartimento e della regione omonimi."}
{"id": "1816694", "revid": "1543377", "url": "https://it.wikipedia.org/wiki?curid=1816694", "title": "Madaoua", "text": "Madaoua \u00e8 un comune urbano del Niger, capoluogo del dipartimento omonimo nella regione di Tahoua."}
{"id": "1816697", "revid": "767487", "url": "https://it.wikipedia.org/wiki?curid=1816697", "title": "Dorudon", "text": "Il dorudonte (gen. Dorudon) \u00e8 un cetaceo estinto, appartenente agli archeoceti. Visse tra l'Eocene medio e l'Eocene superiore (41 \u2013 33 milioni di anni fa). I suoi resti sono stati ritrovati in Nordamerica, Egitto e Pakistan, ovvero lungo le sponde dell'antico mare di Tetide.\nDescrizione.\nLungo 5 metri dalla testa alla coda, questo cetaceo possedeva come molti altri archeoceti due pinne posteriori, rimanenti degli arti posteriori di antenati anfibi come \"Ambulocetus\". A differenza dei cetacei attuali, era inoltre sprovvisto di melone e quindi incapace di usufruire dell'ecolocazione. Le narici si aprivano a met\u00e0 del cranio ed era del tutto assente lo sfiatatoio. Date le sue \"modeste\" dimensioni, poteva essere preda del \"Basilosaurus\", lungo anche 18 metri.\nClassificazione.\nI primi resti di dorudonte furono attribuiti a giovani esemplari del ben pi\u00f9 grande \"Basilosaurus\", un altro cetaceo primitivo che visse nello stesso ambiente del dorudonte. I fossili furono descritti correttamente nel 1845, con la scoperta di esemplari giovani e l'istituzione del genere \"Dorudon\". Questo animale era un tipico appartenente agli archeoceti, i cetacei pi\u00f9 antichi e primitivi. Alcuni studiosi ritengono che da animali simili a \"Dorudon\" possano essersi originati i cetacei moderni (Autoceta). Sono note principalmente due specie di \"Dorudon\", D. atrox e D. serratus. Altre specie precedentemente ascritte a questo genere sono state in seguito riclassificate, come \"D. osiris\" (genere \"Saghacetus\"). Una forma molto simile a \"Dorudon\" \u00e8 \"Zygorhiza\".\nStile di vita.\n\u00c8 probabile che il dorudonte fosse un attivo cacciatore, che si nutriva di pesci e molluschi che catturava grazie a rapidi movimenti del corpo. I dorudonti si diffusero negli oceani di gran parte del mondo, principalmente in acque calde. \u00c8 possibile che i giovani di dorudonte fossero a loro volta prede del gigantesco \"Basilosaurus\": alcuni crani fossili di esemplari immaturi, infatti, riportano cicatrici dovute con tutta probabilit\u00e0 a morsi del grande cetaceo.\nNella cultura di massa.\n\"Dorudon\" appare per la prima volta nel documentario della BBC \"I predatori della preistoria\", dove come detto prima, \u00e8 una delle prede abituali del Basilosaurus. Fa anche una breve comparsa in \"Mostri del mare\"."}
{"id": "1816705", "revid": "1543377", "url": "https://it.wikipedia.org/wiki?curid=1816705", "title": "Olimpiadi internazionali della biologia", "text": "Le Olimpiadi internazionali di biologia (IBO) sono olimpiadi scientifiche per studenti della scuola secondaria di secondo grado. Le prime olimpiadi internazionali dopo le Olimpiadi internazionali di matematica (originariamente solo per l'est Europa) sono state organizzate con il benestare delle Nazioni Unite negli anni '60. I programmi si sono gradualmente espansi fino ad includere 70 nazioni partecipanti attraverso i cinque continenti. Le IBO sono una di quelle olimpiadi. Tutte le nazioni partecipanti mandano i quattro vincitori delle Olimpiadi nazionali alle IBO accompagnati, in genere, da professori: un capo gruppo e due osservatori/giurati.\nPer la prima volta nel 2008 l'Italia partecipa a questa manifestazione.\nObiettivi.\nGli obiettivi delle IBO sono di promuovere una carriera nel settore scientifico per gli studenti dotati di talento e di imporre l'importanza della biologia nella nostra societ\u00e0. Inoltre esse forniscono la grande opportunit\u00e0 di comparare metodi di studio e scambiare esperienze, tutte informazioni utili per migliorare lo studio della biologia nel proprio paese. Poich\u00e9 l'organizzazione di ogni olim. Nazion. richiede la cooperazione di molte istituzioni, come il ministero dell'educazione, l'industria, associazioni di insegnanti, universit\u00e0 e scuole, la comunicazione e la cooperazione fra queste istituzioni \u00e8 promossa ed intensificata. Infine le ibo stimolano i contatti fra gli studenti e gli insegnanti provenienti dalle diverse nazioni in un ambiente amichevole. Per dimostrare quest'ultimo obiettivo, sia gli studenti, sia gli insegnanti, prestano giuramento sul comportamento in accordo con i principi del \u201cfair play\u201d.\nSvolgimento.\nLa competizione \u00e8 composta da una parte teorica e da una parte pratica. Le prove coprono un'ampia porzione della biologia: biologia cellulare, biologia molecolare, anatomia e fisiologia vegetale ed animale, etologia, genetica ed evoluzione, ecologia e biosistematica. I punteggi sono elaborati in modo tale da rendere la parte pratica e la parte teorica ugualmente incidenti sul risultato.\nLe graduatorie sono stilate tenendo conto del punteggio personale di ogni partecipante. Queste sono basate sui risultati delle prove teoriche e pratiche facendo in modo che esse abbiano circa lo stesso valore in punteggio. Le medaglie d'oro sono assegnate al primo dieci per cento degli studenti, le medaglie d'argento al secondo venti per cento, le medaglie di bronzo al seguente trenta per cento. Gli studenti dopo il sessanta per cento sono definiti vincitori senza medaglia.\nNonostante il giuramento di fair play, uno studente \u00e8 stato scoperto mentre barava ed \u00e8 stato squalificato.\nOgni anno la coppa delle ibo viene spostata dal paese ospite a quello dell'anno successivo.\nLinguaggio.\nIl linguaggio ufficiale delle IBO \u00e8 l'inglese. Per garantire uguali possibilit\u00e0 a tutti i partecipanti, le prove sono tradotte nella lingua voluta dal capogruppo e dagli osservatori il giorno prima dell'esame. Questo implica che essi conoscono i testi che verranno assegnati prima dei partecipanti. In ogni caso gli insegnanti e gli studenti alloggiano in diverse residenze, possono poi incontrarsi solo dopo lo svolgimento dei test.\nObiettivo dei partecipanti.\nL'obiettivo di ogni partecipante varia molto: alcuni aspirano a vincere medaglie, altri preferiscono porre innanzi a tutto la socializzazione e l'esplorazione di diverse culture.\nCollegamenti esterni.\nSiti delle passate IBO"}
{"id": "1816707", "revid": "22475", "url": "https://it.wikipedia.org/wiki?curid=1816707", "title": "Everyone's Pok\u00e9mon Ranch", "text": ""}
{"id": "1816710", "revid": "339392", "url": "https://it.wikipedia.org/wiki?curid=1816710", "title": "Apple Cinema", "text": ""}
{"id": "1816711", "revid": "275619", "url": "https://it.wikipedia.org/wiki?curid=1816711", "title": "Nagato (personaggio)", "text": ""}
{"id": "1816725", "revid": "256896", "url": "https://it.wikipedia.org/wiki?curid=1816725", "title": "Centro Militare di Allevamento e Rifornimento Quadrupedi", "text": ""}
{"id": "1816726", "revid": "137928", "url": "https://it.wikipedia.org/wiki?curid=1816726", "title": "WQXGA", "text": ""}
{"id": "1816740", "revid": "1543377", "url": "https://it.wikipedia.org/wiki?curid=1816740", "title": "The Iron Maidens", "text": "The Iron Maidens \u00e8 un gruppo heavy metal statunitense fondato nel 2001 a Los Angeles. \u00c8 una tribute band degli Iron Maiden interamente formata da donne. Viene definita \"The World's Only Female Tribute to Iron Maiden\" (\"l'unico tributo femminile al mondo agli Iron Maiden\").\nStoria.\nLe Iron Maidens vennero fondate nel giugno 2001 a Los Angeles dalla cantante Jenny Warren e la bassista Melanie Sisneros, gi\u00e0 precedentemente insieme nella tribute band degli Iron Maiden Wrathchild. Subito dopo al duo si aggiunsero Linda McDonald (batteria) e Josephine Soegijanty (chitarra), entrambe precedentemente nelle Phantom Blue, e Sara Marsh (chitarra); con l'ingresso delle tre, le Iron Maidens stabilirono la loro prima formazione. Sisneros lasci\u00f2 la band agli inizi del 2002, dopo solo 15 esibizioni; viene sostituita da Wanda Ortiz.\nNel 2003 la band cominci\u00f2 a lavorare al suo primo album, ma il progetto subisce un ritardo a causa del ritiro della Warren, che intendeva concentrarsi meglio sulla sua vita privata; a sostituirla venne chiamata Aja Kim, con la quale viene registrato e pubblicato l'album \"World's Only Female Tribute to Iron Maiden\" nel giugno 2005. Soegijanty lasci\u00f2 la band poco dopo l'uscita dell'album, e venne sostituita da Elizabeth Schall, che lasci\u00f2 la band l'anno successivo. Con la nuova chitarrista Heather Baker, la band registr\u00f2 il suo secondo album \"Route 666\", che venne pubblicato il 23 maggio 2007; alla registrazione partecip\u00f2 anche Phil Campbell, storico chitarrista dei Mot\u00f6rhead.\nIl 23 aprile 2008 venne pubblicato, solo in Giappone, l'EP \"The Root of All Evil\". Nell'estate dello stesso anno Heather Baker e Aja Kim lasciarono la band, avviando due carriere soliste distinte. Le due vengono rimpiazzate rispettivamente da Courtney Cox e Kirsten Rosenberg (precedentemente cantante degli HighWire). Con la nuova formazione la band pubblic\u00f2 il DVD \"Metal Gathering Tour Live in Japan 2010\" il 25 agosto 2010. A gennaio 2010 Sara Marsh dovette assentarsi dalle esibizioni della band a causa di una non buona condizione di salute, ma ripresasi non si riun\u00ec alla band; Baker si riun\u00ec alla band per qualche data come rimpiazzo, ed infine venne reclutata Nita Strauss.\nIl 23 dicembre 2012 la band si esib\u00ec al Paladino di Tarzana, California, accompagnata da Nikki Stringfield, chitarrista dei Before the Mourning. Da allora la chitarrista \u00e8 un membro della band in pianta stabile.\nPseudonimi.\nFin dalla sua fondazione, tutti i membri delle Iron Maidens hanno adottato pseudonimi che richiamassero i loro corrispettivi nella band inglese: le cantanti hanno sempre impiegato il nome \"Bruce Chickinson\" (l'unica eccezione \u00e8 stata Aja Kim, che utilizz\u00f2 la variante \"Bruce Lee Chickinson\") per richiamare il cantante Bruce Dickinson; le chitarriste impiegano nomi che richiamano i chitarristi Dave Murray (Sara Marsh e Nita Strauss, rispettivamente \"Mini Murray\" e \"Mega Murray\") e Adrian Smith (Josephine Soegijanty, Elizabeth Schall, Heather Baker e Courtney Cox, rispettivamente \"Adrienne Smith\", \"Adrianne Smith\", \"Adrienne Smith\" e \"Adriana Smith\"); le bassiste richiamano Steve Harris, con nomi quali \"Steve Heiress\" (Melanie Sisneros) e \"Steph Harris\" (Wanda Ortiz); la batterista Linda McDonald utilizza lo pseudonimo di \"Nikki McBurrain\", che richiama sia Nicko McBrain che Clive Burr.\nAja Kim \u00e8 stata l'unico membro della band ad aver adottato un nome che non rimandasse unicamente agli Iron Maiden (il suo pseudonimo, \"Bruce Lee Chickinson\", era l'unione dei nomi del cantante degli Iron Maiden Bruce Dickinson e dell'attore/artista marziale Bruce Lee)."}
{"id": "1816748", "revid": "767487", "url": "https://it.wikipedia.org/wiki?curid=1816748", "title": "Douglas Huebler", "text": "\u00c8 stato un artista concettuale di fama internazionale.\nHa realizzato numerosi progetti in diversi media, documenti, fotografie, mappe e testi che esplorano gli ambienti sociali. Per venti anni \u00e8 stato rettore alla California Institute of Arts. \u00c8 famosa la frase \u201cIl mondo \u00e8 pieno di oggetti pi\u00f9 o meno interessanti; non voglio aggiungerne altri.\u201d\nNel 1972 ha preso parte alla documenta 5 a Kassel, e nel 1977 alla documenta 6.\nMostre e collezioni.\nOpere di Douglas Huebler sono nel Museum of Contemporary Art a Los Angeles, nella National Gallery of Canada a Ottawa, nel Rose Art Museum a Waltham Massachusetts e nella Tate Gallery a London."}
{"id": "1816755", "revid": "110157", "url": "https://it.wikipedia.org/wiki?curid=1816755", "title": "Ponte di Sutong", "text": "Il ponte di Sutong \u00e8 un ponte strallato che attraversa il Fiume Azzurro tra Nantong e Changshu nella Repubblica Popolare di Cina. Il ponte \u00e8 stato aperto al traffico il 25 maggio 2008, e ufficialmente inaugurato il 30 giugno 2008.\nCon la sua campata centrale di ben 1.088\u00a0m, esso \u00e8 stato, nel periodo 2008 - 2012, il ponte strallato di maggior luce libera del mondo. Le due pile sono alte 306\u00a0m, e il ponte, compresi i viadotti di accesso, ha una lunghezza complessiva di 8.206\u00a0m. La costruzione di questa grande opera \u00e8 stata rapidissima: iniziata nel giugno 2003 e completata nel giugno 2007. Il suo costo complessivo \u00e8 stato di 1.7 miliardi di dollari."}
{"id": "1816764", "revid": "287204", "url": "https://it.wikipedia.org/wiki?curid=1816764", "title": "Terremoto della Cilicia del 1268", "text": "Il terremoto in Cilicia del 1268 fu uno dei pi\u00f9 tremendi, morirono oltre 60.000 abitanti di quello che, all'epoca era il Regno armeno di Cilicia, nell'attuale Turchia. La scossa fu del settimo grado della scala Richter."}
{"id": "1816765", "revid": "22356", "url": "https://it.wikipedia.org/wiki?curid=1816765", "title": "Tritilodontidi", "text": ""}
{"id": "1816767", "revid": "287204", "url": "https://it.wikipedia.org/wiki?curid=1816767", "title": "Maria Stuarda (Zweig)", "text": "Maria Stuarda \u00e8 una biografia scritta dallo storico austriaco Stefan Zweig nel 1935. La prima edizione italiana fu curata dalla Arnoldo Mondadori Editore, che pubblic\u00f2 l'opera nella collana \"Le Scie\", che aveva gi\u00e0 ospitato l'altro grande successo dell'autore, \"Maria Antonietta - Una vita involontariamente eroica\" (1932).\nTrama.\nStefan Zweig ripercorre l'intera vicenda della vita di Maria Stuarda dalla sua nascita in Scozia sino alla sua atroce morte in Inghilterra. Regina a pochi giorni di vita, consacrata per diritto divino a soli nove mesi: quella di Maria Stuarda fu una vita che inizi\u00f2 tragicamente e fin\u00ec tragicamente. Scappata dalle guerre anglo-scozzesi, Maria fu cresciuta nell'ambiente colto e raffinato della corte francese di Caterina de' Medici e ebbe un'ottima educazione in ambito culturale, ma non altrettanto approfondita in ambito politico, giacch\u00e9 la regina consorte di Francia non aveva potere effettivo.\nAlla morte del primo marito torn\u00f2 in Scozia, dove l'attendeva lo scontro con la nuova religione calvinista, istituita durante la sua assenza. Maria fu una sovrana molto tollerante e questo non fece altro che aumentare il potere dei lord protestanti che riuscirono a rivoltarle contro il paese approfittando della sua turbolenta vita privata. Scappata in Inghilterra, pensava di poter essere aiutata dalla regina protestante Elisabetta I d'Inghilterra, sua cugina e antitesi, che la imprigion\u00f2 per quasi vent'anni.\nIn questi due decenni Maria divenne il fulcro e l'anima del cattolicesimo inglese e molti complotti furono organizzati in suo nome per assassinare Elisabetta e innalzarla al trono. La regina di Scozia si ritrov\u00f2 dunque a essere il simbolo vivente della Controriforma e fin\u00ec sacrificata nella lotta tra la Spagna cattolica di Filippo II e l'Inghilterra protestante di Elisabetta I. La sua esecuzione fu un duro colpo all'autorit\u00e0 divina dei sovrani: per la prima volta nella Storia una \"regina consacrata da Dio\" fu giudicata e condannata a morte. La decapitazione di Maria non fu che il preludio di altre tre morti regali, quali quelle di suo nipote Carlo I d'Inghilterra e dei suoi pronipoti Luigi XVI e Maria Antonietta. Per un'approfondita conoscenza dei fatti \u00e8 lecito rimandare alla pagina di Wikipedia che tratta la vita di questo personaggio. Il testo di Zweig \u00e8 stato utilizzato come fonte bibliografica.\nTesti simili.\nUn'altra autorevole biografia sulla regina di Scozia \u00e8 \"Maria Stuart - La tragedia di una regina\" scritta nel 1969 da Lady Antonia Fraser."}
{"id": "1816768", "revid": "33888", "url": "https://it.wikipedia.org/wiki?curid=1816768", "title": "Documenta 5", "text": "La documenta 5. Befragung der Realit\u00e4t \u2013 Bildwelten heute \u00e8 considerata una delle edizioni pi\u00f9 significative della storia di documenta. Ebbe luogo tra il 30 giugno e 8 ottobre 1972 a Kassel sotto la direzione di Harald Szeemann. La documenta 5 fu la prima a non essere sotto la direzione di Arnold Bode."}
{"id": "1816774", "revid": "287204", "url": "https://it.wikipedia.org/wiki?curid=1816774", "title": "Arnold Bode", "text": "Arnold Bode \u00e8 il fondatore della documenta \u2013 \"Weltausstellung der zeitgen\u00f6ssischen Kunst\" a Kassel.\n\u201e\"... wir meinen aber, man k\u00f6nnte etwas neues versuchen\"\u201c (Arnold Bode 1964)"}
{"id": "1816778", "revid": "767487", "url": "https://it.wikipedia.org/wiki?curid=1816778", "title": "Francesco Rier", "text": "Caratteristiche tecniche.\nAlla Lazio giocava come interno, poi alla Juventus diventa un mediano."}
{"id": "1816783", "revid": "1305772", "url": "https://it.wikipedia.org/wiki?curid=1816783", "title": "Widmanst\u00e4tten", "text": ""}
{"id": "1816784", "revid": "228587", "url": "https://it.wikipedia.org/wiki?curid=1816784", "title": "Documenta 4", "text": "La documenta 4. Internationale Ausstellung ebbe luogo dal 27 giugno fino all'8 ottobre 1968 a Kassel, fu l'ultima diretta dal suo ideatore Arnold Bode."}
{"id": "1816786", "revid": "154893", "url": "https://it.wikipedia.org/wiki?curid=1816786", "title": "Bande di Widmanst\u00e4tten", "text": ""}
{"id": "1816788", "revid": "121667279", "url": "https://it.wikipedia.org/wiki?curid=1816788", "title": "Stefano Civeriati", "text": "Carriera.\nGiocatore.\nCresce nell' che nell'ottobre 1984 lo manda in prestito all' in Serie C2, nell'anno della retrocessione del club ligure nell'Interregionale. L'anno successivo \u00e8 ancora dirottato ad un altro club, ovvero il , che lo vede protagonista di una nuova retrocessione dalla Serie C2.\nDal 1986 al 1988 rimane nelle file dell'Inter, mettendosi in mostra con la Primavera: il 22 novembre 1987 esordisce in A, nella gara persa 3-2 con la Roma. Passa quindi al in Serie B dove gioca 10 incontri piazzandosi con la squadra a met\u00e0 classifica. L'anno successivo torna al Pavia, in Serie C2, dove finisce sul tabellino dei marcatori 20 volte in 33 presenze.\nNel 1990 si trasferisce al dove ottiene la promozione in Serie B. L'anno successivo dopo pochi mesi si trasferisce al Vicenza dove rimane per quasi tre anni: nel secondo riesce a ottenere una nuova promozione in serie cadetta. Nel 1994 avviene l'ultimo trasferimento, questa volta verso il Livorno, in Serie C2, dove rimane per due stagioni, in ciascuna delle quali accede ai play-off ma manca la promozione in Serie C1.\nAllenatore.\nDopo essere entrato come dirigente nel Novara, nel corso della stagione 2001 sostituisce il precedente allenatore in panchina dove rimane per circa una stagione.\nNella squadra del suo paese natio, il Sale Piovera, trova il suo habitat, salvo una parentesi sulla panchina del Derthona.\nNella stagione 2009-2010 viene chiamato ad allenare nella formazione Primavera del Genoa. Da luglio del 2010 ha preso l'incarico di allenare l'Asti nel campionato di Serie D. Dopo la sconfitta interna subita a opera del Valle D'Aosta per 5-0 la societ\u00e0 decide di esonerarlo, dopo aver gestito per oltre un anno e mezzo la rosa della prima squadra."}
{"id": "1816790", "revid": "1863966", "url": "https://it.wikipedia.org/wiki?curid=1816790", "title": "Vincenzo Calmeta", "text": "Biografia.\nAppartenente ad una famiglia nobile originaria di Vigevano, segu\u00ec gli studi presso l'Accademia di Paolo Cortese, negli anni intorno al 1490 - 1491, a Roma dove strinse amicizia con Serafino Aquilano. Si presume che proprio in quegli anni egli assumesse il soprannome di \"Calmeta\" influenzato dal personaggio omonimo del Filocolo del Boccaccio.\nSegretario di Beatrice d'Este.\nTerminati gli studi si rec\u00f2 in data imprecisata, ma comunque precedente al 1494, a Milano, presso la Corte di Ludovico il Moro, dove divenne segretario della duchessa Beatrice d'Este. Si noti comunque che \u00e8 Vincenzo stesso a definirsi con tale termine all'interno delle proprie opere, mentre mancano tuttavia testimonianze concrete della sua effettiva attivit\u00e0 durante la permanenza a Milano. Parrebbe inoltre che in onore della duchessa egli avesse composto una serie di poesie che non ci sono pervenute.\nI Triumphi.\nAlla propria signora egli fu sinceramente affezionato, come dimostra l'incredibile dolore espresso in seguito nella sua opera pi\u00f9 famosa, i \"Triumphi\", un poema in cinque canti d'ispirazione petrarchesca e dantesca nel quale egli piange la prematura morte della \"sua cara compagna\" Beatrice, avvenuta nel 1497, e si esprime addirittura con queste struggenti parole:\nIn essa il poeta non fa che inveire contro il crudele Fato, tessere gli elogi della defunta e invocare la morte affinch\u00e9 gli sia concesso di riposare accanto alle sue \"caste ossa\", per poi passare ad una pi\u00f9 profonda meditazione sulla miseria umana, sulla Fortuna e su Dio:\nNel mezzo di essa interviene la stessa Beatrice, che gli appare per consolarlo e per trarlo fuori dal suo \"passato errore\":\nIl poeta, commosso e sbigottito, le rivolge si allora con questa invocazione:Tema portante dell'opera \u00e8 l'amore per la donna che, sul solco del Dolce Stil Novo, conduce il poeta alla salvezza. Anche in questo caso, secondo l'interpretazione di Rossella Guberti, si tratta di un amore puramente spirituale e non fisico, secondo una visione filosofico-religiosa: Beatrice \u00e8 guida per gli smarriti sensi del poeta.\nLe sorti misteriose dell'opera.\nL'opera, che si inserisce nella tradizione rinascimentale dei \"Trionfi\", non appare semplicemente una consolatoria di tipo cortigiano, e non risulta nemmeno che Vincenzo l'abbia mai presentata al duca Ludovico, il quale del resto viene menzionato poche volte. Il manoscritto originale \u00e8 andato perduto: ne rimangono due soli esemplari a stampa impressi da Pietro Capha e conservati l'uno alla Biblioteca Palatina di Parma, l'altro alla Biblioteca Trivulziana di Milano, in cattivo stato di conservazione. Entrambi recano sul frontespizio il titolo \"Triumphi della felice memoria del preclarissimo poeta misser Vincenzo Calmeta. Opera molto dilectevole e novamente impressa\". L'opera \u00e8 aperta da una lettera dedicatoria a Beatrice preceduta da \"Vincenzo Calmeta Beatrice Estense S.D.\", seguita da un sonetto in onore della donna. I cinque capitoli sono a loro volta preceduti da rubrichette che ne illustrano il contenuto e fungono da preambolo. La stampa \u00e8 chiusa da quattro sonetti attribuiti al poeta e composti probabilmente per la morte di Serafino Aquilano, suo carissimo amico.\nI due volumi a stampa non recano data di pubblicazione, ma \u00e8 verosimile che essa sia postuma all'autore. In base ad alcuni indizi la data \u00e8 fissata da Rossella Guberti al 1510. La dicitura sul frontespizio del resto confermerebbe il fatto che l'autore non ebbe controllo nella stampa. Non \u00e8 possibile affermare se si tratti di una editio princeps o di una ristampa, ma \"novamente impressa\" lascia propendere per la seconda possibilit\u00e0.\nDalla composizione (1497) alle prime stampe superstiti (1510) trascorrono oltre dieci anni, e non si sa cosa sia avvenuto dell'opera in questo lasso di tempo. Vincenzo potrebbe non aver voluto pubblicarla. In effetti in quel periodo, con l'impulso della nuova stampa, era in voga la pubblicazione delle opere postume di autori vari.\nRitorno a Roma.\nA detta dello stesso Vincenzo il poema fu composto non a Milano bens\u00ec a Roma; cos\u00ec infatti egli scrive nel finale della prefazione: \"adonqua io, che in lei ogni mia speranza aveva collocata e mia servit\u00f9 fin a morte aveva dedicata, e trovandome in Roma per alcune mie occurrenzie e ignaro de tanto caso, poi che me fu sua repentina e immatura morte annunciata, cos\u00ec amaramente incominciai a deplorare\". \nNon \u00e8 affatto chiaro quando di preciso si fosse recato a Roma n\u00e9 perch\u00e9, motivazione che egli volutamente tralascia di spiegare, ma \u00e8 da credergli, in quanto Vincenzo appare convinto che la morte della donna sia avvenuta \"a' giorni cinque de genaro\" quando in verit\u00e0 risaliva alla notte fra il 2 e il 3 dello stesso mese. Ci\u00f2 lascerebbe dunque pensare che egli abbia assunto a giorno della morte quello in cui la notizia pervenne a Roma, essendo del resto in quel tempo le strade innevate e le comunicazioni difficoltose, e che si sia \"dal consorzio umano separato\" e condotto \"in una amena e solitaria villa non molto da Roma discosto\" prima di attendere pi\u00f9 chiare notizie, sempre che non si tratti di un errore di stampa. \nSimone Albonico si mostra tuttavia stupito dal fatto che Vincenzo si fosse allontanato dalla corte proprio un momento tanto delicato nella vita della propria signora. \nSegretario di Cesare Borgia.\nForse aveva gi\u00e0 in quel tempo conosciuto Cesare Borgia, ma non entr\u00f2 subito al suo servizio, si suppone infatti un suo momentaneo ritorno a Milano, sia per certe lettere ch'egli scrisse a Caterina Sforza, che lo mostrano in una citt\u00e0 occupata dai francesi, sia perch\u00e9 egli stesso nella sua \"Vita di Serafino Aquilano\", traendo un'ulteriore occasione per ricordare la propria duchessa, scrisse che a causa della di lei morte \"ogni cosa and\u00f2 in ruina e precipizio, e de lieto Paradiso in tenebroso inferno la corte se converse, onde ciascuno virtuoso a prendere altro camino fu astretto, et io tra li altri, vedendo tanta mia alta speranza interrotta, sopragiontomi anchora altra nova occasione, a Roma me redussi\".\nComunque fosse, verso il 1500 fu al servizio di Cesare Borgia e nel periodo tra settembre e giugno del 1501 lo segu\u00ec in tutti i suoi spostamenti e fu quindi a Roma, in Romagna e a Napoli. \nAlla corte di Urbino.\nLasciato il Borgia prima della sua rovina avvenuta nel 1503, il poeta si spost\u00f2 ad Urbino dove venne preso al servizio di Ercole Pio e in seguito a quello di Francesco Maria I della Rovere.\nIn questo periodo Vincenzo si dedic\u00f2 intensamente all'approfondimento dello studio sulla lingua cortigiana elaborando la sua teoria e dimostr\u00f2, nei \"Nove libri della volgare poesia\", oggi andati perduti, nelle \"Annotazioni e iud\u00ecci\" e nella nota \"Vita di Serafino Aquilano\" pubblicata a Bologna nel 1504, di essere uno tra i pi\u00f9 validi critici del tempo. Fu fortemente avversato da Pietro Bembo.\nMor\u00ec infine a Roma nell'agosto del 1508. "}
{"id": "1816792", "revid": "228587", "url": "https://it.wikipedia.org/wiki?curid=1816792", "title": "Documenta 3", "text": "La documenta 3. Internationale Ausstellung fu diretta da Arnold Bode e Werner Haftmann dal 27 giugno fino al 5 ottobre 1964 a Kassel.\nDesign industriale.\nLa sezione \"Industrial Design\" fu organizzata da Jupp Ernst che fu anche l'architetto dell'allestimento della mostra. Nella sezione furono presentati oggetti prodotti da varie ditte come la Braun, la IBM e Olivetti, teieire e posate di Kay Bojesen sedie di Arne Jacobsen, Charles Eames e Gerrit Rietveld."}
{"id": "1816794", "revid": "1318658", "url": "https://it.wikipedia.org/wiki?curid=1816794", "title": "Jacques Laffitte", "text": "Governatore della Banca di Francia, quindi deputato liberale, partecip\u00f2 alla Rivoluzione di Luglio e divenne presidente del Consiglio sotto Luigi Filippo\nBiografia.\nNacque nei Pirenei Atlantici da una famiglia modesta e numerosa; il padre, Pierre, era mastro carpentiere; dopo gli studi divenne a sua volta, a dodici anni, apprendista carpentiere presso il padre, poi, nel giro di due anni, scrivano di un notaio di Bayonne, quindi commesso presso un negoziante della stessa citt\u00e0.\nLa carriera di bancario.\nNel 1788, all'et\u00e0 di ventun anni, si rec\u00f2 a Parigi, munito di una lettera di raccomandazione del suo principale, per un modesto impiego di commesso nell'ufficio del banchiere Jean-Fr\u00e9d\u00e9ric Perregaux (1744-1808). La Banca Perregaux era destinata a diventare, in ragione delle sue relazioni con l'estero, la banca del Comitato di salute pubblica, e Perregaux, che si era saputo schierare adeguatamente dopo il colpo di Stato del 18 brumaio, uno dei consiglieri finanziari di Napoleone Bonaparte.\nA Laffitte - dice la leggenda - era appena stato negato l'impiego, quando attraversando il cortile si chin\u00f2 per raccattare da terra uno spillo; colpito dal gesto, Perregaux lo richiam\u00f2 e lo assunse per tenere i libri contabili.\nJacques Laffitte diede prova di notevoli qualit\u00e0 e manifest\u00f2 reale attitudine alla professione bancaria. Di carattere affascinante, gaio e vivace, dotato di grande capacit\u00e0 di lavoro e di una mente pronta ed acuta, conobbe una rapida ascesa. Perregaux gli permise di fare carriera, e gli affid\u00f2 responsabilit\u00e0 via via pi\u00f9 importanti. Nel 1790 la sua retribuzione fu portata a 3.000 franchi e, l'anno successivo, ebbe parte nei profitti e fu nominato assessore del giudice di pace della sezione del quartiere di Mont-Blanc.\nNel 1805, ritenendo di essere confinato ad un ruolo secondario, minacci\u00f2 le dimissioni. La minaccia sort\u00ec il suo effetto e il 23 febbraio 1806 entr\u00f2 come associato nella \"St\u00e9 Perregaux et Cie\", con un quarto del capitale.\nMa, in ragione della salute malferma di Perregaux, nacque una nuova societ\u00e0 il 29 dicembre 1807: \"Perregaux, Laffitte et Cie\". Laffitte, designato da Perregaux come esecutore testamentario, deteneva il 50% del capitale sociale e divenne direttore generale, mentre il restante 50% and\u00f2 al figlio e alla figlia di Perr\u00e9gaux. Per dieci anni Laffitte condusse in prima persona l'azienda che divenne presto la prima banca di Parigi ed una delle pi\u00f9 influenti banche europee.\nNel maggio 1801 Laffitte spos\u00f2 Marine-Fran\u00e7oise Laeut (1783-1849), figlia di un commerciante; dall'unione nacque un'unica figlia, Albine \u00c9tiennette Marguerite Laffitte (\u20201881).\nIl 19 gennaio 1809, Laffitte divenne reggente della Banca di Francia prendendo il posto di Perregaux dopo la morte di quest'ultimo. Conserv\u00f2 tale funzione sino al 1831. Fu nello stesso periodo giudice al \"tribunal de commerce\" della Senna (1809) e divenne presidente della Camera di commercio (dal 2 maggio 1810 al 14 maggio 1811). Il 6 aprile 1814, dopo la caduta del Primo Impero, fu chiamato dal governo provvisorio alle funzioni di governatore \"provvisorio\" della Banca di Francia, posto che occup\u00f2 sino al 1820, data in cui gli succedette Gaudin. Ebbe l'eleganza di rifiutare il trattamento economico pertinente alla carica.\nNapoleone una volta ebbe a dirgli: \u00abVi conosco, signor Laffitte, io so che voi non amate pi\u00f9 il mio governo, ma vi ritengo un uomo onesto\u00bb.\nLaffitte ebbe occasione di dimostrarlo mettendosi al servizio dei governi successivi. Sotto la Prima Restaurazione, sottoscrisse di tasca propria una somma considerevole per coprire le spese delle riparazioni di guerra imposte dagli Alleati, e, mentre Napoleone sbarcava all'Elba, procur\u00f2 ingenti fondi a Luigi XVIII. Nella sua banca Napoleone, sulla via dell'esilio, deposit\u00f2 una somma di 6 milioni di franchi. Dopo Waterloo, quando il governo provvisorio domand\u00f2 alla Banca di Francia di prestare il denaro necessario al pagamento degli arretrati ai soldati dell'esercito imperiale, Laffitte si oppose, e anticip\u00f2 la somma di due milioni con fondi propri. Qualche giorno pi\u00f9 tardi, garant\u00ec quasi interamente la nuova contribuzione di guerra che la Prussia esigeva.\nLaffitte era in quel momento a capo di una fortuna notevole, valutata da 20 a 25 milioni di franchi, che gli permise di acquistare, nel 1818, il castello di Maisons dalla vedova del maresciallo Lannes. Possedeva inoltre un castello a Meudon ed un altro a Breteuil nel dipartimento dell'Eure, oltre che una residenza privata a Parigi.\nCarriera politica.\nL'8 maggio 1815, Jacques Laffitte fu eletto rappresentante del commercio alla Camera dei Cento Giorni per il dipartimento della Senna. Si astenne dal prendere la parola dalla tribuna e vot\u00f2 con il partito costituzionale liberale.\nNuovamente eletto deputato per il medesimo collegio il 4 ottobre 1816, Laffitte prese allora posto fra i banchi della sinistra e si interess\u00f2 di materie finanziarie, pronunciando memorabili discorsi cui il governo prestava la massima attenzione, sebbene l'oratore sedesse all'opposizione. Cos\u00ec, quando il duca de Richelieu cre\u00f2 una commissione parlamentare per affrontare il deficit, Luigi XVIII volle che Laffitte ne facesse parte: questi si pronunci\u00f2 allora contro il sistema del prestito forzoso, contro le cedole ipotecarie, e respinse, in generale, tutto il sistema del prelievo obbligatorio che minava la fiducia popolare.\nNuovamente eletto il 20 settembre 1817, prese ancora posto all'opposizione, e si mise in evidenza per l'ardore con cui difese la libert\u00e0 di stampa; dalla tribuna condann\u00f2 la sanguinosa repressione delle proteste popolari, vot\u00f2 contro il nuovo sistema elettorale e invano reclam\u00f2 un voto formale, invece di una semplice richiesta al re, per il mantenimento della legislazione vigente. Nel 1825 inaugur\u00f2 la sottoscrizione nazionale per i figli del generale Foy con una elargizione di 50.000 franchi.\nIl mandato di deputato gli fu confermato dagli elettori del II \"arrondissement\" di Parigi il 10 maggio 1822. Svilupp\u00f2 allora un'importante disamina della situazione politica e finanziaria del Paese, pronunciandosi con forza contro la Spedizione di Spagna, ma sostenne il governo de Vill\u00e8le nella sua opera di riduzione delle rendite finanziarie. Giustific\u00f2 la propria adesione a tale misura, vivamente condannata dai suoi amici politici, per il desiderio di alleggerire la pressione fiscale sul popolo. Alle elezioni del 25 febbraio 1824 manc\u00f2 la riconferma di stretta misura, ma entr\u00f2 alla Camera il 29 marzo 1827, eletto nel III \"arrondissement\" dei Bassei Pirenei (Bayonne). Fu rieletto alle elezioni generali del 17 novembre seguente, nuovamente per il II \"arrondissement\" di Parigi e nel collegio del dipartimento dei Bassi Pirenei.\nDopo lo scioglimento della Guardia nazionale di Parigi, Laffitte si fece interprete della frazione pi\u00f9 avanzata dell'opposizione parlamentare, reclamando la messa in stato d'accusa dei ministri. Il 26 gennaio 1828 diede in sposa la propria figlia Albine a Napol\u00e9on Joseph Ney, principe della Moskowa, figlio del maresciallo Ney, e tale alleanza contribu\u00ec a conciliarlo sia con il popolo che con la borghesia.\nFu nuovamente eletto il 12 luglio 1830 dal III \"arrondissement\" dei Bassi Pirenei dopo aver combattuto con tutte le proprie forze il governo Polignac.\nUn ruolo decisivo durante la Rivoluzione del 1830.\nSenza mostrarsi apertamente ostile al ramo principale dei Borbone, Laffitte fu uno dei primi a considerare la salita al trono, in caso di necessit\u00e0, del duca d'Orl\u00e9ans. Nel corso di molti anni accarezz\u00f2 e port\u00f2 avanti il progetto, soprattutto procurando sostenitori al principe. Era anche perfettamente preparato a giocare un ruolo decisivo al momento della Rivoluzione di Luglio prendendo la testa della resistenza parlamentare. La sua influenza lo fece soprannominare \u00abil Warwick francese\u00bb, in quanto \u00abfabbricante di sovrani\u00bb.\nIl 28 luglio 1830, appena giunto a Parigi dalla sua propriet\u00e0 di Breteuil-sur-Iton, fu il primo a muoversi presso il duca d'Orl\u00e9ans: al Palais-Royal prese contatto col segretario del duca, Oudard, il quale trasmise a Luigi Filippo, a Neuilly, un messaggio in cui Laffitte si diceva pronto a lavorare per lui senza comprometterlo, raccomandando nel contempo \u00abche non si compromettesse da solo facendosi prendere nei lacci di Saint-Cloud\u00bb. Fu uno dei firmatari della protesta dei deputati contro le\nOrdinanze di Saint-Cloud, quando arriv\u00f2 da Saint-Cloud l'ordine di arrestarlo.\nA mezzogiorno fu tra i deputati che si riunirono presso Pierre-Fran\u00e7ois Audry de Puyraveau, e, coi generali Mouton e G\u00e9rard e i deputati Mauguin e Perier, si rec\u00f2 al palazzo delle Tuileries per chiedere al maresciallo Marmont di fermare lo spargimento di sangue. Davanti al rifiuto di Marmont, Laffitte si schier\u00f2 senza riserve dalla parte dei rivoltosi e fece della sua abitazione il quartier generale dell'insurrezione, senza risparmiarsi per assicurarne il successo.\nLa mattina del 29 luglio Laffitte invi\u00f2 Oudard a Neuilly per chiedere al duca d'Orl\u00e9ans di prendere urgentemente posizione, e chiam\u00f2 presso di s\u00e9 deputati e giornalisti. Durante tale riunione fu decisa la creazione di una commissione municipale provvisoria; Laffitte rifiut\u00f2 di farne parte, puntando ad un ruolo a livello nazionale.\nIl 30 luglio prese l'iniziativa di proporre al duca d'Orl\u00e9ans la luogotenenza del regno; il titolo fu conferito ufficialmente al principe la sera stessa, in una riunione di deputati tenutasi al Palais Bourbon.\nA partire dall'alba, con l'aiuto di Thiers e la complicit\u00e0 di Talleyrand, Laffitte diresse la manovra in favore di Luigi Filippo. Ricevette i tre redattori del \"National\": Thiers, Mignet, Carrel; non paventava pi\u00f9 la minaccia bonapartista, dato che il duca di Reichstadt si trovava in Austria e la quasi totalit\u00e0 dei dignitari dell'Impero si erano schierati per la monarchia, ma temeva che con l'arrivo del duca di Mortemart, che Carlo X aveva nominato presidente del Consiglio al posto del principe di Polignac, i deputati si sarebbero lasciati convincere ad una reggenza accompagnata dalla proclamazione del nipote di Carlo X, il duca di Bordeaux. Per trovare velocemente una soluzione, decisero di proclamare senza indugi il duca d'Orl\u00e9ans: redatto da Thiers e Mignet, il testo fu stampato in forma di manifesto nelle tipografie del \"National\" ed affisso ovunque a Parigi.\nIl 31 luglio Laffitte presiedette una nuova riunione parlamentare, ed ottenne si redigesse un indirizzo che i deputati tutti portarono al Palais-Royal. Ben lontano dallo schierarsi per la repubblica, che l\"'entourage\" di La Fayette aveva ancora la speranza di proclamare, Laffitte seppe evitare il rischio consigliando a Luigi Filippo di recarsi all'H\u00f4tel de Ville per ricevervi l'unzione di \"eroe de due mondi\". Ferito ad una gamba, Laffitte accompagn\u00f2 il corteo del duca d'Orl\u00e9ans su una portantina, e i passanti poterono notare la familiarit\u00e0 con cui Luigi Filippo si tratteneva con lui durante il tragitto.\nIl 3 agosto la Camera dei deputati elesse a proprio presidente Casimir Perier, ma questi lasci\u00f2 a Laffitte, secondo allo scrutinio ed eletto vicepresidente, di esercitare la funzione in sua vece.\nFu dunque sotto la presidenza di Laffitte che il trono fu dichiarato vacante, che la Carta del 1814 fu modificata e il trono assegnato a Luigi Filippo. Il 7 agosto Laffitte lesse al nuovo re la dichiarazione della Camera e l'atto costituzionale e, due giorni dopo, presiedette la seduta parlamentare in cui il sovrano prest\u00f2 giuramento.\nNel 1830 Laffite finanzi\u00f2 inoltre il giornale \"Le National\" e fond\u00f2 la loggia massonica \"Les trois jours\" dell'Oriente di Parigi, di cui fu il \"venerabile\".\nLe responsabilit\u00e0 di governo.\nL'11 agosto 1830 Jacques Laffitte entr\u00f2 come ministro senza portafoglio nel primo governo del nuovo regime. In ragione della nomina, dovette ripresentarsi davanti ai suoi elettori che gli rinnovarono la fiducia il 21 ottobre.\nL'eterogenea squadra di governo, priva di un presidente del Consiglio, non tard\u00f2 a sbandarsi sotto l'effetto delle diatribe interne fra i partiti della \"resistenza\" e del \"movimento\". Laffitte si offr\u00ec allora di coordinare i ministri con la qualifica di presidente del Consiglio, cosa che caus\u00f2 le dimissioni immediate di Guizot, de Broglie ed altri.\nLuigi Filippo preg\u00f2 verbalmente Laffitte di formare il nuovo governo: \u00abSe il capo del governo deve essere Laffitte - disse al duca de Broglie - sono d'accordo a condizione che sia lui stesso a scegliere i propri ministri, ed avverto in anticipo che, qualora non condivida la sua opinione, non prometto di soccorrerlo\u00bb.\nAll'avvicinarsi del processo ai ministri di Carlo X, voluto dalla sinistra, il sovrano intendeva liberarsi dall'ipoteca repubblicana e liberale: confid\u00f2 all'ambasciatore di Gran Bretagna che aveva \u00abancora due medicine da prendere\u00bb, ossia Jacques Laffitte (liberale) e Odilon Barrot (repubblicano).\nLaffitte, da parte sua, con una certa ingenuit\u00e0, credeva di vedere in Luigi Filippo un sincero sostenitore del \"movimento\" mentre quegli, ben pi\u00f9 vicino ai \"dottrinari\" e alla loro teoria della \"quasi legittimit\u00e0\" della nuova monarchia, temeva lo spirito democratico e le agitazioni che ne considerava la conseguenza. Intimo del re, Laffitte immaginava inoltre di goderne la sincera simpatia in ragione dei pubblici attestati di amicizia.\nIl governo fu costituito il 2 novembre dopo lunghe trattative ed interminabili consigli dei ministri. Laffitte divenne presidente del Consiglio e ministro delle Finanze.\nFigura emblematica del \"partito del movimento\", Laffitte desiderava veder evolvere il regime nato dalla Rivoluzione di Luglio verso il parlamentarismo, ed in definitiva verso la democrazia. A tal fine non voleva contrariare le forze rivoluzionarie che continuavano ad agitarsi nel Paese. Una politica del genere si accordava al suo temperamento: ossessionato per la propria popolarit\u00e0, Laffitte ben si guardava dal compromettersi con misure repressive; ma ci\u00f2 non conveniva al sovrano, il quale, affettando col suo presidente del Consiglio un'amicizia puramente di facciata, lavorava nell'ombra per screditarlo.\nIl compito di Laffitte fu tanto pi\u00f9 difficile in occasione delle proteste scoppiate in seguito al processo ai ministri di Carlo X (15 - 21 dicembre 1830), in cui gli accusati vennero condannati al carcere a vita.\nIl governo fu costretto ad adottare misure repressive di stampo conservatore, che gli alienarono le simpatie della sinistra, senza con ci\u00f2 avvicinarlo alla destra: la legge che attribuiva al re la nomina diretta delle municipalit\u00e0, la legge sulla stampa, il mantenimento del censo a trecento franchi, la legge sulla lista civile, le dimissioni di La Fayette dalla Guardia nazionale; senza contare i moti del 14 febbraio 1831, che costrinsero alle dimissioni del prefetto di polizia di Parigi Jean-Jacques Baude, e del prefetto Odilon Barrot. Avvenimenti questi che resero impossibile la posizione di Laffitte, tanto di fronte all'opinione pubblica che di fronte al sovrano.\nL'8 marzo 1831 Joseph M\u00e9rilhou diede le dimissioni dal governo, giudicandolo non abbastanza favorevole al \"movimento\". Il governo era alle prese con una agitazione permanente ed una situazione parigina vicino all'insurrezione aperta, e non faceva quasi nulla per tentare di ristabilire l'ordine. Luigi Filippo ponderava la costituzione di un nuovo governo e pensava di chiamare un eminente rappresentante del \"partito dell'ordine\" nella persona di Casimir Perier. Ma il sovrano dovette favorire la caduta anticipata di Laffitte. Questi non nutriva nessun dubbio, ingannato dalle manifestazioni d'amicizia di Luigi Filippo, che non esitava a dichiarare: \u00abNon c'\u00e8 che una cosa impossibile fra noi, ed \u00e8 che non siamo sempre insieme\u00bb.\nGli affari italiani furono il pretesto della separazione. Il maresciallo Maison dalla sua ambasciata a Vienna invi\u00f2 una nota, pervenuta a Parigi il 4 marzo, nella quale indicava che l'Austria si preparava ad intervenire militarmente per reprimere l'insurrezione italiana. La prospettiva non dispiaceva a Luigi Filippo, che vedeva con inquietudine i due figli di Luigi Bonaparte (Napoleone Luigi e Luigi Napoleone, futuro Napoleone III) combattere nei ranghi degli insorti italiani. Quando il ministro degli Affari esteri, generale S\u00e9bastiani, gli trasmise la nota di Maison, Luigi Filippo viet\u00f2 che venisse resa nota a Laffitte (favorevole agli italiani), che ne apprese l'esistenza da \"Le National\" dell'8 marzo. Indignato, Laffitte chiese spiegazioni a S\u00e9bastiani, che dovette ammettere di aver agito su ordine del re. Il presidente del Consiglio si precipit\u00f2 dal sovrano, cui espose il proprio progetto di intervento militare in Italia. Luigi Filippo, trincerandosi dietro le proprie prerogative di monarca costituzionale, lo invit\u00f2 a far deliberare la questione dal Consiglio dei ministri, che si sarebbe riunito l'indomani. Laffitte svilupp\u00f2 il proprio programma, che fu unanimemente respinto dai colleghi, di cui la maggior parte aveva gi\u00e0 negoziato un posto nel futuro governo. Non gli rest\u00f2 altro che rassegnare le dimissioni. Il 13 marzo cedette il posto al governo presieduto da Casimir Perier.\nUn'opposizione costante a Luigi Filippo.\nLe dimissioni riconciliarono Laffitte con l'opposizione, nei cui ranghi torn\u00f2 a sedere alla Camera. Fu rieletto deputato a Bayonne il 5 luglio 1831 e, lo stesso giorno, nel II \"arrondissement\" di Parigi . Opt\u00f2 per il seggio di Bayonne e il suo posto di Parigi fu preso da Lefebvre. Per appena un voto non fu eletto alla presidenza della Camera, che and\u00f2 a Am\u00e9d\u00e9e Girod de l'Ain.\nSedendo nei banchi della sinistra, si oppose a tutti i governi che si succedettero al potere. Fece parte con Fran\u00e7ois Arago ed Odilon Barrot, della delegazione che si rec\u00f2 al Palazzo delle Tuileries per indurre il sovrano a dare al regime una svolta pi\u00f9 popolare. Il 21 giugno 1834 usc\u00ec sconfitto dalle elezioni per il seggio di Bayonne e per il II \"arrondissement\" di Parigi, ma fu eletto nella Loira inferiore (Pont-Rousseau), nella Senna inferiore (Rouen) ed in Vandea (Bourbon-Vend\u00e9e). Usc\u00ec ancora battuto dalle elezioni del 4 novembre 1837 nel II \"arrondissement\" di Parigi, ma venne eletto l'8 febbraio 1838 nel VI , dove un seggio era stato lasciato libero da Fran\u00e7ois Arago, che aveva optato per Perpignano. Fu quindi rieletto il 2 marzo 1839 nel III collegio della Senna inferiore (Rouen), e il 9 luglio 1842 nella medesima circoscrizione.\nNel corso delle successive legislature, Laffitte non cess\u00f2 di votare con l'opposizione, e si mostr\u00f2 assai preoccupato di farsi perdonare il concorso prestato, a suo tempo, all'insediarsi della Monarchia di Luglio. Dichiar\u00f2: \u00abDomando perdono a Dio e agli uomini di aver preso parte alla Rivoluzione di Luglio\u00bb. Durante un banchetto politico a Rouen disse anche: \u00abSe fui il pi\u00f9 convinto partigiano della nuova monarchia, non sono pi\u00f9 tuttavia fautore del suo innalzamento; perch\u00e9 in una situazione cos\u00ec grave [come la presente], non vedo che l'interesse generale\u00bb. Nel 1844, presiedendo per anzianit\u00e0 l'apertura della sessione parlamentare, pronunci\u00f2 un discorso, ostacolato dalle interruzioni del centro, in cui insistette sulla necessit\u00e0 di mantenere le \u00abpromesse\u00bb della Rivoluzione di Luglio.\nGravi rovesci di fortuna.\nParadossalmente l'arrivo al potere di Luigi Filippo, che Laffitte tanto aveva desiderato e tanto aveva contribuito a preparare, marc\u00f2 per quest'ultimo l'inizio di una serie di sconfitte politiche e personali.\nLa politica lo aveva costretto a spese importanti, inoltre la sua banca aveva concesso prestiti a industrie e societ\u00e0 immobiliari che, fallite, non erano state in grado di rimborsare. Per tentare di raddrizzare i suoi affari dovette vendere al re, per dieci milioni, la foresta di Breteuil, uno dei gioielli del suo patrimonio; ciononostante quando lasci\u00f2 il governo fu quasi completamente rovinato, e i suoi avversari politici gli appiopparono il nomignolo di \u00abJacques La Faillite\u00bb, accostando la sua incapacit\u00e0 di gestire la propria fortuna a quella di condurre il Paese. Si trov\u00f2 con l'obbligo di liquidare la sua banca il 28 gennaio 1831. Sfugg\u00ec al fallimento grazie a un anticipo consentito dalla Banca di Francia e garantito dalle sue propriet\u00e0 personali. Sua moglie fu costretta a vendere i propri diamanti.\nL'anticipo di cui pot\u00e9 beneficiare gli diede una tregua che gli permise di organizzare la vendita della dimora di Parigi (1833), cos\u00ec come una parte dei possedimenti di Maisons. Pot\u00e9 conservare la sua casa grazie a una sottoscrizione nazionale.\nNel 1833 procedette a parcellizzare il grande parco del castello di Maisons-Laffitte sul modello della lottizzazione inglese. Fece di Maisons una localit\u00e0 di case di campagna acquistate per la maggioranza da ricchi parigini appartenenti al mondo degli affari e dello spettacolo, attirati da un'importante campagna pubblicitaria. Laffitte fece demolire le stalle del castello per recuperare le pietre necessarie alla costruzione delle ville del parco. Incoraggiato dal genero, principe della Moskowa e dal nipote Charles Laffitte, organizz\u00f2 a Maisons le prime corse di cavalli.\nNel 1836, terminata la liquidazione, riusc\u00ec a creare una nuova banca d'affari con capitale di venti milioni, grazie al sistema dell'accomandita: la \"Caisse g\u00e9n\u00e9rale du commerce et de l'industrie J. Laffitte et Cie\". Destinata a finanziare lo sviluppo delle imprese industriali, prototipo delle banche di affari largamente diffuse nella seconda met\u00e0 del XIX secolo, l'impresa ebbe un mediocre successo, e chiuse i battenti poco dopo la morte del fondatore.\nJacques Laffitte mor\u00ec a Parigi il 26 maggio 1844, per una malattia polmonare, all'et\u00e0 di 77 anni. Pi\u00f9 di ventimila persone presero parte ai suoi funerali; sulla sua tomba tennero discorsi funebri Pierre Laffitte, Arago, Garnier Pag\u00e8s, Visinet, Philippe Dupin ed uno studente. \u00c8 sepolto al cimitero di P\u00e8re-Lachaise."}
{"id": "1816799", "revid": "834", "url": "https://it.wikipedia.org/wiki?curid=1816799", "title": "Aloys Beck", "text": ""}
{"id": "1816801", "revid": "834", "url": "https://it.wikipedia.org/wiki?curid=1816801", "title": "Alois di Beckh-Widmannst\u00e4tten", "text": ""}
{"id": "1816803", "revid": "78273", "url": "https://it.wikipedia.org/wiki?curid=1816803", "title": "Figure di Widmannstatten", "text": ""}
{"id": "1816806", "revid": "834", "url": "https://it.wikipedia.org/wiki?curid=1816806", "title": "Widmannst\u00e4tten", "text": ""}
{"id": "1816807", "revid": "439868", "url": "https://it.wikipedia.org/wiki?curid=1816807", "title": "Campo d'internamento di Le Vernet d'Ari\u00e8ge", "text": ""}
{"id": "1816810", "revid": "89918", "url": "https://it.wikipedia.org/wiki?curid=1816810", "title": "Ayar Cache", "text": ""}
{"id": "1816814", "revid": "89918", "url": "https://it.wikipedia.org/wiki?curid=1816814", "title": "Ayar Ucho", "text": ""}
{"id": "1816815", "revid": "228587", "url": "https://it.wikipedia.org/wiki?curid=1816815", "title": "Documenta 1", "text": "La prima documenta ebbe luogo dal 16 luglio al 18 settembre 1955 a Kassel. Fu la prima grande mostra di arte contemporanea nella Germania Ovest."}
{"id": "1816816", "revid": "154893", "url": "https://it.wikipedia.org/wiki?curid=1816816", "title": "Figure di Widmannst\u00e4tten", "text": ""}
{"id": "1816821", "revid": "121868924", "url": "https://it.wikipedia.org/wiki?curid=1816821", "title": "Werner Haftmann", "text": " Durante la dittatura nazista ader\u00ec al partito nazionalsocialista di Hitler e divenne membro delle SA. "}
{"id": "1816826", "revid": "1516566", "url": "https://it.wikipedia.org/wiki?curid=1816826", "title": "Bullet in the Head (singolo)", "text": "Bullet in the Head \u00e8 un singolo del gruppo musicale statunitense Rage Against the Machine, pubblicato il 29 dicembre 1992 come secondo estratto dall'album omonimo. Il brano originariamente era presente nel primo demo della band, \"Rage Against the Machine\".\nEntrambe le immagini della copertina e del retro sono state realizzate dal fotografo francese Marc Riboud.\nDescrizione.\nIl brano \u00e8 caratterizzato, nella prima parte, da una strofa hip hop in cui a un riff di basso ipnotico e dal peculiare ricorso al bicorde, fa da contraltare la chitarra rumorista di Tom Morello, ricca di feedback e larsen controllati. L'inciso, caratterizzato da inserti in 6/4, mira a ricreare l'effetto di un'esplosione.\nLa seconda parte della canzone si fonda su un riff aggressivo e ossessivo di chitarra e basso, con l'iterazione continua della frase \"A bullet in your head\". Gli elementi di variazione del brano sono dati dall'alternarsi di ritmi di batteria (dapprima quasi rap, per poi andare sull'hard rock e infine sul punk) e da un lungo crescendo con basso solista in cui il cantante Zack de la Rocha rappa la frase \"You stand in a line believin' their lies. You're bowing down to the flag, you've got a bullet in your head\".\nIl testo del brano \u00e8 un attacco alla societ\u00e0 capitalista che annichilisce il pensiero critico e anticonformista, lobotomizzando il popolo.\nTracce.\nTesti di Zack de la Rocha, musiche dei Rage Against the Machine."}
{"id": "1816827", "revid": "287204", "url": "https://it.wikipedia.org/wiki?curid=1816827", "title": "Documenta 2", "text": "Dopo l'enorme successo 1. documenta Arnold Bode, l'ideatore di documenta, decise di portare aventi il progetto. \nLa documenta 2 \u00b459. \u201eKunst nach 1945, Malerei \u2013 Skulptur \u2013 Druckgrafik\u201c ebbe luogo dall'11 luglio fino al 1\u00ba ottobre 1959 a Kassel.\nSono rimaste in modo permanente le opere.\nLuogo: Foyer der \u201eIngenieurschule\u201c (Fachbereich der Universit\u00e4t Kassel, Wilhelmsh\u00f6her Allee)"}
{"id": "1816828", "revid": "729019", "url": "https://it.wikipedia.org/wiki?curid=1816828", "title": "Piede torto congenito", "text": "Il piede torto congenito \u00e8 una malformazione del piede presente alla nascita, caratterizzato da atteggiamento errato e persistente che impedisce un normale appoggio a terra e contraddistinto da un'eziologia complessa.\nEziologia.\nLe cause non sono note, ma le ipotesi sono riconducibili a due teorie: una sostiene un difetto durante l'embriogenesi, l'altra una formazione normale con coinvolgimento dell'utero e della pressione da esso esercitata nel mancato corretto posizionamento del piede. Pu\u00f2, in casi rari, essere associato alla displasia congenita dell'anca.\nCaratteristiche.\nDefinizioni caratteristiche:\nTipologia.\nPresenta varie forme:\nPiede equino-varo-supinato.\n\u00c8 la deformazione pi\u00f9 frequente tra quelle elencate e si presenta in un caso ogni mille nati vivi, nella met\u00e0 dei quali casi bilateralmente. Dal punto di vista anatomico, l'astragalo scivola in avanti e medialmente, mentre la faccia posteriore del calcagno \u00e8 sollevata, in equinismo, dal tendine di Achille. Lo scafoide invece si medializza. In questo modo la deambulazione viene effettuata sulla faccia esterna del piede, in posizione supinata, dove si formano callosit\u00e0 dovute all'attrito determinato dall'astragalo e dal cuboide, che risulta sublussato medialmente. Inoltre la tibia \u00e8 ruotata verso l'interno, portando a varismo dell'articolazione.\nTrattamento.\nLa terapia dev'essere precoce, nelle prime settimane di vita, per una buona riuscita della stessa e si effettua con manipolazioni seguite dall'uso di apparecchio gessato. Dopo il terzo mese si procede con un intervento chirurgico per l'allungamento del tendine di Achille, associato in base alla necessit\u00e0 a capsulotomia e ad allungamento di altri tendini muscolari. Se effettuato in et\u00e0 avanzata, pu\u00f2 rendersi necessaria l'osteotomia. Il metodo definito Ponseti attualmente \u00e8 il \"gold standard\" assoluto per il trattamento del piede torto congenito.\nPiede talo-valgo-pronato.\n\u00c8 la condizione opposta alla precedente: astragalo e calcagno, e di cosenguenza il piede, sono flessi dorsalmente, in posizione di talismo, mentre l'avampiede \u00e8 pronato e il retropiede \u00e8 valgo.\nTrattamento.\nIl trattamento si basa sulla terapia fisica e sull'uso di apparecchi gessati, solitamente sufficienti per la correzione.\nMetatarso varo o adotto.\nIl metatarso varo viene considerato una forma incompleta di piede torto congenito in cui l'interessamento \u00e8 limitato all'avampiede, che risulta varo.\nTrattamento.\nPu\u00f2 essere corretto con terapia fisica e apparecchi gessati oppure con intervento chirurgico di capsulotomia associata a sezione del muscolo adduttore dell'alluce.\nPiede piatto-valgo o reflesso.\n\u00c8 una condizione molto rara e grave in cui si ha sostanzialmente un sovvertimento dell'arcata del piede con la verticalizzazione dell'astragalo e del calcagno, s\u00ec che la faccia concava del piede non \u00e8 pi\u00f9 quella plantare, ma quella dorsale."}
{"id": "1816837", "revid": "547034", "url": "https://it.wikipedia.org/wiki?curid=1816837", "title": "Secondo di Trento", "text": "Biografia.\nVicino al potere longobardo ma di origine romanica, l'abate Secondo fu l'esponente di spicco della Chiesa Cattolica tricapitolina di Aquileia presso la corte regia al tempo di Agilulfo e Teodolinda. Nella chiesa di San Giovanni di Monza, nel 603, venne scelto come padrino nell'occasione del battesimo dell'erede al trono Adaloaldo, il primo re longobardo a essere battezzato secondo il rito cattolico tricapitolino e non ariano. Il monaco seguiva lo scisma tricapitolino, al quale aderiva la Chiesa di Aquileia, anzich\u00e9 l'ortodossia romana, bench\u00e9 le regina madre fosse in corrispondenza con papa Gregorio Magno.\nSecondo fu anche storico dei Longobardi, autore di una \"Succinta de Langobardorum gentis historiola\", che fu fonte della \"Historia Langobardorum\" di Paolo Diacono. Lo stesso Paolo Diacono fa riferimento alla cronaca di Secondo, quando annota con stupore come questi abbia trascurato la grande vittoria riportata da Autari sui Franchi nel 588, e fornisce l'indicazione della sua morte, collocandola nel mese di marzo dell'anno nel quale un'incursione di Slavi devast\u00f2 l'Istria (612). Di lui ci rimane solo un frammento di dodici righe, che contiene una elaborata datazione conclusiva di un documento."}
{"id": "1816844", "revid": "287204", "url": "https://it.wikipedia.org/wiki?curid=1816844", "title": "Gerhard Merz", "text": "Tra il 1969 e il 1973 studi\u00f2 presso l'Akademie der bildenden K\u00fcnste M\u00fcnchen. Dal 1991 insegna alla Kunstakademie D\u00fcsseldorf."}
{"id": "1816845", "revid": "1522738", "url": "https://it.wikipedia.org/wiki?curid=1816845", "title": "Stanisla\u016d \u0160u\u0161kevi\u010d", "text": "Biografia.\nDa giovane, nel 1959, ebbe casualmente occasione di conoscere Lee Harvey Oswald, a cui insegn\u00f2 il russo nel periodo in cui questi lavorava in una fabbrica di televisori e radio, a Minsk. \nEminente scienziato fisico e matematico e membro dell'Accademia delle Scienze della Bielorussia, entra nella politica attiva dopo il disastro di \u010cernobyl' del 1986, e nel 1990 viene eletto al Parlamento sovietico in quota ai comunisti riformatori.\nDopo il fallito colpo di Stato in Unione Sovietica, e la conseguente proclamazione dell'indipendenza della Bielorussia, il 26 settembre 1991 diventa il primo Presidente della Repubblica bielorussa.\nDurante la propria presidenza ha sostenuto riforme economiche indirizzate all'apertura al libero mercato, e riforme politiche volte alla democratizzazione della societ\u00e0.\nAlla fine del 1993 \u00e8 costretto alle dimissioni per un voto di sfiducia del Parlamento in seguito ad accuse di corruzione e nel luglio 1994 viene sconfitto alle elezioni presidenziali dal suo avversario Aljaksandr Luka\u0161\u0117nka, tuttora al potere."}
{"id": "1816850", "revid": "729019", "url": "https://it.wikipedia.org/wiki?curid=1816850", "title": "Sindrome da conflitto della cuffia dei rotatori", "text": " \nLa sindrome da conflitto della cuffia dei rotatori, detta anche impingement sub-acromiale, \u00e8 una patologia legata alla cuffia dei rotatori della spalla, cio\u00e8 ai quattro muscoli che permettono il movimento della spalla stessa e che sono il sovraspinoso, il sottospinoso, il sottoscapolare e il piccolo rotondo.\nEpidemiologia.\n\u00c8 una delle pi\u00f9 frequenti cause di dolore alla spalla.\nEziologia.\nI tendini di questi muscoli passano attraverso uno spazio ristretto tra l'acromion della scapola e la testa dell'omero. Quando questo spazio \u00e8 ristretto, essi vengono compressi e ci\u00f2 genera una sofferenza che si traduce in dolore.\nClinica e stadiazione.\nNel 1972 Neer \u00e8 stato il primo a descrivere gli stadi di questa malattia:\nIl dolore pu\u00f2 essere acuto o cronico ed irradiato alla spalla, ed \u00e8 particolarmente evidente durante uno sforzo con il braccio alzato.\nSi pu\u00f2 valutare l'integrit\u00e0 del tendine del sovraspinoso con la manovra di Jobe, che permette in caso di positivit\u00e0 di inviare d'urgenza il paziente dall'ortopedico.\nTrattamento.\nIl trattamento a seconda dei casi \u00e8 conservativo o prevede un intervento chirurgico di acromionplastica."}
{"id": "1816855", "revid": "1573940", "url": "https://it.wikipedia.org/wiki?curid=1816855", "title": "Stenella longirostris", "text": "La stenella dal lungo rostro (\"Stenella longirostris\", ()) \u00e8 un piccolo cetaceo odontoceto della famiglia Delphinidae.\nDistribuzione e habitat.\nLa Stenella longirostris vive nelle acque pelagiche tropicali di tutti i maggiori oceani del mondo. Nonostante solitamente viva in mare aperto, talvolta pu\u00f2 spingersi fino alle coste delle isole tropicali.\nDescrizione.\nLa colorazione \u00e8 grigio scura, con macchie pi\u00f9 scure nella regione caudale, sul dorso e sulla gola. Di solito il ventre presenta delle macchie bianche, sebbene questa caratteristica sia molto variabile. Il rostro \u00e8 lungo e sottile, cos\u00ec come le pinne pettorali sono eccezionalmente lunghe per un delfino di questa taglia. La pinna dorsale \u00e8 eretta e nei maschi pi\u00f9 anziani pu\u00f2 essere curvata in avanti. Questa descrizione \u00e8 comunque molto approssimativa, poich\u00e9 queste stenelle sono i cetacei che presentano la maggiore diversit\u00e0 intraspecifica.Gli adulti hanno una taglia che varia da 129 a 235 cm e un peso che va dai 23 ai 79 kg.\nBiologia.\nSi aggregano a formare dei gruppi (scuole) formati da un numero di esemplari che varia da pochi ad alcune migliaia. Sono estremamente acrobatici e praticano spesso il \"bowriding\", cio\u00e8 cavalcano le onde lasciate dalle prue delle navi. La ragione dei grandi salti acrobatici di questi animali \u00e8 sconosciuta. Un'ipotesi \u00e8 che le bolle create dall'uscita e dal rientro in acqua possano servire per venire meglio identificati dagli altri appartenenti alla scuola per mezzo dell'ecolocalizzazione. Non \u00e8 escluso comunque che questo comportamento possa essere solo un gioco. Alcuni esemplari sono stati osservati mentre compivano fino a 14 salti in rapida successione.\nAlimentazione.\nSi nutre di pesci, cefalopodi e crostacei.\nRiproduzione.\nLa gestazione dura 10 mesi e la maturit\u00e0 sessuale viene raggiunta a circa 4-7 anni nelle femmine e 7-10 anni nei maschi.\nTassonomia.\nLa specie \u00e8 stata scoperta da John Gray nel 1828.\nSono note 3 sottospecie:"}
{"id": "1816856", "revid": "76963", "url": "https://it.wikipedia.org/wiki?curid=1816856", "title": "William Haines", "text": "Biografia.\nProveniente da una famiglia benestante, dopo aver vinto un concorso per dilettanti, a 22 anni part\u00ec per Hollywood e qui cominci\u00f2 a recitare in piccole parti, guadagnandosi progressivamente ruoli di sempre maggior spessore. Nel 1925 era ormai la star maschile di maggior spicco della Metro-Goldwyn-Mayer e i suoi film ottenevano ottimi incassi. Le produzioni lo destinavano per lo pi\u00f9 a ruoli brillanti all'interno di commedie romantiche, in cui la sua bella presenza e il suo piglio deciso gli procurarono una vasta schiera di fans.\nTra le pellicole di maggior successo ricordiamo \"Sally, Irene and Mary\" (1925), con le esordienti Joan Crawford e Constance Bennett, \"Brown of Harvard\" (1926), assieme a Jack Pickford e Mary Brian, e \"Maschere di celluloide\" (1928), con Marion Davies. Ebbe ruoli da protagonista in pi\u00f9 di 20 film e, nel passaggio dal muto al sonoro, dimostr\u00f2 di non deludere il suo pubblico e conferm\u00f2 il suo successo con \"Navy Blues\" (1930).\nDichiaratamente omosessuale, Haines conviveva con Jimmy Shields, giovane assistente di studio. Gli straordinari profitti gli consentivano un elevato tenore di vita, una casa riccamente arredata e automobili di lusso. All'epoca gli \"studios\" tenevano accuratamente nascosta la vita privata dei personaggi di Hollywood. Anche se nell'ambiente l'orientamento sessuale di attori e attrici era conosciuto, ai giornalisti venivano fornite notizie accuratamente confezionate per il pubblico; pertanto la diversit\u00e0 di Haines veniva tollerata, a patto di non lasciar trapelare nulla.\nNel 1933, tuttavia, Haines fu sorpreso in un dormitorio di Los Angeles insieme a un marinaio appena adescato e fu arrestato. Il produttore Louis B. Mayer gli impose pertanto un matrimonio di copertura e la rottura della relazione con Shields, ma a seguito del deciso rifiuto di Haines di uniformarsi alla \"morale corrente\", Mayer decise di interrompere il suo contratto e di scritturare Robert Montgomery nei ruoli originariamente destinati a lui.\nHaines tent\u00f2 di recitare con una compagnia minore, la Mascot Pictures, ma dopo due film (\"Young and Beautiful\" e \"The Marines Are Coming\") girati nel 1934, decise di ritirarsi. Una successiva opportunit\u00e0 si present\u00f2 solo nel 1950, quando fu invitato dalla vecchia amica Gloria Swanson a recitare una piccola parte in \"Viale del tramonto\", ma Haines prefer\u00ec rifiutare.\nUna nuova carriera.\nHaines e Shields avevano intanto intrapreso una nuova attivit\u00e0 come antiquari e arredatori. Grazie al loro gusto eclettico e grazie alle loro amicizie nell'ambiente cinematografico, seppero imporre il loro stile luminoso e sofisticato nell'arredare le ville di clienti di prestigio come Joan Crawford, Gloria Swanson, Carole Lombard, Marion Davies, Ronald Reagan e George Cukor. Occasionalmente, Haines lavor\u00f2 per il cinema anche come arredatore/scenografo in un paio di film degli anni trenta e poi in uno del 1943.\nUn tragico incidente segn\u00f2 le vite di Haines e Shields nel 1936, quando furono aggrediti e picchiati da alcuni affiliati al Ku Klux Klan, dopo che un loro vicino di casa li aveva accusati di aver molestato suo figlio. Molti attori, loro amici, consigliarono ai due di sporgere denuncia. Marion Davies chiese all'editore William Randolph Hearst, di cui era l'amante, di intervenire sull'opinione pubblica e di utilizzare tutta la sua influenza per ottenere i migliori avvocati e avere ragione del sopruso dei vicini di casa, ma Haines e Shields decisero di chiudere la faccenda con discrezione.\nLa coppia apr\u00ec successivamente uno studio di \"interior design\" a Malib\u00f9, imponendo sempre pi\u00f9 quello stile eclettico in cui si mescolano richiami orientali e mediterranei, d\u00e9co e neoclassicismo, legno e acciaio, e che poi verr\u00e0 comunemente definito \"stile californiano\". La loro attivit\u00e0 continu\u00f2 con ottimi profitti fino ai primi anni settanta, con una breve interruzione negli anni della seconda guerra mondiale, durante la quale Haines servi la patria nell'esercito.\nHaines e Shields non si separarono mai. Joan Crawford li descrisse come \"la coppia sposata pi\u00f9 felice di Hollywood\". Haines mor\u00ec nel 1973 a seguito di un carcinoma polmonare, e dopo pochi mesi anche Shields prefer\u00ec mettere fine alla propria vita ingerendo una overdose di barbiturici. Entrambi sono sepolti, uno accanto all'altro, al Woodlawn Memorial Cemetery.\nRiconoscimenti.\nWilliam Haines ha una stella nella Hollywood Walk of Fame."}
{"id": "1816857", "revid": "2198658", "url": "https://it.wikipedia.org/wiki?curid=1816857", "title": "Gurkha", "text": "Gurkha, \"Gorkha\" o \"Gurkhali\" (Nepalese: \u0917\u094b\u0930\u094d\u0916\u093e) sono un popolo del Nepal, che prende il nome dal guru-guerriero hindu dell'VIII secolo Gorakhnath. Il suo discepolo Bappa Rawal, principe Shailadhish, fond\u00f2 la Casa di Mewar in Rajasthan. Successivamente i discendenti di Bappa Rawal si spostarono ancora pi\u00f9 a est e fondarono la casa di Gorkha, che divenne Regno del Nepal. Il Distretto di Gorkha \u00e8 uno dei 75 distretti del moderno Nepal. La parola Gorkha deriva dalle parole Pracrite \"gao rakkha\" (letteralmente \"protettore delle mucche\"). Questo termine fu usato dal Guru Gorakhnath, capo spirituale dei Gorkha, come nome per i suoi discepoli.\nEredit\u00e0 militare.\nIl termine indica inoltre dei soldati nativi del subcontinente indiano, di nazionalit\u00e0 nepalese, in servizio principalmente nell'Esercito Britannico, oltre che nelle forze armate Indiane, Nepalesi, del Brunei e di Singapore. Bench\u00e9 rispettino molti dei requisiti stabiliti dalle Convenzioni di Ginevra per essere considerati come mercenari, essi costituiscono un'eccezione secondo le clausole dell'Articolo 47 del primo protocollo della stessa (similmente a quanto avviene per la Legione straniera francese). Hanno una grande reputazione di coraggio e sprezzo del pericolo, tanto da spingere l'allora comandante delle forze armate indiane a dichiarare che: \"Se un uomo dice di non temere la morte, o sta mentendo oppure \u00e8 un Gurkha\". Sono considerati tra i migliori reparti di fanteria del mondo.\nStoria.\nI primi Gurkha entrarono al servizio dell'Impero Britannico dopo la (1814-1816). I Gurkha hanno combattuto in tutte le principali guerre a cui il Regno Unito ha preso parte, dalla ribellione dei Sepoy all', passando per le Guerre anglo-afghane e le due guerre mondiali, fino alle Guerre del Golfo e alla Guerra d'Afghanistan. Ancora nel ventunesimo secolo formano unit\u00e0 straniere nel British Army, prima con la Brigata Gurkha e dal 1994 con i Royal Gurkha Rifles. Inoltre vi sono reggimenti Gurkha nell'Esercito indiano e nell'Esercito nepalese. Sono reclutati anche nel \"Gurkha contingent\" della Singapore Police Force e nel \"Gurkha Reserve Unit\" a Brunei. Equipaggiamento peculiare di tutti i soldati Gurkha \u00e8 il Kukri, un caratteristico coltello a lama ricurva."}
{"id": "1816858", "revid": "536103", "url": "https://it.wikipedia.org/wiki?curid=1816858", "title": "Gurka", "text": ""}
{"id": "1816860", "revid": "1632387", "url": "https://it.wikipedia.org/wiki?curid=1816860", "title": "Rudolf Dassler", "text": "Biografia.\nIl fratello Adolf aveva iniziato a produrre scarpe in maniera artigianale, attivit\u00e0 caratteristica della zona, gi\u00e0 al suo ritorno dalla prima guerra mondiale. Nel 1924 Rudolf si un\u00ec a lui e l'azienda divent\u00f2 la \"Gebr\u00fcder Dassler\".\nI fratelli Dassler si iscrissero al partito nazista lo stesso giorno, il 1\u00ba maggio 1933, e Rudolf fu tra i primi sostenitori del nazismo nel circondario.\nAlla fine della guerra, opposti ormai in un vero e proprio conflitto personale, i due fratelli si divisero.\nInizialmente Rudolf decise di chiamare la propria compagnia \"Ruda\", utilizzando le proprie iniziali. Sotto la sua guida l'azienda, che in seguit\u00f2 mut\u00f2 il proprio nome in quello attuale, rimase una piccola compagnia di importanza provinciale; solo con l'avvento alla presidenza del figlio Armin la Puma \u00e8 diventata un marchio celebre in tutto il mondo.\nRudolf Dassler \u00e8 deceduto nel 1974 per un cancro ai polmoni."}
{"id": "1816862", "revid": "767487", "url": "https://it.wikipedia.org/wiki?curid=1816862", "title": "Figure di Widmanst\u00e4tten", "text": "Le figure di Widmanst\u00e4tten, a volte chiamate anche struttura di Thomson, sono quell'intricato disegno di lamelle intersecanti che si osservano quando la superficie lucidata di una meteorite metallica di tipo ottaedritico viene incisa con una soluzione diluita di acido nitrico o cloruro ferrico.\nLa scoperta.\nQueste figure prendono il nome da Alois von Beckh-Widmanst\u00e4tten, all'epoca della scoperta direttore dell'Imperial Porcelain Works di Vienna. Nel 1808 egli stava scaldando sul fuoco alcune meteoriti ferrose quando vide apparire degli intricati disegni. Le diverse leghe metalliche che compongono le meteoriti ferrose si erano ossidate in maniera differenziata facendo apparire la struttura dei cristalli metallici. Widmanst\u00e4tten diede notizia verbalmente della sua scoperta e subito venne riconosciuto come lo scopritore ufficiale. Carl von Schreibers, direttore del Museo Mineralogico e Zoologico di Vienna, diede cos\u00ec a questi disegni il nome di Widmanst\u00e4tten.\nIn realt\u00e0 G. Thomson, un geologo inglese che viveva a Napoli, aveva pubblicato questa scoperta gi\u00e0 nel 1804. Ripubblic\u00f2 la notizia anche in italiano nel 1808 e per questo, pur essendo stata indipendente, la scoperta di Widmanst\u00e4tten \u00e8 senza dubbio posteriore.\nG. Thomson scopr\u00ec queste figure mentre stava trattando con l'acido nitrico una meteorite di Krasnojarsk allo scopo di pulirla dalla ruggine. Improvvisamente si accorse che l'acido aveva fatto emergere dal metallo intricati disegni mai visti prima.\n\"\u00abL'acido nitrico distruggendo il lustro ch'era puro effetto dell'arte, mi svel\u00f2 la tessitura\u00bb\" - G. Thomson\nVariabilit\u00e0 del nome.\nQuesti disegni sono chiamati in una quantit\u00e0 di modi diversi per varie ragioni:\nPremesso questo comunque i termini pi\u00f9 utilizzati sono in italiano \"figure di Widmanst\u00e4tten\" e in inglese \"Widmanst\u00e4tten pattern\" o \"Widmanst\u00e4tten structure\".\nAlla luce della precedenza della scoperta da parte di Thomson, Burke ha proposto di utilizzare il termine \"struttura di Thomson\" al posto o in associazione con \"figure di Widmanst\u00e4tten\".\nMeccanismo.\nLe ottaedriti sono meteoriti che hanno un contenuto di nichel intermedio tra quello della kamacite e quello della taenite. Quando il metallo fuso si raffredda in maniera estremamente lenta (qualche grado ogni milione di anni) si formano dei cristalli di ferro-nichel: si tratta di cristalli di kamacite contornati da taenite. Visto che la taenite \u00e8 pi\u00f9 resistente all'azione dell'acido, quando si incide il campione i cristalli diventano visibili.\nUtilizzo.\nDato che i cristalli di ferro-nichel per crescere fino alle dimensioni di qualche centimetro hanno bisogno che il metallo si raffreddi in maniera incredibilmente lenta, incompatibile con qualunque processo artificiale, la presenza di queste figure \u00e8 utilizzata per determinare se un campione di ferro sia di provenienza meteoritica o terrestre. La presenza di queste bande \u00e8 la prova dell'origine extraterrestre del materiale, mentre l'assenza non \u00e8 conclusiva visto che esistono alcuni tipi di meteorite ferrosa che non presentano queste figure, come ad esempio le atassiti.\nDimensioni.\nLa dimensione delle lamelle varia a seconda della classe strutturale del meteorite. Si va dalle lamelle molto fini delle ottaedriti molto fini (\"finest\"), alle lamelle molto grandi delle ottaedriti molto grezze (\"coarsest\"):\nOrientamento.\nAnche il verso in cui si seziona la meteorite incide sull'aspetto delle figure di Widmanst\u00e4tten. A seconda di come si interseca l'ottaedro dei cristalli con il piano di taglio si possono avere diverse le figure:"}
{"id": "1816863", "revid": "287204", "url": "https://it.wikipedia.org/wiki?curid=1816863", "title": "Miandrivazo", "text": "Miandrivazo \u00e8 un comune rurale (\"kaominina\") del Madagascar centrale.\nFa parte del distretto di Miandrivazo, nella regione di Menabe, in provincia di Toliara.\nLa popolazione del comune \u00e8 stata stimata in 20.102 abitanti (stima 2005).\nMiandrivazo \u00e8 sede di un piccolo aeroporto (codice aeroportuale IATA ZVA)."}
{"id": "1816867", "revid": "1833487", "url": "https://it.wikipedia.org/wiki?curid=1816867", "title": "Adolf Dassler", "text": "Biografia.\nAdolf, conosciuto come \"Adi\", ha iniziato a produrre le sue prime scarpe sportive al termine della prima guerra mondiale, aiutato dal padre, Christoph, e dai fratelli Zehlein e Rudolf, che in seguito abbandon\u00f2 l'azienda per fondare la rivale Puma. Lo stesso nome Adidas deriva dall'unione del soprannome e delle prime tre lettere del cognome del suo fondatore, Adi Dassler. L'azienda ottenne subito un grande successo e guadagn\u00f2 la ribalta internazionale equipaggiando Jesse Owens durante i Giochi olimpici del 1936.\nNel 1975 il figlio Horst fond\u00f2 la propria azienda, l'Arena, specializzata in abbigliamento per il nuoto.\nDopo la morte di Adolf, avvenuta nel 1978, si occuparono dell'azienda il figlio e la moglie K\u00e4the."}
{"id": "1816869", "revid": "16677988", "url": "https://it.wikipedia.org/wiki?curid=1816869", "title": "Flavia Pozzaglio", "text": ""}
{"id": "1816871", "revid": "729019", "url": "https://it.wikipedia.org/wiki?curid=1816871", "title": "Artropatia emofilica", "text": "L'artropatia emofilica \u00e8 una complicanza dell'emofilia. Il paziente emofilico \u00e8 costantemente soggetto all'instaurarsi di emartri spontanei, ovvero di emorragie nel contesto delle cavit\u00e0 articolari.\nGli emartri nell'emofilico sono favoriti da una serie di fattori interni e di fattori esterni che comprendono:\nEziopatogenesi.\nL'effetto iniziale del sanguinamento interessa la cartilagine articolare che viene danneggiata dai radicali liberi che sono rilasciati dai monociti grazie alla presenza di ferro. Il ferro peraltro modifica i condrociti trasformandoli in siderosomi (cellule ricche di ferro) condrocitari, con picnosi nucleare. La cartilagine risulta letteralmente digerita.\nSuccessivamente l'interessamento diventa sinoviale, dove l'emosiderina, prodotto di degradazione del ferro, induce l'attivazione della membrana che tenta di eliminarla coi suoi macrofagi, infiammandosi e danneggiando a sua volta la cartilagine. Inoltre ispessendosi per via dell'infiammazione, la sinovia diventa pi\u00f9 ricca di vasi e quindi facile ad ulteriori emorragie, innescando quindi un circolo vizioso.\nSebbene nessuno dei due processi sia responsabile dell'avvio dell'altro, entrambi s'influenzano a vicenda, e il risultato ultimo \u00e8 un danno all'articolazione, dove \u00e8 manifesta un'importante fibrosi.\nL'infiammazione della sinovia provoca una riduzione della sintesi dei glicosaminoglicani. L'esposizione al sangue della cartilagine provoca una riduzione della sintesi di proteoglicani. Queste due componenti sono fondamentali per il mantenimento della lubrificazione e della elasticit\u00e0 rispettivamente di membrana sinoviale e cartilagine articolare.\nClinica.\nAlla lunga queste alterazioni determinano la sintomatologia di una comune artrite, con un interesse prevalente per le articolazioni di caviglia, ginocchio e gomito, dove i meccanismi di protezione da stress non sono efficienti. Quindi si hanno dolore e riduzione della funzione articolare.\nTrattamento.\nIl trattamento consiste in una sinoviectomia, ovvero un intervento di rimozione della sinovia. \nLe attuali metodiche oggi presenti sono:\nIl trattamento qua sopra esposto tuttavia risulta poco efficace. Nessun trattamento porter\u00e0 ad una articolazione nuova, inoltre la sinoviectomia non arresta il processo artropatico. \nS'impone quindi l'installazione di un'artroprotesi, che risolve la sintomatologia specialmente per quelle articolazione degne d'interesse nella normale attivit\u00e0 della persona, come il ginocchio ad esempio."}
{"id": "1816872", "revid": "729019", "url": "https://it.wikipedia.org/wiki?curid=1816872", "title": "Corpo progenitore", "text": "Con il termine corpo progenitore o corpo originario, nell'ambito dello studio dei meteoriti, si indica il corpo celeste dal quale proviene una determinata famiglia di meteoriti.\nIndividuazione.\nPer arrivare a determinare il corpo originario di un certo gruppo omogeneo di meteoriti normalmente si parte confrontando l'albedo e lo spettro di questi campioni con quelli di corpi celesti conosciuti. Mediante un lavoro di questo tipo \u00e8 stato possibile evidenziare notevoli somiglianze tra certi asteroidi e certi gruppi di meteoriti."}
{"id": "1816873", "revid": "154893", "url": "https://it.wikipedia.org/wiki?curid=1816873", "title": "Corpo originario", "text": ""}
{"id": "1816875", "revid": "277617", "url": "https://it.wikipedia.org/wiki?curid=1816875", "title": "Emartri", "text": ""}
{"id": "1816876", "revid": "277617", "url": "https://it.wikipedia.org/wiki?curid=1816876", "title": "Tessuto sinoviale", "text": ""}
{"id": "1816878", "revid": "3831", "url": "https://it.wikipedia.org/wiki?curid=1816878", "title": "Tabula Iliaca", "text": ""}
{"id": "1816880", "revid": "148107", "url": "https://it.wikipedia.org/wiki?curid=1816880", "title": "Episodi de Il tocco di un angelo (prima stagione)", "text": "In volo verso nord.\nAlla fermata dell'autobus in mezzo al deserto, Tess annuncia all'angelo Monica, che \u00e8 giunto il momento del suo primo incarico.\nMonica dovr\u00e0 occuparsi di un ragazzo, David Morrow, convinto che sua sorella e sua madre siano morte in un incidente d'auto.\nL'Angelo della Morte per\u00f2 rivela a Monica che solo la sorella di David \u00e8 morta, mentre la madre era fuggita di casa, ma \u00e8 ancora viva.\nMonica ritrova la madre di David che fa la cameriera, e dopo che l'angelo mostra la sua vera identit\u00e0, la donna decide di ritornare a casa.\nLa madre di David, in cambio dell'aiuto degli angeli, regala a Tess e Monica una Cadillac.\nLa grande occasione.\nMonica deve occuparsi di un uomo, Earl Rowley, che ha un pessimo carattere, perch\u00e9 durante la guerra in Vietnam non ha potuto giocare un'importante partita di baseball.\nEarl ora \u00e8 un coach di baseball e pretende da tutti i giocatori il massimo da loro stessi, soprattutto da un giovane ragazzo, Peter Enloe.\nPeter si sente sotto pressione dal suo coach e cos\u00ec scoppia una lite tra i due, provocando un collasso a Earl.\nL'angelo della Morte, Adam, spiega a Monica che \u00e8 l'ora di Earl, ma il giovane angelo prega per far in modo che l'allenatore possa vivere per altri pochi istanti. In questo modo Earl appare davanti a Peter durante la partita, e lo incoraggia.\nUn amore difficile.\nMonica ha un nuovo incarico, Elizabeth Jessup, che ha molti problemi con l'alcool.\nSua figlia, Sydney se ne accorge e cos\u00ec prova a convincerla ad andare in un centro di riabilitazione, ma la giovane giornalista rifiuta.\nElizabeth, sempre a causa dell'alcool, con una sigaretta incendia la casa, ma non se ne rende conto a causa del suo stato.\nMonica attraversa le fiamme e aiuta la nipote di Elizabeth rimasta nell'incendio.\nSydney \u00e8 irritata dal comportamento immaturo della madre, e in quel momento Monica mostra la sua vera identit\u00e0 e convince Elizabeth a frequentare il centro riabilitativo.\nLa guerra di Angela.\nMonica ha il compito di aiutare Angela Evans, una donna con un grande segreto passato. Il marito di Angela, Carter, parte per il Senato degli Stati Uniti, e intanto lei viene ricattata da un uomo, Marshall, che ha in possesso delle foto compromettenti della giovane ragazza.\nAngela, piuttosto che rivelare al marito Carter la verit\u00e0 sul suo passato, decide di suicidarsi e affogandosi nel lago, ma in quel momento arriva Monica che la convince a restare in vita.\nAngela tiene una conferenza stampa in cui rivela il suo passato, in modo da non avere nuovi ricatti.\nUna musica dolcissima.\nCassie Peters \u00e8 una teenager rimasta incinta, che decide di dare sua figlia in adozione. Monica, intanto si finge una dottoressa e rimane stupita quando Cassie cambia idea e decide di tenere sua figlia. Cassie scappa via con la sua bambina, intanto Monica scopre dall'Angelo della Morte, che la figlia della teenager \u00e8 molto malata.\nMonica convince Cassie a riportare la bambina in ospedale.\nLa teenager si rende conto che non \u00e8 pronta per diventare madre e cos\u00ec affida la bambina a due bravi genitori.\nIl sole dietro la caffettiera.\nMonica aiuta un giovane avvocato, Charles Hibbert, che per sbaglio affida tutta la sua eredit\u00e0 a una ragazza, Robin.\nA questo punto Charles, avendo anche problemi di cuori, ascolta Monica, e apre il suo cuore, inoltre si innamora anche della giovane Robin.\nIl giorno del Ringraziamento.\nMonica e Tess aiutano due donne, Megan e Susanna, che hanno un incidente in mezzo al deserto. Le due donne scoprono di avere una relazione con lo stesso uomo, e cos\u00ec gli angeli per chiarire le cose decidono di passare insieme il giorno del Ringraziamento.\nE durante la cena Monica convince Megan a trovare un altro uomo e Tess spiega a Jack di essere sempre fedele a sua moglie Susanna.\nIl club degli amici fidati.\nHarrison Archibald \u00e8 un uomo che decide, insieme alla moglie Barbara e a sua madre Amelia, d'inaugurare un nuovo ospedale. Ma durante i preparativi si presenta alla loro casa un bambino chiamato Manny, che dice di essere stato mandato dall'associazioni delle adozioni, visto che Barbara non pu\u00f2 avere figli. Barbara accoglie Manny a braccia aperte, ma Monica scopre che il bambino in verit\u00e0 si chiama Luis ed era in cura in un ospedale. Quando Manny rivela la verit\u00e0, Harrison diventa furioso e lo caccia via.\nA questo punto Amelia, la madre di Harrison, rivela al figlio che il suo vero padre era un giardiniere argentino, conosciuto quando Amelia era in crisi con il suo vero marito.\nMonica rivela la sua identit\u00e0 e spiega a Harrison che Dio lo ama, cos\u00ec il giovane uomo va in clinica e insieme alla moglie Barbara decide di adottare Luis.\nNon temete.\n\u00c8 quasi Natale e in un piccolo paese, una ragazzina chiamata Serena, vuole disperatamente essere l'angelo nella recita che ci sar\u00e0 nella chiesa.\nIntanto Joey, un ragazzino che ha paura del buio, \u00e8 costretto a sopportare il fatto che la sua amica Serena sta per morire. Il fratello maggiore di Joey, Wayne, \u00e8 costretto ad assistere suo fratello ogni momento, e cos\u00ec d\u00e0 la colpa a Dio per tutto questo.\nMonica si rivela a lui e successivamente Serena muore.\nJoey viene guidato da una luce verso la chiesa, e una volta li, Monica si innalza con i suoi poteri e mostra la sua vera identit\u00e0 a tutti, dicendo \"Fear Not\" (Non abbiate paura).\nUn vero eroe.\nJames Mackey, tre anni prima, era stato protagonista di un ostaggio e cos\u00ec si ritiene l'eroe della citt\u00e0. Monica, intanto, si finge una giornalista in cerca della storia dell'eroe.\nJames ha anche un figlio, Matthew, che si sente tormentato dal padre, e quando non riesce a superare un esame al College decide di suicidarsi. Matthew finisce in coma e Monica, con alcuni dei suoi poteri riesce a comunicare al ragazzo, dicendogli di restare in vita.\nInfine Monica aiuta anche James a risolvere il suo tormento interiore: non era lui l'eroe della situazione, ma un suo amico chiamato Nick."}
{"id": "1816881", "revid": "125295872", "url": "https://it.wikipedia.org/wiki?curid=1816881", "title": "Diploma accademico", "text": "In Italia il diploma accademico \u00e8 un titolo accademico rilasciato dagli istituti di livello universitario compresi nell'alta formazione artistica, musicale e coreutica (AFAM).\nIstituzioni di alta cultura abilitate a rilasciare i titoli accademici AFAM.\nIl Ministero dell'Istruzione, dell'Universit\u00e0 e della Ricerca riconosce come AFAM seguenti istituti:\nTitoli.\nDiploma accademico di I livello.\nIl diploma accademico di I livello comprende 3 anni di studio per un totale di 180 crediti e si accede con una maturit\u00e0 quinquennale anche non artistica previo test di verifica attitudinale.\nIl diploma d\u00e0 accesso ai corsi di laurea magistrale oppure di diploma accademico di II livello, oltre che a master universitari di 1\u00ba livello, diplomi accademici di specializzazione e diploma di perfezionamento previa valutazione del piano di studio e conseguente riconoscimento crediti non inferiore a 120 su 180.\nDiploma accademico a ciclo unico ante riforma (vecchio ordinamento).\nI diplomi accademici \"ante riforma\", di solito quadriennali, ma a volte anche quinquennali o pi\u00f9, sono rientrati in AFAM; ai fini dei concorsi pubblici e per l'abilitazione all'insegnamento, furono gi\u00e0 equiparati alle lauree del vecchio ordinamento universitario di cui al DL, art. 4, comma 2, della Legge 19 novembre 1990, n. 341 e successivamente alle corrispondenti lauree magistrali del nuovo ordinamento.\nI diplomi accademici quadriennali rilasciati da un'accademia di belle arti, ai soli fini dell'iscrizione ai bienni specialistici sperimentali da 132 CFA in \"Arti visive e discipline dello spettacolo\", permettono un bonus di 40 crediti formativi accademici (CFA) e 6 mesi anche se alcune ABA hanno deciso autonomamente di estendere questo bonus anche agli altri bienni di 2 livello rendendo di fatto questa concessione una consuetudine..\nI diplomi accademici dell'ordinamento previgente alla legge 508/1999, in quanto equipollenti ai diplomi accademici di 2 livello, costituiscono titolo di accesso ai concorsi di ammissione ai corsi o scuole di dottorato di ricerca o di specializzazione in ambito artistico, musicale, storico artistico o storico-musicale istituiti dalle universit\u00e0.\nNOTA: il Decreto Ministeriale 331 del 10 aprile 2019 ha stabilito le equipollenze tra il previgente ordinamento ed il nuovo ordinamento 3+2 per i soli corsi ordinamentali di pittura,scultura,decorazione e scenografia dimenticando i corsi sperimentali del previgente ordinamento (p.o.v. 2000) ovvero i corsi di \"disegno sperimentale corrispondente a pittura\" e di \"arti multimediali corrispondente a scenografia\" attivati dal Ministero dell'Istruzione nel 2000 presso Brera e Carrara; i suddetti corsi sono i precursori di Grafica per quanto riguarda il corso di Disegno Sperimentale e di Nuove Tecnologie per l'Arte per quanto riguarda Arti Multimediali ma, in assenza di una tabella specifica, rischiano di essere equiparati a Pittura e Scenografia anche se Pittura e Grafica rientrano entrambe sotto la stessa equipollenza LM89 cos\u00ec come Scenografia e NTA sotto la stessa equipollenza LM65.\nDiploma accademico di II livello.\nIl diploma accademico di II livello prevede 2 anni di studio per 120 crediti tesi compresa (in alcuni casi 132 crediti).\nPer accedervi si ha bisogno di un diploma accademico di I livello AFAM (L-19/S1) o di una laurea universitaria equipollente ( L-3 ma per alcuni bienni anche L-4, L-1, L-17, L-20 e simili previo riconoscimento di almeno 120 crediti e non pi\u00f9 di 60 debiti da recuperare nel biennio).\nSi pu\u00f2 accedere anche con un diploma accademico a ciclo unico ante riforma oppure con un Diploma di Laurea (DL) o Diploma Universitario triennale (DU) pervio riconoscimento di 180 crediti nominali.\nLe scuole dirette ai fini speciali biennali e/o corsi universitari di durata inferiore ai 3 anni non permettono l'accesso perch\u00e9 sono necessari minimo 3 anni congiuntamente ad una maturit\u00e0 quinquennale anche non artistica.\nDiploma accademico di II livello finalizzato alla formazione di docenti.\nHa una durata di 2 anni e vale 120 crediti. Ha come obiettivo la formazione dei docenti per l'insegnamento. (Per esempio nella scuola di educazione musicale classe di concorso ex A/31 e ex A/32 e di strumento classe di concorso ex A/77 - aggiornate con DPR 14 febbraio 2016, n. 19).\nAnche questo diploma permette l'accesso ai corsi del Terzo Ciclo, ovvero al corso di Formazione alla Ricerca (Dottorato di Ricerca), al corso di Perfezionamento o Master di II livello, al corso di Specializzazione di II livello e permette l'accesso al TFA -Tirocinio Formativo Attivo, abilitante per l'insegnamento nella scuola.\nDiploma accademico ABA di II livello a ciclo unico.\nSono stati recentemente istituiti anche dei diplomi di II livello dalla durata quinquennale (300 crediti, similmente a quanto precedentemente applicato per i diplomi di laurea del vecchio ordinamento) ed abilitanti alla professione di restauratore di beni culturali.\nDiploma accademico di formazione alla ricerca.\nEquivalente al dottorato di ricerca universitario in ambito artistico o musicale, prevede un minimo di 3 anni di studio.\nPer accedere \u00e8 necessario il diploma accademico di 2 livello (BS) o laurea specialistica (LS) / magistrale(LM) oppure diploma di laurea (DL) o diploma accademico del previgente ordinamento (decreto legislativo 16 aprile 1994, n. 297 art 63); i diplomi conseguiti prima del 1994 non permettono l'accesso al 3 livello perch\u00e9 non sanati dalla legge 508 e neppure dalla legge di stabilit\u00e0 2013 che si riferiscono esplicitamente all'ultimo previgente ordinamento (singolare) e non a tutti i previgenti.\nRiguardo ai corsi sperimentali:\nEsistono diplomi ottenuti a seguito di corsi sperimentali sia di 1 livello e sia di 2 livello e anche rarissimi corsi sperimentali ante riforma; tali diplomi seguono le stesse regole dei diplomi ordinari se appartengono alla stessa scuola e allo stesso dipartimento degli ordinari (se esisteva gi\u00e0 la definizione di scuola e dipartimento).\nRiguardo ai corsi ante riforma, nati con ordinamenti che non definivano chiaramente il concetto di scuola e di dipartimento, valgono le regole della legge 508 che fu una \"sanatoria\" per tutto ci\u00f2 che \u00e8 stato ante riforma, prima di passare alla riforma vera e propria che ha portato al 3+2.\nIn ogni caso, nessun corso ante riforma, anche quelli decennali,pu\u00f2 essere ad oggi considerato di 3 livello bens\u00ec di primo e secondo livello entrambi."}
{"id": "1816887", "revid": "287204", "url": "https://it.wikipedia.org/wiki?curid=1816887", "title": "Atlit Yam", "text": "Atlit Yam \u00e8 un sito archeologico sottomarino, posto lungo la costa mediterranea dello Stato di Israele, a circa 200-400 m dalla linea di spiaggia e ad una profondit\u00e0 variabile tra gli 8 e i 12 m sotto il livello del mare.\nSul fondo marino esso occupa una superficie compresa tra i 40 ed i 65 ettari.\nLa sua datazione rilevata col Carbonio 14 si colloca tra il nono ed il VII millennio prima di Cristo.\nLo studio dei reperti lo riconduce al periodo Neolitico dell'Era preistorica."}
{"id": "1816889", "revid": "757396", "url": "https://it.wikipedia.org/wiki?curid=1816889", "title": "Nuova A.M.G. Sebastiani Basket Rieti 2007-2008", "text": "La Nuova Sebastiani Basket Rieti nella stagione 2007-2008 ha partecipato al campionato nazionale di serie A.\nStoria.\nDopo un'estate problematica a causa delle difficolt\u00e0 nel reperimento del budget e nell'adeguare l'impianto di gioco agli standard della serie A, la prima stagione nel massimo campionato della Nuova Sebastiani inizia regolarmente. Viene siglato un accordo con Solsonica per una sponsorizzazione triennale e i lavori di ristrutturazione del PalaSojourner vengono completati appena prima dell'esordio casalingo contro l'Olimpia Milano.\nConfermato Lino Lardo come capo allenatore, della squadra che ha centrato la promozione l'anno precedente rimangono Davide Bonora, Michele Mian, Patricio Prato e Wade Helliwell, oltre a Massimiliano Rizzo e Mattia Cavoli per la panchina.\nSi rinnova il reparto extracomunitari, partiti Marcus Melvin e Joe Troy Smith, arrivano gli statunitensi Morris Finley, Russell Carter e LeRoy Hurd oltre al senegalese Pape Sow dai Toronto Raptors.\nA completare il roster Mario Gigena, Tuukka Kotti, il giovane Roberto Pappalardo ed Antonio Livera che dalle giovanili trover\u00e0 lo spazio per due presenze.\nIl campionato della Sebastiani parte il 6 ottobre al PalaSojourner con la seconda giornata a causa del rinvio della partita con la Benetton per l'indisponibilit\u00e0 dei trevigiani, l'inizio \u00e8 promettente: Finley dimostra di essere un grande realizzatore, Sow si fa notare per l'incredibile atletismo, Hurd conferma di essere un giocatore solido ed affidabile, e nel complesso tutta la squadra gira a dovere.\nLa prima parte del campionato \u00e8 caratterizzata da ottime prove in casa alternate a partite deludenti in trasferta, questo fino al match del Palalottomatica contro la Virtus Roma quando la Sebastiani trascinata da oltre duemila sostenitori si impone per 86 a 76. La partita seguente arriva per\u00f2 anche la prima sconfitta casalinga subita da Udine, tuttavia il cammino tra alti e bassi prosegue positivamente fino alla penultima giornata dell'andata quando inizia una serie di quattro sconfitte di fila che culmina nella partita di Assago contro l'Olimpia. Dopo questa partita i primi cambiamenti nel roster, Pape Sow tra i protagonisti della prima parte di stagione viene ceduto al Prokom in Polonia, rinuncia che porta un beneficio economico grazie al buy out incassato ed al risparmio sul pesante ingaggio del senegalese, buone le sue cifre soprattutto a rimbalzo settore in cui la Sebastiani soffrir\u00e0 per la restante parte del campionato, tra i lati negativi l'individualismo che lo portava spesso a dimenticare i compagni ed a cercare la soluzione personale. Parte anche Russell Carter che nonostante alcune buone qualit\u00e0 mostrate, in special modo nella fase difensiva, non convince pienamente lo staff tecnico.\nLa domenica successiva a Biella viene colta la vittoria pi\u00f9 sorprendente della stagione con un organico ridotto all'osso in attesa della sostituzione dei due giocatori partiti. Arrivano quindi Filip Videnov guardia bulgara di buona tecnica ma un po' arrugginito a causa della lunga assenza dai campi per infortunio e Nelson Ingles play chiamato a dare una mano a Bonora e Finley che avevano avuto qualche problema fisico, viene ingaggiato anche Steven Smith per sostituire Sow ma il suo esordio verr\u00e0 rinviato di un paio di settimane a causa di un problema con il tesserameto e sar\u00e0 concomitante con quello di Alejandro G\u00f3mez chiamato a rinforzare il reparto lunghi. La squadra gioca bene rimanendo sempre a ridosso della zona play-off, i cambi portano un miglioramento nel gioco di squadra ma si perde in intensit\u00e0 e nel gioco vicino a canestro in quanto Smith tende a giocare da esterno e pur difendendosi bene non ha la presenza di Sow a rimbalzo. Alla ventisettesima giornata la partita casalinga con Siena, dominatrice assoluta del campionato, rappresenta forse il momento decisivo della stagione, la Sebastiani gioca probabilmente la sua miglior partita ma non basta a battere i fortissimi toscani che passano per un solo punto.\nLe speranze playoff si riducono e nelle ultime sette gare arriva una sola vittoria, quella della salvezza matematica contro la Virtus Bologna al PalaSojourner."}
{"id": "1816898", "revid": "92723", "url": "https://it.wikipedia.org/wiki?curid=1816898", "title": "Brahin", "text": "Brahin \u00e8 un meteorite ferro-roccioso (pallasite) trovato in Bielorussia nel 1807. Si tratta del secondo meteorite in assoluto trovato nell'area dell'ex Unione Sovietica.\n\u00c8 conosciuto anche con i nomi di Bragin e Bragim.\nMolto diffuso tra i collezionisti per via del suo prezzo abbordabile, rappresenta la pallasite pi\u00f9 facile da trovare in fette di piccole dimensioni.\nStoria.\nNel 1807 due masse di 80\u00a0kg e 20\u00a0kg vennero trovate dai contadini di Kaporenki, un villaggio nel distretto di Brahin. Le meteoriti furono inviate agli scienziati dall'amministratore del distretto, l'onorevole Graf Rakitsky. Dal 1807 ad oggi sono stati recuperati nella zona diversi esemplari.\nDurante la seconda guerra mondiale, i campioni di Brahin furono rubati a Kiev dai soldati Tedeschi e diversi esemplari sparirono anche a Minsk.\nL'ultimo ritrovamento ufficiale \u00e8 avvenuto nel 2002: una meteorite di 227\u00a0kg recuperata ad una profondit\u00e0 di quasi 3 metri nella parte settentrionale dell'area di caduta.\nComposizione e classificazione.\nBrahin \u00e8 una pallasite del Gruppo Principale, con cristalli di olivina dalla forma irregolare affogati in una matrice metallica di ferro e nichel. I cristalli di olivina rappresentano circa il 37% della massa del meteorite.\nArea di caduta.\nLe meteoriti sono state recuperate in una zona larga 3\u00a0km e lunga circa 15\u00a0km, attraversata dal fiume Dnepr.\nL'area fu contaminata nel 1986 durante il disastro di \u010cernobyl' e ricade ora nella , ovvero un'area moderatamente radioattiva sottoposta a periodici controlli. Nonostante i primi timori, le meteoriti recuperate dopo il 1986 non sono risultate contaminate grazie al fatto che le radiazioni interessano soltanto la parte pi\u00f9 superficiale del terreno.\nIl peso complessivo ufficiale \u00e8 pari a circa 1050\u00a0kg, ma \u00e8 verosimilmente sottostimato e probabilmente \u00e8 nell'ordine delle due tonnellate."}
{"id": "1816900", "revid": "3115", "url": "https://it.wikipedia.org/wiki?curid=1816900", "title": "Chi sao", "text": "Il termine Chi Sao (\u9ed0\u624b, Lingua cantonese \"chi1 sau\u00b2\", Mandarino standard \"ch\u01d0sh\u01d2u\"), in italiano letteralmente: \"mani appiccicose\", si riferisce a uno degli esercizi pi\u00f9 importanti nella pratica dello stile di kung-fu Wing Chun, e consente di sviluppare una reattivit\u00e0 tattile immediata ed istintiva in risposta all'azione dell'avversario.\nIl principio.\nLa peculiarit\u00e0 del Wing Chun si fonda sulla naturalezza dei suoi principi, uno dei quali statuisce di non concedere mai spazio all'avversario, il che si traduce in pratica nel cercare sempre il contatto con lui: tenendo gli arti dell'avversario a contatto con i propri, \u00e8 possibile percepirne forza e direzione del movimento, e di conseguenza applicare gli altri principi e contrattaccare immediatamente. A sviluppare la necessaria sensibilit\u00e0 serve proprio l'esercizio del Chi Sao, che praticato con continuit\u00e0 e dedizione permette di rendere i movimenti di risposta un processo non ragionato e, di conseguenza, molto pi\u00f9 veloce.\nLa pratica.\nSi svolge solo in due e, come da una parte si costruisce una certa familiarit\u00e0 col compagno abituale (cosa che ci aiuta all'inizio a familiarizzare con i movimenti in s\u00e9 e per s\u00e9), in seguito \u00e8 importante esercitarsi con il maggior numero di praticanti possibile, per ampliare il nostro bagaglio di \"sensibilit\u00e0\".\nInizialmente si esegue con una mano sola (dan chi sao), alternata (mentre io uso la sinistra, il compagno user\u00e0 la destra, e viceversa) eseguendo alcune delle tecniche fondamentali in relazione a quelle portate dall'altro.\nEsercitate a sufficienza le mani singole si passer\u00e0 al chi sao vero e proprio a due mani, che prevede alcune sequenze di esercizi prestabilite (i cosiddetti cicli) e la tipologia libera. Partendo da alcune delle tecniche che si sono apprese nella pratica a mano singola si inizia a studiare con il \"poon sao\", l'esecuzione delle tecniche fondamentali del Chi Sao con ambedue le mani. \nNel Chi Sao flessibilit\u00e0 e sensibilit\u00e0 sono indispensabili sia per acquisire i principi di questa pratica sia per l'efficacia delle tecniche. Nel Wing Chun si vuole essere come l'acqua, mentre si cede da una parte si entra da un'altra, cercando continuamente una fenditura scoperta da \"riempire\".\n\u00c8 bene specificare che il Chi Sao non \u00e8 combattimento. Esso \u00e8 un esercizio. Le tecniche del Chi Sao saranno poi utili nello scontro reale ma comunque anche quando effettuato liberamente il Chi Sao non vuole essere uno scontro reale e totale. Esso ha un puro scopo esercitativo, talvolta didattico o comunque di abilit\u00e0 limitata al Chi Sao stesso e ai princ\u00ecpi ad esso relativi."}
{"id": "1816919", "revid": "287204", "url": "https://it.wikipedia.org/wiki?curid=1816919", "title": "Setubal", "text": ""}
{"id": "1816922", "revid": "31886", "url": "https://it.wikipedia.org/wiki?curid=1816922", "title": "Sindrome della cuffia dei rotatori", "text": "Per sindrome della cuffia dei rotatori in campo medico, si intende l'insieme di manifestazioni cliniche che riguardano la parte anatomica chiamata cuffia dei muscoli rotatori della spalla (che regolano l'articolazione stessa della spalla), che accomuna sotto tale definizione quattro muscoli: sopraspinato, sottospinato, piccolo rotondo e sottoscapolare (e relativi tendini).\nEpidemiologia.\nColpisce prevalentemente i maschi in et\u00e0 adulta, a partire dalla quarta decade.\nSintomatologia.\nla sindrome si compone di diverse manifestazioni:\nFra i sintomi e i segni clinici comuni si ritrova il dolore, che viene acuito quando la zona interessata \u00e8 soggetta a sollecitazione\nEziologia.\nSono diverse le cause che comportano tali episodi come episodi di ricalcificazione che riguardano i tendini, oppure da tendinopatie.\nTerapia.\nla terapia consiste nella somministrazione di FANS (farmaci antinfiammatori non steroidei), impacchi di ghiaccio e per i casi pi\u00f9 lievi adeguata attivit\u00e0 fisica. Per i casi pi\u00f9 gravi invece si utilizzano corticosteroidi (iniettati direttamente nella borsa subacromiale), se ancora non si riducono i sintomi occorre l'acromionectomia parziale. L'operazione pu\u00f2 essere condotta secondo i due modi classici o a cielo aperto oppure in via artroscopica Durante l'intervento si opera sia con decompressione subacromiale ma anche curando le possibili lesioni."}
{"id": "1816923", "revid": "204012", "url": "https://it.wikipedia.org/wiki?curid=1816923", "title": "Tendinopatia della cuffia dei rotatori", "text": ""}
{"id": "1816925", "revid": "204012", "url": "https://it.wikipedia.org/wiki?curid=1816925", "title": "Sindrome da conflitto subacromiale", "text": ""}
{"id": "1816928", "revid": "204012", "url": "https://it.wikipedia.org/wiki?curid=1816928", "title": "Tendinopatia inserzionale della cuffia dei rotatori", "text": ""}
{"id": "1816937", "revid": "125760930", "url": "https://it.wikipedia.org/wiki?curid=1816937", "title": "Attenti al buffone", "text": "Attenti al buffone \u00e8 un film italiano del 1975 diretto da Alberto Bevilacqua.\nTrama.\nMarcello \u00e8 un uomo semplice, un musicista e un padre che vive per la sua famiglia. \u00c8 sposato con Giulia, donna incapace di trarre soddisfazione dalla vita, con la quale ha avuto due figli. Mentre lui \u00e8 lontano da casa, Giulia viene concupita dal rude Cesare, detto \"il ras\", uomo senza scrupoli ed ex ufficiale fascista. L'uomo, approfittando dello stato di irrequietezza della donna, riesce a conquistarla e a ottenere l'annullamento del precedente matrimonio (per impotenza sessuale). Al suo ritorno a casa Marcello la trova vuota: la moglie lo ha lasciato portando via i bambini.\nCesare, non pago dell'umiliazione inflitta a Marcello, lo invita ad accettare un risarcimento in denaro a fronte del danno subito. Marcello rifiuta l'offerta e si cala nella parte del guitto. In un susseguirsi di confronti, l'umile buffone riesce a portare alla luce la debole natura del suo antagonista. Alla smania di potere e di godimento del potente sovrano si oppone la fierezza e l'umilt\u00e0 del buffone.\nCesare si dimostra un uomo indegno; capace di umiliare la moglie per non apparire ingiusto agli occhi dei suoi commilitoni, nel suo furore distruttivo compie un ulteriore gesto di violenza nei confronti della donna. Marcello lo affronta, e riesce a fermarlo dal compiere un gesto estremo.\nProduzione.\nIl film si chiude con una citazione dell'opera musicale \"Le chant des Oyseaux\" di Cl\u00e9ment Janequin i cui temi centrali sono appunto l'amore e il tradimento: \"Svegliate i vostri cuori addormentati, il Dio dell'amore vi chiama\". Ennio Morricone, direttore d'orchestra, ha utilizzato diverse arie d'opera dello stesso Janequin come colonna sonora del film su richiesta del regista Bevilacqua."}
{"id": "1816939", "revid": "438678", "url": "https://it.wikipedia.org/wiki?curid=1816939", "title": "Nemici d'infanzia", "text": "Nemici d'infanzia \u00e8 un film del 1995 diretto da Luigi Magni. Il film ha vinto il Premio David di Donatello per la migliore sceneggiatura, scritta da Magni con Carla Vistarini. Il film \u00e8 tratto da un libro autobiografico dello stesso regista.\nTrama.\nDurante i mesi dell'occupazione nazista di Roma, il giovane Paolo \u00e8 diviso tra l'impegno politico (\u00e8 in contatto con gli ambienti della Resistenza) e i sentimenti (\u00e8 innamorato di Luciana, figlia di un tristemente noto torturatore fascista). Sacrificher\u00e0 infine l'amore alla lotta per la libert\u00e0."}
{"id": "1816941", "revid": "438678", "url": "https://it.wikipedia.org/wiki?curid=1816941", "title": "Nel profondo paese straniero", "text": "Nel profondo paese straniero \u00e8 un film del 1997 scritto e diretto da Fabio Carpi."}
{"id": "1816942", "revid": "1186766", "url": "https://it.wikipedia.org/wiki?curid=1816942", "title": "I...", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale.\nIl suo nome si trova all'inizio della colonna 10 del Canone."}
{"id": "1816943", "revid": "767487", "url": "https://it.wikipedia.org/wiki?curid=1816943", "title": "Sonet\u00e0ula (film)", "text": "Sonet\u00e0ula \u00e8 un film del 2008 diretto da Salvatore Mereu, tratto dall'omonimo romanzo di Giuseppe Fiori e interamente parlato in sardo. \u00c8 stato presentato il 12 febbraio 2008 al Festival di Berlino.\nDistribuzione.\n\u00c8 uscito nelle sale italiane il 7 marzo 2008. Il 17 e 24 dicembre 2014 \u00e8 stato trasmesso su Rai Uno come miniserie tv in due puntate."}
{"id": "1816944", "revid": "438678", "url": "https://it.wikipedia.org/wiki?curid=1816944", "title": "La cena", "text": "La cena \u00e8 un film del 1998 diretto da Ettore Scola.\nTrama.\nAll'interno del ristorante \"Arturo al Portico\" gestito da Flora, si svolgono varie storie, dialoghi ed avventure dei clienti e del personale nelle cucine, dei quali emergono i disagi, le vite e le storie. Fra le principali vicende trattate vi \u00e8 quella di Isabella con la figlia Sabrina, che con difficolt\u00e0 confida alla mamma l'intenzione di fare il noviziato in convento; il complicato e divertente amore fra un professore di filosofia sposato ed una studentessa; la conversazione tenuta da due attori sul nuovo spettacolo teatrale che interpreteranno; una coppia che parla del futuro della loro relazione (la ragazza \u00e8 incinta), mentre una donna seducente siede alla tavola accanto. Tutto questo tra gli intermezzi dei discorsi dello chef, un comunista deluso dalla politica, la gelosia di Diomede dovuta ai vezzi di Uliano a Flora e la saggezza del Maestro Pezzullo."}
{"id": "1816945", "revid": "1186766", "url": "https://it.wikipedia.org/wiki?curid=1816945", "title": "Seth...", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale."}
{"id": "1816946", "revid": "767487", "url": "https://it.wikipedia.org/wiki?curid=1816946", "title": "Caro Gorbaciov", "text": "Caro Gorbaciov \u00e8 un film del 1988 diretto da Carlo Lizzani.\nTrama.\nIl film inizia la notte del 1937 che precedette l'arresto dell'intellettuale e rivoluzionario russo Nikolaj Ivanovi\u010d Bucharin, mostrando come la vissero lo stesso Bucharin, uno dei capi storici della rivoluzione sovietica, e la moglie Anna. Il giorno successivo Bucharin viene arrestato e processato, mentre l'anno successivo \u00e8 la volta della fucilazione."}
{"id": "1816947", "revid": "1186766", "url": "https://it.wikipedia.org/wiki?curid=1816947", "title": "Sunu...", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale.\nL'analisi stilistica dei glifi utilizzati nella scrittura del nome di questo sovrano, ed anche il possibile significato del nome stesso, hanno portato gli egittologi che hanno studiato il Canone Reale a proporre l'ipotesi che si tratti di un nome \"fittizio\" ossia corrispondente ad un sovrano mai esistito ed inserito, non sappiamo per quale ragione, nel documento che serv\u00ec da fonte per la stesura del Canone Reale."}
{"id": "1816948", "revid": "1186766", "url": "https://it.wikipedia.org/wiki?curid=1816948", "title": "Hor...", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale.\nL'analisi stilistica dei glifi utilizzati nella scrittura del nome di questo sovrano hanno portato gli egittologi che hanno studiato il Canone Reale a proporre l'ipotesi che si tratti di un nome \"fittizio\" ossia corrispondente ad un sovrano mai esistito ed inserito, non sappiamo per quale ragione, nel documento che serv\u00ec da fonte per la stesura del Canone Reale.\nDopo questo sovrano il Canone Reale riporta due righe del tutto illeggibili"}
{"id": "1816950", "revid": "339392", "url": "https://it.wikipedia.org/wiki?curid=1816950", "title": "Stazione di Paris Est", "text": ""}
{"id": "1816951", "revid": "339392", "url": "https://it.wikipedia.org/wiki?curid=1816951", "title": "Stazione di Paris Austerlitz", "text": ""}
{"id": "1816952", "revid": "339392", "url": "https://it.wikipedia.org/wiki?curid=1816952", "title": "Stazione di Paris Bercy", "text": ""}
{"id": "1816953", "revid": "339392", "url": "https://it.wikipedia.org/wiki?curid=1816953", "title": "Stazione di Paris Lyon", "text": ""}
{"id": "1816955", "revid": "339392", "url": "https://it.wikipedia.org/wiki?curid=1816955", "title": "Stazione di Paris Montparnasse", "text": ""}
{"id": "1816956", "revid": "339392", "url": "https://it.wikipedia.org/wiki?curid=1816956", "title": "Stazione di Paris Mus\u00e9e d'Orsay", "text": ""}
{"id": "1816957", "revid": "339392", "url": "https://it.wikipedia.org/wiki?curid=1816957", "title": "Stazione di Paris Nord", "text": ""}
{"id": "1816958", "revid": "339392", "url": "https://it.wikipedia.org/wiki?curid=1816958", "title": "Stazione di Paris Saint Lazare", "text": ""}
{"id": "1816960", "revid": "14691", "url": "https://it.wikipedia.org/wiki?curid=1816960", "title": "Desir\u00e9 Kabila", "text": ""}
{"id": "1816962", "revid": "29244", "url": "https://it.wikipedia.org/wiki?curid=1816962", "title": "Cozza zebra", "text": ""}
{"id": "1816963", "revid": "287204", "url": "https://it.wikipedia.org/wiki?curid=1816963", "title": "Dreissena", "text": "Dreissena \u00e8 un genere di molluschi bivalvi della famiglia Dreissenidae"}
{"id": "1816964", "revid": "287204", "url": "https://it.wikipedia.org/wiki?curid=1816964", "title": "Dreissenidae", "text": "Dreissenidae \u00e8 una famiglia di molluschi bivalvi."}
{"id": "1816965", "revid": "29244", "url": "https://it.wikipedia.org/wiki?curid=1816965", "title": "Dreissenoidea", "text": ""}
{"id": "1816968", "revid": "767487", "url": "https://it.wikipedia.org/wiki?curid=1816968", "title": "Canottaggio ai Giochi della XXVIII Olimpiade - 2 di coppia femminile", "text": "Batterie.\nHanno partecipato alle batterie di qualificazione 10 equipaggi, suddivisi in 2 batterie: i primi 3 di ogni batteria si sono qualificati per la finale.\n14 agosto 2004"}
{"id": "1816969", "revid": "587852", "url": "https://it.wikipedia.org/wiki?curid=1816969", "title": "Canottaggio ai Giochi della XXVIII Olimpiade - 2 di coppia pesi leggeri maschile", "text": "Batterie.\nHanno partecipato alle batterie di qualificazione 21 equipaggi, suddivisi in 4 batterie: i vincitori di ogni batteria sono passati direttamente alle Semifinali A o B, mentre tutti gli altri hanno effettuato i ripescaggi.\n15 agosto 2004\nRipescaggi.\nI primi 2 equipaggi si sono qualificati per le semifinali A e B, gli altri per le semifinali C e D.\n17 agosto\nSemifinali.\nI primi tre equipaggi delle semifinali A e B si sono qualificati per la finale A.\n19 agosto 2004\nFinali.\n22 agosto 2004"}
{"id": "1816971", "revid": "62004", "url": "https://it.wikipedia.org/wiki?curid=1816971", "title": "Ciclismo ai Giochi della XXVIII Olimpiade - Inseguimento a squadre maschile", "text": "Le gare di Inseguimento a squadre maschile dei Giochi della XXVIII Olimpiade furono corse il 22 al 23 agosto all'Athens Olympic Sports Complex. La medaglia d'oro fu vinta dalla selezione australiana, composta da Graeme Brown, Brett Lancaster, Bradley McGee e Luke Roberts.\nVide la partecipazione di dieci squadre composte da quattro atleti ognuna.\nRisultati.\nRound di qualificazione.\nNel round di qualificazione le squadre gareggiarono sole e si qualificarono le otto con il miglior tempo.\nPrimo turno.\nIl primo turno vide l'accoppiamento delle squadre in base ai tempi del turno precedente, quindi il primo contro l'ultimo e cos\u00ec via. I vincitori di ogni gara passarono al turno finale.\nTurno finale.\nLe due squadre con i migliori tempi del secondo turno si affrontarono per la medaglia d'oro, mentre le altre due per il bronzo."}
{"id": "1816973", "revid": "1543377", "url": "https://it.wikipedia.org/wiki?curid=1816973", "title": "Parco Chigi", "text": "Il parco Chigi di Ariccia (anche conosciuto come Barco Chigi) \u00e8 un'area verde comunale dell'estensione di ventotto ettari situata nel comune di Ariccia, in provincia di Roma, nell'area dei Castelli Romani.\nIl primo nucleo del parco risale al Cinquecento, tuttavia l'attuale conformazione \u00e8 dovuta ad una serie di interventi operati dalla famiglia Chigi, che fu proprietaria del parco tra il 1661 ed il 1988: oggi l'intera area \u00e8 un bene del Comune di Ariccia. &lt;br&gt;Il parco Chigi \u00e8 annesso allo storico Palazzo Chigi di Ariccia: nella realizzazione del complesso del palazzo e del parco sono intervenuti alcuni noti architetti, come Gian Lorenzo Bernini e Carlo Fontana. Il parco \u00e8 particolarmente importante all'interno del parco regionale dei Castelli Romani: infatti \u00e8 una delle poche zone verdi dei Colli Albani nelle quali non c'\u00e8 stata penetrazione del castagno, ma sono sopravvissute le specie vegetali pi\u00f9 antiche, in massima parte querce.\nStoria.\nL'area boscosa che oggi compone il parco Chigi esisteva fin dall'et\u00e0 pre-romana, ed in et\u00e0 romana venne chiamata \"nemus Aricinum\" -dalla citt\u00e0 di \"Aricia\", ubicata nell'attuale Vallericcia-, \"nemus Dianae\" -poich\u00e9 presso il vicino lago di Nemi sorgeva un famoso tempio dedicato alla dea della caccia Diana, a cui era consacrato l'intero bosco circostante- o \"nemus Artemisium\". Il geografo di et\u00e0 romana Strabone si riferisce cos\u00ec alla selva ariccina:\nDopo l'avvento del Cristianesimo, il bosco ariccino perse ogni caratteristica di sacralit\u00e0. Ariccia fu nel Quattrocento un feudo dell'Abbazia di Santa Maria di Grottaferrata, e l'abitato and\u00f2 progressivamente spopolandosi: tuttavia nel 1473 il cardinale Giuliano Della Rovere, abate commendatario dell'Abbazia di Grottaferrata, permut\u00f2 il feudo di Ariccia con Mariano Savelli, in cambio del Borghetto di Grottaferrata, fortificazione situata al X miglio della via Anagnina. In questo periodo inizi\u00f2 la ricostruzione di Ariccia, poich\u00e9 i Savelli si erano impegnati \"ad costruendum\" [castrum Ritiae], \"aedificandum, reparadum\": fra le altre cose, fu interesse dei Savelli far costruire anche una piccola tenuta verde recintata fuori dalle mura paesane.\nNel corso del Cinquecento cos\u00ec, and\u00f2 formandosi il nucleo originario del parco, concepito come riserva di caccia: durante la prima met\u00e0 del Seicento vennero recintate l'\"Uccelliera\" e la \"Vignola\". La sistemazione dell'\"Uccelliera\" si fa risalire agli anni attorno al 1628, quando Bernardino Savelli ottenne da papa Urbano VIII il titolo di duca di Ariccia. Presso l'\"Uccelliera\" era situato un rudere di costruzione tardo-medioevale, detto \"il Bove\": \u00e8 ipotizzabile che si tratti di un'antica chiesa dedicata a san Rocco situata fuori le mura nella localit\u00e0 denominata appunto \"Prati di San Rocco\". La \"Vignola\", altro nucleo seicentesco del parco, \u00e8 situata dall'altra parte di un canalone di acque piovane, ed era in origine adibita a vigneto. Il parco, anche dopo la recinzione di una vasta area che si estendeva dallo sbocco del canalone in Vallericcia fino alla \"Pietrara\", era piuttosto limitato rispetto all'attuale estensione e non raggiungeva il \"palazzo nuovo\" che i Savelli si erano costruiti alla fine delle case di Ariccia, e che fu il nucleo originario dell'attuale Palazzo Chigi. Vennero perimetrati nel parco il \"Giardino\", il \"Bottino\" e una parte dei \"Prati di San Rocco\": in questo periodo si ipotizza fossero dislocate nel parco cinque o sei fontane e vi fossero tre portali d'ingresso.\nInoltre, al suo interno, vi \u00e8 la \"Neviera,\" luogo adibito alla conservazione della neve in occasione della stagione estiva sita all'interno di grotte artificiali risalenti al XVII sec.\nNella parte settentrionale vi \u00e8 una grotta detta \"grotta del brigante Gasperone\" ove, narra la leggenda, fu nascosto un immenso tesoro.\nI Chigi, dopo l'acquisto del feudo, si prodigarono immediatamente nell'abbellimento del loro nuovo feudo: tra il 1661 ed il 1664 vennero costruiti ad Ariccia Palazzo Chigi, la collegiata di Santa Maria Assunta e venne ampliato il santuario di Santa Maria di Galloro. Tutti questi lavori videro la partecipazione del celebre architetto Gian Lorenzo Bernini, che mise mano anche al piano di riassetto ed ampliamento del parco Chigi. In questo periodo venne realizzata la \"Peschiera\", con il \"Purgatorio\" delle acque e il complesso delle fontane del Mascherone. Il 7 settembre 1664 papa Alessandro VII discusse con Gian Lorenzo Bernini dei lavori da effettuare per la sistemazione dei viali del parco, ed il 2 aprile 1666 la Comunit\u00e0 di Ariccia vendette al principe Agostino Chigi l'ultima parte dei \"Prati di San Rocco\", che separava il parco da Palazzo Chigi: cos\u00ec parco e palazzo divennero una realt\u00e0 continua. Tra il 1666 ed il 1667 i Chigi acquistarono ben cinque vigne da privati ariccini per ampliare ulteriormente il parco.\nIl patrimonio boschivo recintato di propriet\u00e0 dei Chigi ad Ariccia ammontava al termine dei lavori di ampliamento a 163 ettari: nel 1805 i Chigi tuttavia acquistarono il bosco della \"Selvotta\", verso Albano Laziale: in questo modo il patrimonio boschivo venne esteso a 274 ettari.\nNel 1850, per via della costruzione del ponte di Ariccia che oltrepassa il canalone rappresentando il pi\u00f9 rapido collegamento tra Albano ed Ariccia, una striscia ai margini del parco Chigi viene espropriata dal governo pontificio: la \"Peschiera\" venne cos\u00ec abbandonata, e con essa anche un ingresso che si venne a trovare sotto gli archi del ponte.\nGli ultimi ampliamenti del perimetro del parco risalgono al primo decennio del Novecento: nel 1886 venne aggiunto il \"Giardino Nuovo\", situatao verso Ariccia fuori porta Napoletana; nel 1907 invece il Comune di Ariccia concesse al principe Mario Chigi circa 900 metri2 del piazzale realizzato alla testa settentrionale del ponte di Ariccia.\nNella prossimit\u00e0 del cancello pedonale \u00e8 stato situato il XVI miliario della via Appia Antica, rinvenuto presso Vallericcia.\nDescrizione.\nFlora.\nIl parco Chigi \u00e8 caratterizzato dalla presenza di lecci sempreverdi e di un bosco misto di latifoglie.\nLa presenza vegetale pi\u00f9 massiccia presente nel parco Chigi \u00e8 il leccio, accompagnato nel sottobosco dall'alloro, da viburno-tino, pungitopo e citiso trifloro. Questa tipologia si trova alle quote pi\u00f9 elevate e nelle zone maggiormente umide e buie, a differenza del bosco misto di latifoglie, che occupa le zona pi\u00f9 soleggiate e a quota pi\u00f9 bassa.\nIl bosco misto \u00e8 invece composto dal cerro, dalla farnia, dall'acero fico e dall'acero campestre, dall'orniello, dall'Ulmus|olmo, dal carpino betulus e dal carpino nero, e dal bagolaro. Sono anche presenti alcuni individui di roverella, castagno, sequoia sempreverde, criptomeria del Giappone e Robinia: queste ultime quattro sono state introdotte dall'uomo.\nGli alberi importati di maggiore rilevanza sono le sequoie giapponesi e una sequoia americana.\nFauna.\nDopo l'acquisizione al patrimonio comunale, furono introdotti i daini (specie considerata come alloctona per il territorio italiano secondo l'IUCN, cio\u00e8 l'Unione mondiale per la conservazione della natura) e successivamente i cinghiali (poi oggetto di un tentativo di eradicazione da parte del parco dei Castelli Romani, richiesto appositamente dal Comune di Ariccia per correre ai ripari, cercando di salvaguardare l'ecosistema). Nell'area boscata, chiusa dalle mura e dunque impermeabile verso l'esterno, questi animali si moltiplicarono in maniera rilevante, sino a causare seri impatti nei confronti della vegetazione erbacea, arbustiva e del sottile suolo vulcanico del bosco, diminuendo drasticamente il naturale rinnovamento del prezioso e residuale soprassuolo arboreo misto. L'amministrazione comunale, prendendo atto di tali danni, fece abbassare il numero dei daini presenti nel parco.\nL'avifauna \u00e8 rappresentata da specie tipicamente di bosco, come il picchio verde e il picchio rosso maggiore, la cinciallegra e la cinciarella, il picchio muratore, il rampichino e molte altre. Tra i mammiferi, \u00e8 certamente presente il ghiro e tra i rettili il comune saettone."}
{"id": "1816974", "revid": "729019", "url": "https://it.wikipedia.org/wiki?curid=1816974", "title": "Movimento per la Liberazione del Sudan", "text": "Il Movimento per la Liberazione del Sudan (MLS) (), \u00e8 un raggruppamento di vari gruppi ribelli sudanesi - Fur, Zaghawa e Masalit - che combattono contro le milizie Janjawid e le forze governative nel conflitto del Darfur. I Janjawid sono accusati di numerose atrocit\u00e0 nei confronti dei civili sudanesi nella regione del Darfur.\nIl gruppo MLS \u00e8 diviso in fazioni. Il capo della fazione pi\u00f9 brutale \u00e8 Minni Minnawi, alleato con il governo. Altri leader delle fazioni che continuano a combattere il governo comprendono Ahmad Abd al-Shafi Bassey e il fondatore del Movimento, \u02bfAbd al-Wa\u1e25\u012bd Muhammad N\u016br, ampiamente sostenuto dalle popolazioni del Darfur. L'accordo di pace firmato dalla fazione di Minnawi non \u00e8 stato riconosciuto dai darfuriani, specialmente dai Fur, il pi\u00f9 grande gruppo etnico del Darfur, che deve proprio a loro il suo nome. Il massiccio dello Jebel Marra \u00e8 la dimora della trib\u00f9 dei F\u016br e attuale roccaforte dell'MLS, guidato da \u02bfAbd al-Wa\u1e25\u012bd Muhammad N\u016br.\nIl Movimento per la Liberazione del Sudan ha preso il nome di Fronte di Liberazione del Darfur per un breve periodo di tempo dopo la sua nascita nel febbraio del 2003. Il Fronte di Liberazione del Darfur aveva una posizione secessionista, a differenza dell'MLS il cui unico obiettivo \u00e8 quello di rovesciare il regime di Khartum, con la creazione di un Sudan unito e democratico.\nIl 20 gennaio 2006, il Movimento si \u00e8 unito al Movimento Giustizia e Uguaglianza (MGU), formando l'Alleanza delle Forze Rivoluzionarie del Sudan Occidentale. L'Alleanza, per\u00f2, si \u00e8 sciolta nel maggio dello stesso anno e i due movimenti hanno ripreso a negoziare separatamente.\nIl 30 settembre 2007, circa 1.000 ribelli del Movimento hanno fatto irruzione in una base delle forze di pace della AMIS (acronimo dell'\"[A]frican Union [M]ssion [i]n [S]udan\"), che \u00e8 costata la vita ad almeno 12 membri della missione di pace e il ferimento di molte altre. L'attacco si \u00e8 verificato subito dopo il tramonto, nella cittadina di Haskanita, a nord del Darfur ed \u00e8 avvenuta in una fase di crescenti tensioni e violenze tra i ribelli e le forze di pace straniere, accusate, queste ultime, di non essere neutrali e di parteggiare per il governo centrale."}
{"id": "1816977", "revid": "62004", "url": "https://it.wikipedia.org/wiki?curid=1816977", "title": "Ciclismo ai Giochi della XXVIII Olimpiade - Velocit\u00e0 maschile", "text": "Le gare di Velocit\u00e0 maschile dei Giochi della XXIX Olimpiade furono corse dal 22 al 24 agosto all'Athens Olympic Sports Complex. La medaglia d'oro fu vinta dall'australiano Ryan Bayley.\nVide la partecipazione di 19 atleti.\nRisultati.\nRound di qualificazione.\nPassavano i primi 18 ciclisti con il miglior tempo.\nPrimo turno.\nI diciotto atleti qualificati nel turno preliminare furono accoppiati, il primo contro il diciottesimo, il secondo contro il diciassettesimo e cos\u00ec via, in batterie da 200 metri. I vincitori di ogni manche accedevano al secondo turno, gli sconfitti al ripescaggio. Tomohiro Nagatsuka non gareggi\u00f2 nei sedicesimi, Stefan Nimke prese il suo posto.\nRipescaggio primo turno.\nI nove corridori sconfitti nelle batterie del primo turno furono inseriti in batterie da tre corridori ciascuna. Il vincitore di ognuna di esse accedeva al secondo turno.\nOttavi.\nI dodici atleti qualificati dal primo turno furono accoppiati nuovamente in batterie da due ciascuno. I sei vincitori accedevano ai quarti di finale, i sei perdenti nelle manches di ripescaggio.\nRipescaggio ottavi.\nI sei corridori sconfitti nelle batterie del secondo turno furono inseriti in batterie da tre corridori ciascuna. Il vincitore di ognuna di esse accedeva al secondo turno.\nQuarti di finale.\nGli otto atleti qualificati a questa fase, furono accoppiati in batterie di 200 metri al meglio delle tre manches. In nessun cas\u00f2 si and\u00f2 allo spareggio.\nSemifinali.\nI quattro atleti qualificati a questa fase, furono accoppiati in batterie di 200 metri al meglio delle tre manches. In nessun cas\u00f2 si and\u00f2 allo spareggio.\nTurno finale.\n9\u00ba \u2013 12\u00ba posto.\nI quattro atleti eliminati nel ripescaggio del secondo turno furono inseriti in una batteria di 200 metri a prova singola, per determinare i piazzamenti dal nono al dodicesimo posto."}
{"id": "1816979", "revid": "4175", "url": "https://it.wikipedia.org/wiki?curid=1816979", "title": "Qualificazioni alla Coppa del Mondo di rugby 2007 - Europa", "text": "Le qualificazioni europee alla Coppa del Mondo di rugby 2007 si tennero tra il 2004 e il 2007 e riguardarono 31 squadre nazionali europee che dovettero esprimere 3 qualificate direttamente alla Coppa e destinarne una ai ripescaggi intercontinentali.\nAlla furono ammesse di diritto le otto squadre quartifinaliste dell'edizione del 2003; per quanto riguarda le squadre europee di prima fascia tutto il Sei Nazioni a parte l' era automaticamente qualificato, dall' campione del mondo a , e eliminate ai quarti di finale.\nLe qualificazioni si svolsero su sei turni e 86 incontri e si appoggiarono, al fine di selezionare cinque delle sei squadre per il turno decisivo di qualificazione (la sesta era l', ammessa all'ultima fase), sulle varie divisioni del campionato europeo 2004-06.\nL'incontro inaugurale delle qualificazioni si tenne il 4 settembre 2004 al Casal de l'Esport di Andorra la Vella tra la squadra del piccolo principato e la , e vide come arbitro d'eccezione il sudafricano Andr\u00e9 Watson, ritiratosi dopo la finale della e richiamato dall'International Rugby Board per dirigere tale incontro, prima del quale si tennero delle celebrazioni con l'esposizione della Webb Ellis Cup detenuta in quel momento dall' campione del mondo uscente.\nL'atto finale fu pi\u00f9 di due anni dopo, con la partita di spareggio che diede alla la terza piazza europea alla Coppa del Mondo ( e si erano qualificate gi\u00e0 al turno precedente) e destin\u00f2 il ai ripescaggi interzona, dai quali sarebbe emersa come qualificata.\nCriteri di qualificazione.\nPer 30 delle 31 squadre in gara il torneo si svilupp\u00f2 sul campionato d'Europa 2004-06, la cui prima divisione era biennale, mentre la seconda e la terza erano annuali.\nL'Italia attendeva invece al quinto turno, cui era ammessa di diritto, mentre le sei squadre della prima divisione europea, oltre ad avere tutte la garanzia del passaggio di almeno un turno, partirono dal terzo.\nI primi tre turni furono in pratica coincidenti con le promozioni e le retrocessioni tra le due divisioni inferiori, mentre il torneo di qualificazione svincolato dal campionato europeo inizi\u00f2 dal quarto turno.\nQuarto turno.\nIl quarto turno fu disputato anch'esso con il metodo dell'eliminazione diretta: oltre alla Spagna, vincitrice del terzo turno, vi presero parte la , la e l', classificate nell'ordine dal quarto al sesto posto della prima divisione del campionato d'Europa 2004-06.\nLa Spagna fu accoppiata alla Repubblica Ceca, regolata nel doppio confronto con due vittorie per un complessivo 79-29 (33-12 a \u0158\u00ed\u010dany e 46-17 a Madrid).\nAnalogamente, la regol\u00f2 con due vittorie l', 25-11 a Odessa e 37-17 a Mosca.\nQuinto turno.\nAl quinto turno di qualificazione fu ammessa direttamente l' come testa di serie di uno dei due gironi di tre squadre ciascuna che dovevano esprimere le prime due qualificate per la zona europea; nel secondo girone la testa di serie fu la , campione d'Europa 2004-06; e si qualificarono a tale turno come seconda e terza classificata del campionato europeo dopo la Romania, e e provennero dal quarto turno.\nNel girone A l' risolse la pratica-qualificazione nei primi due incontri, battendo all'Aquila il Portogallo per 87-0 e, una settimana pi\u00f9 tardi, la Russia a Mosca per 67-7.\nPer il secondo posto nel girone la lotta fu decisa all'ultimo incontro a Lisbona, dove il Portogallo batt\u00e9 la Russia e rimase in corsa per la qualificazione diretta; nel girone B fu invece la a vincere a punteggio pieno il suo girone; la , che era riuscita a superare due turni a eliminazione diretta, fu sconfitta 37-23 nell'ultimo incontro del girone dalla , lasciando quindi agli ex sovietici l'occasione di spareggiare contro il Portogallo per la terza europea alla Coppa del Mondo.\nTurno di spareggio.\nLo spareggio serv\u00ec a designare la squadra europea numero 3; nel doppio confronto tra e prevalse quest'ultima, vincendo 17-3 a Tbilisi e poi impattando 11-11 a Lisbona.\nIl Portogallo fu destinato altres\u00ec ai ripescaggi interzona, che videro impegnate, per ogni zona di qualificazione, la migliore delle non classificate direttamente.\nQuadro generale delle qualificazioni.\nIn grassetto le squadre qualificate al turno successivo"}
{"id": "1816988", "revid": "45891", "url": "https://it.wikipedia.org/wiki?curid=1816988", "title": "Bocconi (famiglia)", "text": ""}
{"id": "1816995", "revid": "287204", "url": "https://it.wikipedia.org/wiki?curid=1816995", "title": "Qualificazioni alla Coppa del Mondo di rugby 2007 - Americhe", "text": "Le qualificazioni americane alla Coppa del Mondo di rugby 2007 si tennero tra il 2004 e il 2006 e riguardarono 19 squadre nazionali, 11 delle quali dal Nord America e Caraibi e 8 dal Sudamerica; organizzatori dei tornei furono rispettivamente il NACRA e la CONSUR.\nFino al turno di spareggio le qualificazioni procedettero separatamente, nel senso che ognuno dei due continenti espresse una qualificata ciascuno; lo spareggio avvenne tra le seconde classificate di ogni zona per determinare sia la terza squadra delle Americhe da qualificare alla Coppa del Mondo sia quella da inviare ai ripescaggi.\nPer quanto riguarda il Nord America e i Caraibi, il primo turno coincidette con la disputa del campionato caraibico 2005 la cui vincitrice affront\u00f2 in un girone all'italiana le due nordamericane, e , per l'accesso diretto alla Coppa.\nLa zona di qualificazione sudamericana, invece, si appoggi\u00f2 in parte a due edizioni del campionato sudamericano \"B\", quelle del 2004 e del 2005, e all'ultimo turno al Sudamericano \"A\" del 2006, al quale partecipavano di diritto e .\nA qualificarsi direttamente furono, per la zona nordamericana il Canada e, per quella sudamericana, l'.\nLo spareggio tra le seconde riguard\u00f2 e e fu vinto dai primi, lasciando all'Uruguay la destinazione dei ripescaggi.\nTerzo turno.\nIl girone nordamericano fu, in pratica, uno spareggio tra e , essendo i campioni caraibici delle troppo deboli per poter impegnare le due nazionali continentali: le Barbados, infatti, all'epoca contavano su solo 31 praticanti; l'incontro tra la Nazionale caraibica e il Canada si tenne sul prato centrale dell'ippodromo Garrison Savannah della capitale Bridgetown durante lo svolgimento di alcune corse di cavalli sulla pista intorno al campo.\nI canadesi si imposero per 69-3; i barbadiensi persero anche pi\u00f9 nettamente a Santa Clara contro gli , per 3-91.\nNel decisivo incontro tra Stati Uniti e Canada, che si tenne a Saint John's a Terranova, la formazione di casa vinse 56-7, qualificandosi direttamente e costringendo la Nazionale a stelle e strisce ad affrontare lo spareggio contro la vicecampione sudamericana.\nPer quanto riguarda l'America del Sud, invece, l' rispett\u00f2 la tradizione che la vuole da sempre imbattuta nel torneo continentale, e vinse a punteggio pieno qualificandosi direttamente alla Coppa del Mondo lasciando la seconda classificata, l', a disputarsi il posto per la terza americana contro gli nel doppio confronto da disputarsi tra l'ottobre e il novembre successivo.\nTurno di spareggio.\nLo spareggio vide di fronte e ; quest'ultimo era imbattuto in casa dal 1993 per quanto riguardava gli incontri di qualificazione alla Coppa del Mondo, ma gli americani vinsero a Montevideo nel primo dei due incontri per 42-13 e ipotecarono la qualificazione; nel ritorno, allo stadio dell'Universit\u00e0 di Stanford a Palo Alto, vinsero 33-7 e formalizzarono l'accesso alla Coppa del Mondo; la formazione sudamericana fu destinata ai ripescaggi intercontinentali.\nQuadro generale delle qualificazioni.\nIn grassetto le squadre qualificate al turno successivo"}
{"id": "1817001", "revid": "287204", "url": "https://it.wikipedia.org/wiki?curid=1817001", "title": "Clariidae", "text": "Clariidae \u00e8 una famiglia di pesci siluriformi."}
{"id": "1817003", "revid": "35707", "url": "https://it.wikipedia.org/wiki?curid=1817003", "title": "Matthew Mcgrory", "text": ""}
{"id": "1817004", "revid": "29244", "url": "https://it.wikipedia.org/wiki?curid=1817004", "title": "Luciocephalidae", "text": ""}
{"id": "1817006", "revid": "1504506", "url": "https://it.wikipedia.org/wiki?curid=1817006", "title": "Superficie di galleggiamento", "text": "La superficie di galleggiamento di un grave (corpo qualsiasi galleggiante) immerso in un liquido di qualunque densit\u00e0 \u00e8 quella superficie di forma indefinibile che si genera eseguendo una sezione del grave, immerso nel liquido, all'intersezione della superficie libera del liquido con la parete esterna del corpo a contatto del liquido stesso.\nTale definizione \u00e8 valida per qualunque angolo di inclinazione del grave rispetto alla superficie libera del liquido."}
{"id": "1817009", "revid": "4175", "url": "https://it.wikipedia.org/wiki?curid=1817009", "title": "Qualificazioni alla Coppa del Mondo di rugby 2007 - Asia", "text": "Le qualificazioni asiatiche alla Coppa del Mondo di rugby 2007 si tennero tra il 2004 e il 2006 e riguardarono 13 squadre nazionali asiatiche che dovettero esprimere una qualificata direttamente alla Coppa e destinarne una ai ripescaggi intercontinentali.\nTra le otto squadre ammesse di diritto alla non figurava alcuna nazionale proveniente dal continente asiatico.\nLe qualificazioni si svolsero su tre turni pi\u00f9 un preliminare, che non fu in realt\u00e0 un turno a eliminazione, bens\u00ec un torneo, parte delle Asian Series 2003-04, che serviva ad assegnare alle varie fasce le squadre e determinare da quale turno avrebbero iniziato a prendere parte alle qualificazioni.\nIl torneo di qualificazione si appoggi\u00f2, nel primo e nel secondo turno, alle Asian Series del 2005, che vide coinvolte le squadre della seconda e terza divisione continentale, e del 2006, che vide l'entrata in scena anche di quelle della prima divisione.\nNel terzo e decisivo turno le migliori due qualificate della prima divisione e la prima della seconda divisione si affrontarono in un torneo triangolare valido anche come campionato asiatico, originariamente previsto a Colombo in Sri Lanka, ma sospeso a causa della recrudescenza della guerra civile in quel Paese e agli attentati delle Tigri Tamil e successivamente spostato a Hong Kong.\nL'incontro tra e che si tenne a Doha il 9 aprile 2004 fu anche in assoluto la prima partita di qualificazione alla Coppa del Mondo 2007.\nA qualificarsi direttamente alla competizione fu il , mentre invece la fu destinata ai ripescaggi intercontinentali.\nCriteri di qualificazione.\nLe qualificazioni riguardarono 12 squadre asiatiche che, nel 2005, divennero 13 per via dell'esordio internazionale di , entrato nelle qualificazioni partendo dalla terza divisione delle Asian Series 2005.\nGirone finale.\nIl girone finale di qualificazione coincise con la disputa della ventesima edizione del campionato asiatico.\nQuadro generale delle qualificazioni.\nIn grassetto le squadre qualificate al turno successivo"}
{"id": "1817012", "revid": "22475", "url": "https://it.wikipedia.org/wiki?curid=1817012", "title": "Channidae", "text": "I Channidae, noti universalmente con il nome inglese snakeheads (in italiano \"teste di serpente\") sono una famiglia di pesci ossei d'acqua dolce dell'ordine Perciformes.\nDistribuzione e habitat.\nI Channidae sono diffusi nelle zone tropicali (e poche specie anche nelle zone temperate) dell'Asia e dell'Africa (le tre specie del genere \"Parachanna\"). Alcune specie del genere \"Channa\" sono state ampiamente introdotte nelle zone tropicali di tutto il mondo, la specie \"Channa argus\" si \u00e8 rivelata fortemente invasiva nelle acque temperate del Nord America.\nPopolano soprattutto acque calme o stagnanti, sono in grado di tollerare tenori d'ossigeno disciolto molto bassi per cui si trovano anche nelle paludi e in altri ambienti inospitali con acque basse e molto calde.\nDescrizione.\nQuesti pesci hanno un aspetto allungato e corpo con sezione rotonda. La testa \u00e8 grande e la bocca molto ampia, armata di denti molto robusti e affilati; la mandibola \u00e8 sporgente. Gli occhi sono piuttosto grandi. La pinna dorsale e la pinna anale sono lunghe e non hanno raggi spinosi, caso raro tra i Perciformes. Le pinne pettorali sono ampie, le pinne ventrali possono mancare in alcune specie. La pinna caudale \u00e8 arrotondata, portata da un peduncolo caudale robusto.\nIl colore \u00e8 spesso mimetico ma in alcune specie \u00e8 vivace.\n\"Channa marulius\" \u00e8 la specie pi\u00f9 grande e supera i 180\u00a0cm di lunghezza, le altre specie sono pi\u00f9 piccole ma diverse specie raggiungono e superano il metro di lunghezza.\nBiologia.\nQuesti pesci sono dotati di un organo soprabranchiale che consente loro di respirare aria atmosferica.\nAlimentazione.\nSono predatori e si cibano soprattutto di pesci.\nPesca.\nSono un importante prodotto della pesca professionale d'acqua dolce in Asia e vengono frequentemente allevati nelle risaie.\nAcquariofilia.\nLe specie di minori dimensioni e pi\u00f9 colorate sono talvolta ospiti degli acquari domestici. Le specie maggiori invece possono essere allevate solo negli acquari pubblici.\nSpecie.\nLa famiglia comprende le seguenti specie"}
{"id": "1817019", "revid": "834", "url": "https://it.wikipedia.org/wiki?curid=1817019", "title": "WSGI", "text": ""}
{"id": "1817020", "revid": "148107", "url": "https://it.wikipedia.org/wiki?curid=1817020", "title": "Episodi de Il tocco di un angelo (seconda stagione)", "text": "Nelle mani di Dio.\nTess dice a Monica che dovr\u00e0 rilasciare un'intervista a una giornalista, che sta cercando storie angeliche, cos\u00ec il giovane angelo racconta un suo vecchio caso.\nIl Dottor Joe Patcherik deve fare un trapianto di cuore a un uomo chiamato Ethan Parker, che alcuni anni prima, in un incidente d'auto, aveva ucciso i cinque figli del dottore.\nJoe non sa cosa fare, intanto sua moglie Lisa crea una scultura in onore dei suoi cinque figli scomparsi.\nLisa, parlando con Joe, gli suggerisce di perdonare Ethan e di perdonare anche Dio, e queste parole vengono anche ripetute da Monica che rivela di essere un Angelo durante l'operazione di trapianto.\nUn'anima ferita.\nMonica, fingendosi un assistente di polizia, deve occuparsi di Zack Bennett, ferito da un malvivente durante una rapina. Durante la convalescenza Zach ha iniziato a fare uso di droghe dapprima prescritte dai medici per alleviare Il dolore alla ferita ed in seguito in modo eccessivo per vincere la paura e tornare al servizio attivo. Tornando in servizio Zach ha sempre maggiori difficolt\u00e0 a procurarsi la droga e chiede anche di cambiare partner temendo di essere scoperto. Giunto sul luogo di una rapina, arresta un malvivente, Manson, e, non visto da Monica, gli ruba la droga che questi ha addosso. Confuso e stordito a causa dell'uso sempre pi\u00f9 frequente di droga dimentica l'udienza per la convalida dell'arresto e senza alcuna prova Manson viene scarcerato. In seguito lo stesso Manson tenta di violentare una delle adolescenti che Zach conosce poich\u00e9 frequenta una scuola nella sua zona. A questo punto si rende conto che la responsabilit\u00e0 di quanto \u00e9 accaduto \u00e8 tutta sua ma, mentre pensa a dove poter trovare Manson per arrestarlo, viene chiamato insieme ad altri colleghi per effettuare un test antidroga. Sa di non riuscire a superarlo e chiede aiuto ai suoi partner di un tempo per arrestare Manson e vendicare la sua amica...sar\u00e0 la sua ultima azione in polizia. Durante l'operazione Monica, dopo essere stata ferita da un proiettile, rivela a Zach di essere un angelo, gli consegna un messaggio di speranza e gli assicura che Dio lo ama e che la fede non potr\u00e0 mai essere colpita da un proiettile. In seguito a questa esperienza Zach decide di parlare anche a sua moglie del suo problema con la droga e di chiederle sostegno e aiuto per potersi disintossicare.\nIl rodeo.\nMatt Duncan mentre guarda un rodeo, scopre che suo padre Ty Duncan \u00e8 l'attrazione principale.\nTra i due nasce una lite, ma Ty decide di far pace con suo figlio prima di morire.\nLe cose si complicano per\u00f2 quando arriva Kathleen, una donna che cerca di separare padre e figlio.\nAlla fine Monica rivela di essere un angelo, e inoltre spiega che Kathleen \u00e8 in verit\u00e0 un angelo caduto, cio\u00e8 un demone.\nCome dice mia madre.\nDebra Willis \u00e8 una giovane giornalista che un giorno, per caso, investe un teenager, Bobbie Garcia. Debra scappa dalla scena del crimine e quando va a donare sangue per il giovane ragazzo, si notano le cicatrici sulle mani della giornalista che ha tentato il suicidio.\nNon avendo altre possibilit\u00e0 Debra decide di rivolgersi a sua madre, ma quando viene criticata, tenta di nuovo il suicidio, ma Monica riesce a fermarla.\nAngeli in onda.\nClaire (\"Melissa Joan Hart\") \u00e8 una ragazza che si sente troppo controllata da sua madre, Sandy. Monica cerca di ricostruire il legame tra madre e figlia. Claire si sente in imbarazzo dopo alcune dimostrazioni di acrobazie da parte della madre e cos\u00ec decide di trafficare illegalmente con alcuni CD, in modo da guadagnare soldi e scappare via di casa. A quel punto Monica con i suoi poteri, si rivela a lei e la convince a parlare con la madre e a sistemare il loro rapporto.\nSe un uomo pu\u00f2 sognare.\nMonica e Tess aiutano Joanne ad aprire un ospedale per i malati di AIDS. Joanne per\u00f2 viene ferita da una bomba.\nIntanto Tess si ritrova faccia a faccia con un gruppo di persone bianche, comandate da Tim, l'incarico degli angeli.\nTess intanto diventa furiosa perch\u00e9 viene a sapere che c'\u00e8 un angelo che vuole prendere il suo posto. Gli angeli inoltre si ritrovano a dover sconfiggere Satana, che si finge un politico.\nInfine Monica rivela la sua identit\u00e0 a Tim, e cos\u00ec il Demonio viene scacciato via dalla citt\u00e0.\nIl viaggio di Megan.\nMegan Brooks, per il funerale di sua madre, decide di far suonare una band che canta una canzone chiamata \u201cWhen the Saints Go Marching in\u201d, questo gesto per\u00f2 provoca l'ira della sua matrigna Clarice.\nClarice ha anche un figlio, Sam.\nSam e Megan quando erano al liceo erano innamorati ma non sono riusciti a mettersi insieme, e ora che il marito di Megan \u00e8 morto, Sam riprova a mettersi con la giovane donna.\nPer\u00f2 Clarice \u00e8 contraria a questa unione, perch\u00e9 scopre che Megan \u00e8 portatrice di HIV.\nCos\u00ec Sam va via, per\u00f2 quando si rende conto del suo atto egoista, decide di tornare e di stare insieme a Megan per sempre. Intanto Tess spiega a Clarice che i due giovani sono destinati ad essere innamorati per tutta la vita.\nOperazione sorriso.\nMonica deve occuparsi di Ginger, una madre che assume l'angelo come babysitter per sua figlia Emily, affetta da una malattia facciale.\nGinger pensa che Dio gli abbia dato una figlia malata, per punirla dei suoi sbagli passati.\nIntanto Jeremy, un amico di Emily, consiglia a Ginger di portare sua figlia in una clinica chiamata \u201cOperation Smile\u201d che potrebbe risolvere il problema della piccola bambina.\nGinger rifiuta aiuti perch\u00e9 ammette di non meritare aiuti, ma Jeremy di nascosto scappa con Emily e insieme partono per andare alla clinica.\nI due bambini vengono accompagnati da un uomo che consegna merce rubata, intanto Monica si rivela a Ginger e le spiega che Dio non ha voluto punirla, e che ogni creatura \u00e8 un regalo del Signore.\nLa luce del mattino.\nMonica e Tess si ritrovano nel bel mezzo di una rapina in una banca.\nInsieme alle due donne ci sono altri ostaggi: Alison, una ragazza incinta, e Max, il direttore della banca.\nIl rapitore si chiama Jackson e ha deciso di commettere la rapina dopo una lite con il direttore.\nDopo poco tempo Jackson si decide a lasciare tutti liberi, ma un terremoto scuote l'edificio e blocca le porte.\nBloccati nella banca, Monica e Tess scoprono che Alison \u00e8 la moglie di Jackson, e inoltre vedono che la donna sta per partorire.\nMonica e Max aiutano Alison a partorire, e quando nasce il bambino, le porte si riaprono, e Jackson lascia liberi i suoi ostaggi.\nUn giorno speciale.\nJennifer, una donna che ha assistito alla morte di un uomo, deve raccontare i fatti accaduti a due detective.\nLa donna racconta che un giorno in un ascensore, un uomo chiamato Clay la invita a una festa. A questa festa lei ritrova un suo vecchio amico Alex, e anche Monica.\nDurante la festa, Alex racconta a Jennifer, che durante i mesi precedenti stava cercando suo padre che era scomparso, e ora per farsi perdonare dalla madre che non aveva accettato quel gesto, gli voleva regalare delle rose.\nDopo poco tempo Clay decide di mostrare una pistola a Alex, ma quando la pistola casualmente spara un colpo, Alex viene colpito e muore.\nFinito di raccontare questa storia, Jennifer viene a conoscenza della vera identit\u00e0 di Monica, e il giovane angelo spiega che c'era un motivo se lei era presente il giorno dell'incidente.\nJennifer capisce il messaggio e completa la sua missione: consegnare il regalo di Alex a sua madre.\nLa Piuma.\nQuesto episodio continua quello della prima stagione \u201cFear Not!\u201d.\nLa storia riprende da quando Monica rivela ai membri della chiesa la sua vera identit\u00e0.\nCharles, \u00e8 un uomo, che trova nella chiesa una piuma che era cascata da una colomba che Monica aveva fatto apparire, e cos\u00ec l'uomo definisce la piuma come un oggetto di prova del miracolo avvenuto. E cos\u00ec, convince persone ad andare a vedere la \u201cpiuma del miracolo\u201d in cambio di denaro.\nCharles, si definisce un predicatore, anche se in verit\u00e0 \u00e8 un truffatore.\nAlla fine, Monica si rivela di nuovo a tutti i membri, e spiega che invece di adorare Dio hanno adorato una piuma senza valore.\nL'ultimo esame.\nMonica scopre che il nuovo Angelo della Morte \u00e8 Andrew.\nIntanto gli angeli scoprono la loro nuova missione, cio\u00e8 aiutare un gruppo di ragazzi diplomati.\nMark e Susan erano due persone innamorate al liceo, ma prima del diploma si sono lasciati. La loro amica Lisa, intanto, \u00e8 ancora sconvolta per la perdita del suo ragazzo, Doug, che era anche il miglior amico di Mark.\nSusan \u00e8 comunque gelosa che Doug abbia ricevuto una grande opportunit\u00e0 di lavoro, e cos\u00ec convince Mark ad aiutarla a falsificare un vecchio esame del liceo, in modo che la reputazione di Doug sia rovinata.\nMonica per\u00f2 si rivela a Mark e lo convince a lasciar perdere il piano, e gli dice che Susan ormai \u00e8 fuori controllo.\nLa forza di mio padre.\nMonica, Tess e Andrew devono occuparsi di una famiglia composta da Joe, padre che sta quasi per morire, e i tre figli: Kate, la maggiore, che prova a essere come sua madre, Chris, il secondo figlio che ammette di avere problemi con sua moglie, e Kim, la minore, che si \u00e8 sempre sentita estranea dalla famiglia.\nI tre angeli si fingono dottori e cercano di sistemare i problemi nella casa, inoltre il loro obbiettivo \u00e8 quello di svelare un grande segreto prima che Joe muoia.\nKate cos\u00ec racconta la verit\u00e0, cio\u00e8 che Kim non \u00e8 la figlia biologica di Joe, infatti Elizabeth, la madre dei tre ragazzi, anni prima era stata insieme ad un suo collega.\nRivelata questa notizia, la famiglia sembra distrutta, ma Joe, in fin di vita riesce comunque a suonare una vecchia canone \u201c'Til We Meet Again\u201d e tutta la famiglia di unisce a cantare.\nLa canzone di Evie.\nJon Borders \u00e8 un star Rock \u2018n'Roll che ha tutto: una moglie dolce, Evie, una figlia teenager, Samantha e un figlio, Dylan.\nLe cose per\u00f2 si complicano quando, Evie, mentre ritorna da un concerto, ha un incidente con la macchina.\nDopo questo fatto, Jon \u00e8 disperato e decide di lasciarsi andare, e comincia a ubriacarsi e a far uso di droghe.\nIntanto Samantha esce di nascosto con gli amici, ma successivamente scappa, e arriva nel punto in cui \u00e8 morta sua madre, dove ritrova la sua borsa.\nIntanto Jon che si trova a registrare una nuova canzone, chiamata \u201cNowhere\u201d (Da nessuna parte), scopre che Monica \u00e8 un angelo, e inoltre riesce a capire che la canzone potrebbe anche chiamarsi \u201cNow Here\u201d (Ora qui).\nMonica accompagna Jon da sua figlia e insieme cantano la canzone scritta precedentemente da Evie.\nIndigo Club.\nSam, proprietario di un club chiamato \u201cClub Indigo\u201d, \u00e8 tentato da suo nipote Zach a vendere il locale e ad andare in una casa di riposo.\nMa Sam, ormai vecchio, si ricorda di un fatto accaduto in passato: una \u201ccontessa\u201d le aveva detto di non fare niente finch\u00e9 lei non glielo avrebbe detto.\nZach non crede alla storia della contessa, e cos\u00ec continua con l'idea di voler vendere il Club.\nOgni luned\u00ec Sam organizzava delle serate per Karaoke, dove chiunque poteva cantare, e rimane sorpreso quando l'ultimo luned\u00ec della sua vita, si presenta a cantare la contessa, che in verit\u00e0 \u00e8 Tess.\nAngeli all'inferno.\nMonica si ritrova in un appartamento e aspetta il suo incarico, ma Tess la informa che ha sbagliato indirizzo. Prima di andare via, Monica prende in mano una borsa che ha trovato sotto un letto, ma in quel momento arriva la polizia che apre la borsa e trova una grande quantit\u00e0 di cocaina. Monica viene arrestata, e quando la ragazza afferma di essere un angelo, viene dichiarata pazza e viene mandata da uno psichiatra. L\u00ec incontra Jake, un uomo che ha combattuto in Vietnam, e Claire, una donna che dichiara di essere un angelo. Claire ripete sempre la parola \u201cMay Day\u201d e quando Jake la sente, si ricorda che anche \u201cl'angelo\u201d era presente alla guerra e l'aveva aiutato a salvare una bambina ferita, May Ling.\nMonica scopre che Claire \u00e8 veramente un angelo e l'aiuta a ricordare la sua vera identit\u00e0.\nUn angelo in crisi.\nSteve celebra l'apertura di una sua nuova impresa con il collega Matthew, ma durante i festeggiamenti, suo figlio cade dal tetto, ma grazie a Monica, si salva.\nInoltre Monica prende le chiavi dell'auto di Steve, e cos\u00ec quando l'uomo deve uscire con la macchina, \u00e8 costretto a usare un altro mezzo di trasporto ma ha un incidente con e finisce in coma, e si risveglia cinque anni dopo.\nAl suo risveglio si accorge che tutto \u00e8 cambiato: sua moglie, infatti, ha divorziato da lui e ha sposato il suo collega Matthew.\nMonica si sente in colpa, perch\u00e9 se non avrebbe preso le chiavi, l'incidente non ci sarebbe stato.\nInfine si scopre che Steve abusava di suo figlio, infatti lo picchiava con un vecchio cucchiaio di legno.\nLo zampino del diavolo.\nMonica e Tess hanno il compito di aiutare Bob Champness, un uomo che lavora in centro per il ritrovamento di bambini scomparsi.\nBob \u00e8 molto bravo nel suo lavoro ma \u00e8 ossessionato da un caso di una bambina scomparsa e mai ritrovata. A complicare le cose arriva Kathleen, un angelo cattivo che prova a far dimenticare a Bob il compito di ritrovare quella bambina. Ma Monica si rivela all'uomo e riesce a sconfiggere il demone, e cos\u00ec Bob riesce a ritrovare la ragazzina scomparsa.\nCaro Dio....\nMonica incontra Max, un uomo che si occupa delle lettere che i bambini inviano a Babbo Natale o a Dio. Max risponde solo a un bambino e gli dice di non credere a Dio, e ignora tutte le altre lettere. Intanto Monica legge le lettere di una bambina chiamata Tanya, che sta perdendo suo padre, e la sua \u201cmatrigna\u201d sta abusando di lei. L'angelo \u00e8 stupito ma Tess le ricorda che \u00e8 Max che deve occuparsene, cos\u00ec Monica fa in modo che l'uomo vada a casa della piccola Tanya. Quando arriva li, Max fugge via, e intanto si scopre che Tanya \u00e8 fuggita. Monica si rivela a Max e gli spiega che deve fare qualcosa, cos\u00ec l'uomo si mette in cerca della ragazzina e la ritrova in un vecchio appartamento.\nSuccessivamente Max porta Tanya in un bar, ma l\u00ec, il proprietario, chiama la polizia e l'uomo viene accusato di rapimento.\nTess convince il proprietario a ritirare la denuncia, e alla fine Max decide di adottare Tanya, in modo da diventare una vera famiglia.\nRitratto di signora.\nLa vita di Neil Campbell, che lavora in marina, sembra finita a causa di una malattia. Intanto sua madre Marian e sua moglie April, incinta, cercano di stargli vicino. Le cose peggiorano quando si scopre che Marian ha bisogno di un trapianto del midollo.\nApril \u00e8 disposta a farlo, ma essendo incinta, non pu\u00f2 aiutarla.\nA questo punto Marian ricorda suo figlio Tommy, che aveva cacciato via molto tempo prima.\nTommy si rincontra con Marian ed \u00e8 disposto a fare il trapianto, mentre April d\u00e0 alla luce il suo bambino. Intanto Monica, fingendosi una pittrice, disegna l'intera famiglia riunita.\nAngeli sul palcoscenico.\nJoel Redding \u00e8 una star di Soap Opera, che lascia il suo lavoro a causa della sua et\u00e0 e, insieme alla moglie Sally e al figlio Marshall, decide di cambiare citt\u00e0.\nCos\u00ec incomincia a lavorare in un piccolo teatro, per\u00f2 le cose si complicano quando Joel incomincia una relazione con una ragazza.\nIntanto Sally scivola e si ferisce.\nMarshall la porta in ospedale, mentre Tess spiega a Joel di essere pi\u00f9 responsabile nei confronti della moglie e del figlio.\nInfine Marshall ancora dubbioso sul fatto di perdonare suo padre, riceve la visita di Monica, che lo convince a far pace.\nGenitori e figli.\nMonica aiuta Kate Prescott, madre di un ragazzo, Thomas, accusato di omicidio. Il padre della vittima vuole che Thomas lasci la citt\u00e0 per sempre, ma Kate lo implora di non continuare questa vendetta. Anche Tess prova a dissuadere Leonard (il padre della vittima) e spiega di lasciar fare tutto a Dio, ma l'uomo si rifiuta. Intanto Kate trova nella camera di Thomas, alcuni oggetti della vittima, e cos\u00ec incomincia ad avere dubbi.\nMonica si rivela a Kate e le dice di avere fiducia in Dio, intanto Thomas, lascia la citt\u00e0 e va a vivere a Los Angeles, dove ci sar\u00e0 un nuovo angelo che lo protegger\u00e0.\nL'impronta di un bacio.\nMichael Russel sta morendo per cancro, e suo padre non riesce ad accettare questa cosa. Intanto Michael e Penny, sua moglie, non riescono a fare un bambino e cos\u00ec decidono di fare un parto innaturale, facendo in modo che Jolene sia la madre del bambino. All'inizio Michael non \u00e8 molto convinto, e intanto Jolene scappa via.\nIl bambino nasce comunque, e nello stesso tempo Michael muore, intanto Tess nella sua cadillac riporta indietro Jolene.\nPenny abbraccia il \u201csuo\u201d bambino, anche se \u00e8 dispiaciuta che suo marito, Michael non possa abbracciarlo. \nUn peso sul cuore.\nMonica deve occuparsi del The Morgan Bell Show, un programma condotto da Morgan Bell, e prodotto da sua sorella obesa Claudia.\nUn misterioso segreto passato ha fatto in modo di rovinare il rapporto tra le due donne.\nMentre Claudia ha un attacco di cuore, gli angeli scoprono il segreto delle due donne e cos\u00ec si rivelano a loro e spiegano che Dio pu\u00f2 perdonarle, anche se il mistero riguarda il passato. Cos\u00ec Morgan e Claudia si scusano con le vittime e con tutti i telespettatori per il loro incidente passato."}
{"id": "1817023", "revid": "255535", "url": "https://it.wikipedia.org/wiki?curid=1817023", "title": "Georges-Pierre Seurat", "text": ""}
{"id": "1817028", "revid": "148107", "url": "https://it.wikipedia.org/wiki?curid=1817028", "title": "Episodi de Il tocco di un angelo (terza stagione)", "text": "Terra promessa.\nLa famiglia Green in crisi economica ritorna al paese natale della nonna dove incontrer\u00e0 un bimbo che far\u00e0 parte della loro vita. \nAltri 7 episodi seguiranno questa vicenda:\n\"La notte dell'eclissi\" - \"Meravigliosa grazia (Il muro)\" (1-2) -\n\"La strada verso casa\" - \"Il ritorno di Joe\" (IV st.) - \"Lascia la vendetta a Dio\" - \"La salvezza di Grace\" (V st.)\nIl canto degli angeli.\nMonica lavora con il Dr. Adam Litowski, uno psichiatra per bambini, che \u00e8 ossessionato dal caso di Melissa Houghton, una bambina che dice di sentire la voce di un angelo.\nQuando la ragazza sale su una torre di una chiesa, appare vicino a lei Clara, una misteriosa donna che accompagna la bambina a casa.\nA quel punto Adam crede che Melissa sia schizofrenica, intanto Monica scopre da Andrew, che la figlia del dottore \u00e8 morta mentre festeggiava il suo compleanno.\nAdam nega per\u00f2 che la morte di sua figlia, stia influenzando la diagnosi di Melissa, e cos\u00ec Monica si rivela al dottore e gli spiega come \u00e8 morta la sua bambina.\nInfine si scopre che Melissa non \u00e8 schizofrenica, infatti Clara \u00e8 un vero angelo e si riveler\u00e0 sia alla bambina che al dottore.\nTutto per caso.\nMonica si ritrova in un bosco a riflettere su un incarico non riuscito bene. A quel punto compare Tess che le dice che qualche volta gli umani commettono degli errori, che nemmeno gli angeli possono fermare.\nCos\u00ec Monica incomincia a ricordare il suo incarico.\nMike O'Connor festeggia il suo ventesimo anno come professore, ma sfortunatamente viene rapito da due studenti, Lucas e Danielle, che decidono di rubare la sua barca.\nDurante il viaggio in auto per arrivare al lago dove si trova la barca, Mike viene messo dentro il cofano della macchina ma Monica lo aiuta e gli suggerisce di guardare il video che la classe aveva fatto per lui.\nQuando Lucas non riesce a trovare la barca, decide di liberare Mike, anche se Danielle \u00e8 contraria.\nIntanto Monica registra tutti e fatti, e quando i due ladri si ritrovano davanti a un \u201ccontrollore\u201d ammettono la loro colpa.\nMonica finisce il racconto, e Tess le spiega che lei era l'angelo giusto per questa missione, intanto Mike si riprende dallo shock.\nI peccati del padre.\nMonica si occupa di Luther Dixon, un uomo finito in galera, e che presto dovr\u00e0 morire.\nL'angelo si finge una giornalista che deve fare un'intervista al condannato, intanto Tess e Andrew si occupano di Valerie Dixon, la madre di Luther, e di suo figlio Samuel, che prende suo fratello come un modello da seguire.\nMonica scopre che l'uomo di fronte alla cella di Luther, Willis, \u00e8 in realt\u00e0 il marito di Valerie, e quindi il padre di Samuel e Luther.\nMonica si rivela a Willis e lo convince a dire la verit\u00e0 a suo figlio Luther, che non reagisce bene alla notizia. Dopo che Willis chiede perdono, Monica con alcuni poteri fa in modo che Luther sia liberato per alcuni minuti per poter andare a salvare il fratello Samuel, che sta commettendo un omicidio.\nLuther raggiunge suo fratello e lo ferma, intanto Tess e Andrew consolano Valerie.\nUn segreto scritto nella polvere.\nHenry \u00e8 un archeologo che decide di scavare un territorio a Navajo. Monica e Tess si fingono assistenti, intanto il padre di Henry, Sam, va nel territorio per provare a far pace con suo figlio.\nMa Henry non accetta perch\u00e9 anni prima, Sam era contrario al suo matrimonio con una donna.\nSecondo Sam, lo scavo \u00e8 un posto sacro e non dovrebbe essere violato, per questo un collega di Henry, Dillon, decide insieme a Monica di boicottare il territorio scavato.\nA questo punto Henry diventa furioso e decide di andare da solo nella grotta trovata, ma rimane ferito, intanto suo padre Sam va a cercarlo, ma anche lui cade nello scavo, e una volta li, viene preso da un attacco di cuore e muore.\nMonica si rivela a Henry e lo convince a distruggere lo scavo e a perdonare suo padre Sam, che ormai sta camminando con Andrew per andare da Dio.\nPescatore di anime.\nMarty Dillard \u00e8 un agente dei servizi segreti che ha l'incarico di proteggere un futuro presidente: il Senatore Hammond.\nMonica si finge un agente segreto per cercare di aiutare Marty.\nPoco dopo il senatore viene quasi ucciso, ma Monica e Marty lo riescono a salvare, e cos\u00ec Hammond chiede alla giovane ragazza se vuole essere la sua personale guardia del corpo.\nLa ragazza \u00e8 molto felice e accetta l'incarico, per\u00f2 le cose si complicano quando un suo amico, Ulisse, viene ferito da un bullo.\nAll'ospedale Marty scopre che Ulisse ha bisogno di un trapianto urgente e solo lei pu\u00f2 aiutarlo.\nCos\u00ec, Monica si rivela a Marty, e la convince a seguire il suo cuore: l'agente dona alcuni organi al suo amico Ulisse, e rifiuta il nuovo posto di lavoro del senatore.\nLa fine del mondo.\n\u00c8 Halloween e Monica deve occuparsi di un anziano signore, Leonard, che ha perso la voglia di vivere, a causa della morte di sua moglie Grace.\nMonica cos\u00ec lo aiuta a ricordare alcuni suoi momenti passati, al tempo in cui c'era la Guerra Mondiale.\nEra il 30 ottobre 1938 e la famiglia di Leonard stava in casa ascoltando la radio, che annunciava la possibile fine del mondo, a causa della guerra. In quel momento, il padre di Leonard dovette uscire, per risolvere un'indagine, intanto il resto della famiglia decise di andare in chiesa a pregare.\nL\u00ec Leonard incontra una giovane ragazza, Penny, e insieme decidono di scappare insieme, quando il giovane ragazzo scopre che suo padre \u00e8 in pericolo.\nI due ragazzi scappati si perdono, ma riescono a trovare un agente di polizia, Andrew, che rivela che il padre di Leonard \u00e8 morto. A questo punto il ragazzo scappa ma gli angeli si rivelano e lo aiutano a capire.\nFinito il racconto di Monica, il giovane angelo si accorge che la defunta Grace, era in realt\u00e0 la ragazza della chiesa, Penny.\nQualcosa di blu.\nAndrew, Monica e Tess si occupano di un matrimonio tra due persone, Kevin e Alison.\nLe cose si complicano quando arriva il padre di Alison, Stan, che fa venire dei dubbi su questo matrimonio.\nPer provare il suo amore, Kevin legge i suoi voti di nozze, ma le cose peggiorano quando il ragazzo scopre che Alison ancora non ha scritto i voti.\nCos\u00ec il matrimonio viene sospeso, intanto Tess rivela a Monica, che il giovane angelo deve ricordarsi di qualcosa molto importante. \nAlla fine la giovane coppia si sposa, e Monica ricorda che la cosa importante da fare era invocare Dio per benedire la cerimonia.\nProva d'appello.\nJames Block \u00e8 un uomo che rischia di morire. Mentre \u00e8 in coma incontra Andrew, che per\u00f2 non lo porta via. In questo modo James capisce che deve cambiare qualcosa nella sua vita, e cos\u00ec comincia a fare buone azioni, ad esempio aprendo un edificio per persone malate. Ma nelle notti successive, James sogna Andrew che gli dice che quello che sta facendo non \u00e8 abbastanza, e che in questo modo non arriver\u00e0 in paradiso.\nA quel punto l'uomo diventa furioso e le cose peggiorano quando va da una sua paziente nell'ospedale e gli dice che sta morendo e che nessun Dio la salver\u00e0, perch\u00e9 Lui \u00e8 crudele.\nMonica e Andrew si rivelano a James, e gli spiegano che per andare in paradiso basta pregare e amare Dio. L'uomo capisce il messaggio del signore e corre in clinica giusto in tempo per dire alla giovane paziente malata che Dio l'aiuter\u00e0."}
{"id": "1817029", "revid": "767487", "url": "https://it.wikipedia.org/wiki?curid=1817029", "title": "Credito al consumo", "text": "Con credito al consumo si intendono tutte quelle attivit\u00e0 di finanziamento delle persone fisiche e delle famiglie che hanno lo scopo di sostenere i consumi o di rimandare o rateizzare i pagamenti.\nIl credito al consumo si caratterizza per il fatto che non serve per sostenere investimenti, ma solo per finanziare la spesa corrente delle famiglie.\nIn Italia.\nIn Italia, gli unici soggetti autorizzati a concedere il credito al consumo sono le banche e gli intermediari finanziari iscritti negli appositi registri.\nL'istituto \u00e8 stato disciplinato dal Codice del Consumo (d.lgs 6 settembre 2005 n. 206), ed in particolare dagli articoli 40-43, sino all'introduzione del decreto legislativo 13 agosto 2010 n. 141, che, in attuazione della direttiva 2008/48/CE relativa ai contratti di credito ai consumatori, ha abrogato i suddetti articoli, inserendo le disposizioni relative al credito al consumo nel testo unico bancario (decreto legislativo n. 385 del 1993). Pertanto la disciplina oggi vigente \u00e8 quella di cui agli articoli 121 - 126 del T.U.B.\nStrumenti finanziari.\nGli strumenti finanziari che sono utilizzati per accedere al credito al consumo sono:\nNon rientrano invece nel credito al consumo i mutui ipotecari per l'acquisto di immobili in quanto si tratta di un investimento e il debito risulta coperto dal valore dell'immobile stesso.\nGli strumenti per accedere al credito al consumo possono essere suddivisi in \"finanziamenti finalizzati\", quali la rateizzazione dell'acquisto di un'automobile o il pagamento degli acquisti tramite carta di credito, e in \"finanziamenti non finalizzati\", tra cui i prestiti personali e il consolidamento del debito delle famiglie.\nGaranzie e tassi di interesse.\nLe garanzie che vengono chieste al consumatore per accedere al credito al consumo sono abbastanza limitate, tipicamente \u00e8 sufficiente che il richiedente abbia un reddito, meglio se da lavoro a tempo indeterminato o nella pubblica amministrazione, un conto corrente e non sia iscritto nella lista dei cattivi pagatori.\nIl tasso di interesse applicato a queste tipologie di prestiti \u00e8 molto pi\u00f9 elevato rispetto a quello applicato ai mutui.\nQuesto perch\u00e9 il rischio di insolvenza del debito \u00e8 pi\u00f9 elevato e non ci sono garanzie a fronte del prestito se non il reddito del contraente.\nInoltre il fatto che gli importi non sono elevati e la decisione di contrarre un debito di questo tipo non viene ponderata dai consumatori, permettono alle istituzioni che concedono il credito di farsi pagare uno spread pi\u00f9 elevato.\nQuando invece il prestito ha il solo scopo di incentivare l'acquisto invogliando il consumatore ad affrontare una spesa che altrimenti non sarebbe in grado di sostenere, \u00e8 possibile che venga applicato un tasso molto ridotto (prestiti a tasso zero). In questi casi \u00e8 possibile pensare il prestito come ad una forma di sconto, \u00e8 infatti il venditore che si accolla l'onere del finanziamento verso l'istituto che concede il credito."}
{"id": "1817031", "revid": "226458", "url": "https://it.wikipedia.org/wiki?curid=1817031", "title": "Scoloplax", "text": "Scoloplax \u00e8 un genere di pesci siluriformi, l'unico della famiglia Scoloplacidae."}
{"id": "1817035", "revid": "29244", "url": "https://it.wikipedia.org/wiki?curid=1817035", "title": "Scoloplacidae", "text": ""}
{"id": "1817039", "revid": "1983214", "url": "https://it.wikipedia.org/wiki?curid=1817039", "title": "Open Your Eyes", "text": "Open Your Eyes (\"apri/aprite gli occhi\" in lingua inglese) pu\u00f2 riferirsi a:"}
{"id": "1817040", "revid": "287204", "url": "https://it.wikipedia.org/wiki?curid=1817040", "title": "Eccellenza 1992-1993", "text": "Il campionato italiano di calcio di Eccellenza regionale 1992-1993 \u00e8 stato il secondo organizzato in Italia. Rappresenta il sesto livello del calcio italiano.\nIl campionato \u00e8 strutturato su vari gironi all'italiana su base regionale.\nDa questa stagione, anche il Molise ha il suo girone di Eccellenza. Per l'ultima stagione la Toscana ha solo un girone. Non erano previsti gli spareggi/play-off nazionali fra le seconde classificate dei vari gironi e neanche la promozione nel Campionato Nazionale Dilettanti della vincitrice della Fase Eccellenza della Coppa Italia Dilettanti."}
{"id": "1817043", "revid": "122419289", "url": "https://it.wikipedia.org/wiki?curid=1817043", "title": "Episodi de Il tocco di un angelo (quarta stagione)", "text": "L'eroe.\nJoe Greene, mentre guida, si innervosisce e riesce a far cadere la macchina davanti a lui in un burrone. \nJoe scende nel burrone per vedere chi c'era nell'auto: un ragazzino e suo padre. L'uomo riesce a salvare solo il ragazzo, che viene portato all'ospedale, e l\u00ec sua madre, la signora Mills \u00e8 disperata.\nL'assassino mente e dice alla signora di essere innocente.\nPochi giorni dopo Joe rischia di nuovo un incidente d'auto, ma a quel punto interviene Tess che lo ferma e gli dice di andare in ospedale e di raccontare la verit\u00e0.\nIn ospedale, Joe incontra Monica che si rivela a lui e lo aiuta a dire la verit\u00e0. Ma la signora Mills \u00e8 furiosa quando scopre la verit\u00e0, ma alla fine riesce a trovare coraggio e forza per perdonarlo.\nUn figlio perfetto.\nGli angeli devono occuparsi di Bill McNabb, un uomo che lavora in un bar e che tra pochi giorni diventer\u00e0 padre.\nMentre Andrew, per tenere la situazione sotto controllo, si fa assumere nel bar, Bill e sua moglie Joann vanno dal dottore, e l\u00ec scoprono che il loro bambino avr\u00e0 la Sindrome di Down.\nScoperta la notizia, Bill \u00e8 contrario ad avere il bambino, e spiega alla moglie che \u00e8 stato un errore di Dio.\nMa Joann decide di tenere il bambino e di frequentare una scuola per le donne incinte. In questa scuola trova Monica, che prova ad aiutarla, ma le cose peggiorano quando nel bar, un ragazzo Down, Taylor, fa cadere per sbaglio alcuni piatti.\nQuando Joann entra nel bar, avviene una rapina, e la donna viene ferita e rischia di morire. Una volta all'ospedale gli angeli si rivelano, compreso Taylor, e spiegano a Bill che il figlio che avranno non \u00e8 un errore, \u00e8 un umano come tutti.\nIl bambino nasce e la famiglia torna ad essere felice.\nIl campione.\nMonica, Tess, Andrew e un nuovo angelo, Ruth, si occupano di Darnell, un ragazzo di 14 anni che ha come idolo un giocatore di basket molto sgarbato e furioso, E.Z.\nDarnell e i suoi amici imitano il carattere del giocatore, e per questo rischiano di farsi male. Perci\u00f2 gli angeli provano a far capire al giovane ragazzo che sta sbagliando.\nIntanto Darnell vince un concorso per trascorrere un'intera notte al fianco di E.Z., e l\u00ec vede che il lottatore perde 100.000 dollari in un casin\u00f2.\nA quel punto, due uomini del casin\u00f2 spiegano a E.Z. che se non perder\u00e0 la prossima partita di basket, mori\u00e0.\nIl giocatore alla fine vince la partita, ma successivamente tratta male il giovane Darnell che scappa via, mentre i due uomini del casin\u00f2 entrano negli spogliatoi per uccidere E.Z.\nA questo punto gli angeli si rivelano e aiutano E.Z. a salvarsi, e alla fine il giocatore e il giovane ragazzo si incontrano e scoprono insieme che Dio li ama.\nNomi da strada.\nMonica e il resto degli angeli, compreso Rafel, si occupano di un gruppo di ragazzi scappati da casa, che sono diventati come una famiglia.\nA questo gruppo si inserisce anche un'altra ragazza, Ally.\nI ragazzi sono ospitati in un vecchio magazzino, ma quando il cibo finisce, sono costretti a trovare una soluzione, cos\u00ec China, una del gruppo, decide di prostituirsi.\nMonica si avvicina a China e le chiede di parlare, ma la ragazza le d\u00e0 appuntamento per il giorno successivo.\nL'angelo aspetta China in un bar, ma quando la ragazza non arriva, Monica va a cercarla, ma si rende conto che alcuni uomini l'hanno uccisa.\nMonica \u00e8 distrutta e dichiara di non essere un buon angelo.\nIntanto Andrew si rivolge agli altri componenti del gruppo rimasto, e spiega che non possono continuare a vivere cos\u00ec, e che devono tornare dalle loro famiglie.\nIl gruppo segue il consiglio di Andrew, e Monica impara che non sempre c'\u00e8 un lieto fine\nProcesso a Dio.\nIn un piccolo paese nel South Dakota, abita un uomo chiamato Justinian Jones, disperato perch\u00e9 il suo raccolto sta andando in rovina, a causa della siccit\u00e0. Un giorno, entrato in un negozio del barbiere, spiega che \u00e8 colpa di Dio se da settimane la pioggia non cade. Cos\u00ec il signor Jones decide di sfidare Dio in un regolare processo.\nLe persone sono sbalordite perch\u00e9 non riescono a capire come Dio potrebbe testimoniare in un processo.\nQuando si ritrovano dentro il tribunale, a difendere Dio c'\u00e8 Tess insieme a Monica, che rivela subito che \u00e8 un angelo inviato dal Signore.\nIl signor Jones chiede a Monica di andare da Dio a chiedergli di far scendere la pioggia, ma la risposta del signore \u00e8 \u201cNo\u201d.\nA quel punto il processo viene sospeso e Monica, fuori dal tribunale mostra i suoi poteri a Jones, che scopre di essersi sbagliato e cos\u00ec incomincia a pregare.\nQuando viene compiuto quel gesto, incomincia a scendere la pioggia, e tutta la citt\u00e0 organizza una festa.\nIl patto.\nMonica, Tess, Andrew e Rafael dirigono il campeggio per ragazze teenager affette dall'HIV. L'intenzione degli angeli \u00e8 quella di placare le paure delle giovani ragazze, in modo che possano continuare la loro vita senza preoccupazioni.\nMa i guai arrivano quando una ragazza, Erin, suggerisce a tutte le altre di fare un patto: si suicideranno insieme, in modo da non soffrire pi\u00f9.\nAlcune ragazze rubano dei medicinali dall'infermeria, in modo da prenderli tutti insieme, cos\u00ec da creare una reazione che le far\u00e0 morire.\nLa sera in cui decidono di suicidarsi, gli angeli si rivelano a loro, spiegando che non possono togliersi la vita, perch\u00e9 ancora hanno molte cose da fare.\nCos\u00ec le ragazze ci ripensano, e decidono di continuare la loro vita.\nMessaggi.\nMonica e Rafael prendono un giorno di vacanza e vanno al mare. L\u00ec per\u00f2 trovano un messaggio in una bottiglia di qualcuno che chiede aiuto\nA cena con Andrew.\nPer una serie di coincidenze e malintesi Andrew si trova suo malgrado ad essere scelto come scapolo d'oro e una serata trascorsa con lui \u00e8 il premio di un'asta di beneficenza che raccoglie fondi per la ricerca contro il cancro. Due ricercatrici: Kate e Beth, si contendono la sua compagnia a suon di dollari. Alla fine la spunta Kate Calder alla quale per\u00f2 non interessa il premio ma \u00e8 solo soddisfatta di averlo strappato alla sua collega nonch\u00e9 rivale Beth. Spinto da Tess che sostiene che \u00e8 necessario che la vincitrice del premio vada a cena con lui, Andrew convince Kate e viene creato per l'occasione un ristorante di lusso chiamato Chez Tess dove Tess cucina e Monica serve in sala. In questo episodio rivediamo un altro angelo della morte apparso nella prima serie per alcuni episodi: Adam. Egli spiega ad Andrew la necessit\u00e0 di questa cena perch\u00e9 Kate morir\u00e0 entro la notte e la presenza di Andrew \u00e8 necessaria per prepararla. Durante la cena si crea una notevole complicit\u00e0 tra i due e Kate, nonostante la iniziale diffidenza, confida ad Andrew di essere malata di leucemia e che con le cure appropriate vivr\u00e0 ancora cinque anni e che \u00e8 riuscita a fare una importante scoperta nell'ambito della ricerca che sta conducendo. \u00c8 molto soddisfatta perch\u00e9 anche se non vivr\u00e0 a lungo il suo nome rimarr\u00e0 nella storia come colei che ha scoperto la cura di una grave malattia, per questo non desidera condividere il merito con nessuno. A questo punto Andrew le rivela di essere un angelo inviatogli da Dio per prepararla al fatto che la sua vita terminer\u00e0 quella notte stessa. Convincere Kate di questa cosa non \u00e8 semplice essendo lei una ricercatrice che ha fede solo nella scienza. Rimane comunque sconvolta quando un altro cliente del ristorante, entrato per caso, a causa della sua voracit\u00e0, rischia di soffocare e in qei momenti riconosce Andrew come Angelo della morte e le rivela di essersi sentito al sicuro e non spaventato nonostante stesse per morire. Kate scappa via ed Andrew vorrebbe rincorrerla ma Tess gli dice che non \u00e8 ancora pronta per ascoltarlo. Kate si rifugia nel suo laboratorio e tenta di aprire la cassaforte dove conserva i risultati della sua ricerca ma sbaglia la combinazione bloccandone l'apertura per 12 ore. Appare di nuovo Andrew che le fa capire che se non condivider\u00e0 entro poche ore la sua scoperta con qualcuno dei suoi colleghi, il suo lavoro sar\u00e0 stato inutile e molti malati non potranno avere la cura adatta. Dopo aver aperto una bottiglia di champagne tenuta da parte per una grande occasione, accompagnata da Andrew, si reca a casa di Beth per confidarle le sue scoperte in merito alla ricerca in modo che questa possa continuare dopo che lei non ci sar\u00e0 pi\u00f9. Arrivata sul posto si rende conto che Beth \u00e8 rimasta intossicata dal monossido di Carbonio...le salva la vita chiamando i soccorsi. Si scopre quindi che non era Kate a dover morire quella notte ma Beth, la quale avrebbe dovuto vincere l'asta e andare a cena con Andrew se Kate non si fosse intromessa. L'incontro con Andrew ha cambiato comunque Kate che, nonostante abbia ancora tempo per proseguire con la sua ricerca e prendersene tutto il merito, sceglie di condividere le sue scoperte e chiede a Beth di lavorare insieme. La puntata si chiude con Andrew che sostiene che Dio non ha fatto alcun errore di persona quella notte ma che anzi ha salvato due vite e che quando arriver\u00e0 anche per Kate l'ora di morire sar\u00e0 di nuovo invitata a cena da Andrew.\nLa lista.\nQuando viene offerto un premio alla memoria a suo padre, un attore di Hollywood degli anni 50, Libby scopre delle verit\u00e0 sul suo conto\nSotto il cielo di Broadway.\nLilian Blain \u00e8 il tipo di persona che ha fiducia nei segni, nei presagi, nelle monetine portafortuna. Ci sono tante persone superstiziose in teatro. 30 anni prima lei era un personaggio di Broadway: c'\u00e8 un cuore infranto per ogni luce di Broadway e tra questi c' \u00e8 quello di Lilian. In questo episodio il compito dei nostri angeli \u00e8 di riconciliare due amiche del passato attraverso la verit\u00e0 e far comprendere ad una di loro, Lilian, che non sono le superstizioni ma l'amore di Dio a rendere bella e fortunata un'esistenza. Allison \u00e8 la figlia trentenne di Lilian che da circa dieci anni sta aspettando la grande occasione per sfondare nel mondo del musical a Broadway senza molto successo. In citt\u00e0 arriva la madre per ricordarle che il tempo per i sogni di gloria sta scadendo e metterla in guardia contro le inevitabili delusioni che il mondo dello spettacolo regala continuamente...ma Alison non vuole mollare e viene convocata per il provino di uno spettacolo al Teatro Capital. Andrew veste i panni del regista dello show mentre Monica, accompagnata da Tess, partecipa anch'essa al provino. Inaspettatamente, a causa di un brutto raffreddore, Monica canta benissimo e viene scelta come coprotagonista, Alison sar\u00e0 la sua sostituta e potr\u00e0 andare in scena solo in caso Monica non potesse farlo. La vera stella dello spettacolo, nonch\u00e9 la protagonista, \u00e8 Amanda Revere. Iniziano le prove...tutti sono letteralmente rapiti dalla bravura e dalla presenza scenica di Amanda, in modo particolare Alison e questo provoca un po' di gelosia nella madre Lilian. Quando Amanda si accorge che Monica \u00e8 raffreddata si rifiuta di provare con lei temendo a sua volta di ammalarsi. Monica viene sostituita, finch\u00e9 non star\u00e0 meglio, da Alison. Tra quest'ultima e Amanda nasce una buona intesa infatti anche Amanda ha iniziato la sua carriera facendo la sostituta. Le prove vanno avanti, il raffreddore di Monica non accenna a migliorare, Lilian prepara la minestra preferita da Alison: brodo di pollo con le stelline, ma non ha il coraggio di entrare in teatro cos\u00ec ci pensa Tess ad incoraggiarla. In teatro molti si ricordano di lei perch\u00e9 30 anni prima era molto conosciuta nell'ambiente e con grande sorpresa di Alison, che non ne sapeva nulla, anche Amanda la riconosce e ammette che, oltre ad essere care amiche, Alison era una vera e propria stella nascente e sarebbe certamente diventata famosa se il giorno della Prima non fosse stata colta dal panico e non fosse mai entrata in scena...Amanda in quella occasione la sostitu\u00ec iniziando a sua volta una luminosa carriera nel mondo dello spettacolo. Monica intanto, beve un po' della minestra di Lilian e guarisce dal raffreddore...dunque la sostituta non \u00e8 pi\u00f9 necessaria, Alison \u00e8 estremamente delusa e cerca spiegazioni su tante cose che non riesce a comprendere della madre. Lilian finalmente le racconta che 30 anni prima era lei la prima attrice di quello spettacolo e che per tutta la durata delle prove aveva ricevuto ogni sera un mazzo di rose gialle portafortuna da un ammiratore segreto...ma non la sera della prima e poco prima di andare in scena Amanda le aveva raccomandato di non guardare nella buca del suggeritore in quanto si raccontava che fosse stregata...gi\u00e0 allora schiava delle superstizioni si era fatta prendere dal panico e non era riuscita a cantare...in quella occasione fu Amanda a sostituirla ma Lilian non ebbe mai pi\u00f9 il coraggio di salire su di un palcoscenico. \u00c8 il momento delle ultime prove per Monica ma tutti si accorgono che insieme al raffreddore se ne \u00e8 andata anche la bella voce e non \u00e8 proprio possibile farla esibire...\u00e8 arrivata la grande occasione di Allison. Lilian non se la sente di assistere alla Prima amareggiata dai brutti ricordi e dai rimpianti, ma prima di recarsi alla stazione passa in teatro per lasciare un mazzo di rose gialle al custode affinch\u00e9 le consegni a sua figlia. Cos\u00ec viene a sapere che le rose gialle che lei aveva ricevuto anni addietro non venivano da un ammiratore segreto ma dalla stessa Amanda che sapendo perfettamente l'effetto che avrebbe avuto su di lei, non solo non le aveva mandato le rose la sera della prima, ma le aveva anche raccontato una storia totalmente inventata sulla buca del suggeritore...tutto per poter prendere il suo posto nello show. Infuriata si reca nel camerino di Amanda, le due hanno una discussione...Amanda perde la voce e Lilian sbattendo la porta si reca alla stazione per tornare a casa. Amanda \u00e8 disperata...non potr\u00e0 mai cantare in quelle condizioni e inizia a farfugliare preghiere e a patteggiare con Dio...\u00e8 la volta di Monica che le appare quale veramente \u00e8: un angelo mandato da Dio per ricordarle cosa \u00e8 davvero importante, per dirle che Lui la ama nonostante non abbia delle buone recensioni. \"Dio non vuole i tuoi premi e le cose a cui tu tieni tanto: denaro, fama, successo perch\u00e9 il suo nome \u00e8 Santo e gi\u00e0 grande, egli sta provando ad aiutarti, ci\u00f2 che vuoi, la tua voce, non \u00e8 ci\u00f2 di cui hai bisogno. Dio conosce il tuo talento, \u00e8 un suo dono, Lui sa chi sei, sa che hai lavorato moltissimo ma anche che hai buttato via tutto ci\u00f2 che Lui ti aveva dato: amore, matrimonio, figli, persino l'amicizia. Porti la gioia a milioni di persone ma non ne hai per te stessa: la gioia di sentirti un essere umano, di dare e ricevere amore. Per tutta la vita hai usato le persone per raggiungere i tuoi scopi, questa \u00e8 la tua occasione di dimostrare carattere anzich\u00e9 interpretarlo aiutando una delle persone che hai rovinato: Lilian; si \u00e8 sentita una fallita per tutta la vita ed anche sua figlia la vede cos\u00ec. Anche a lei Dio aveva dato talento par ballare e cantare ma ha avuto paura e si \u00e8 spenta. Dio vuole che tu la aiuti finalmente a brillare!\" Amanda comprende i suoi errori e cerca di rimediare: per prima cosa confessa ad Alison il suo inganno nei confronti della madre e poi chiede perdono a Lilian che Tess \u00e8 riuscita a riportare in teatro dalla stazione. Amanda ammette finalmente che Lilian era la migliore e Lilian si riconcilia finalmente con il suo passato e con Amanda. Grazie ad un sorso della \"miracolosa\" minestra di Lilian, Amanda riacquista la voce ma fa cantare a Lilian la canzone di inizio dello Spettacolo e quest'ultima, dopo una iniziale timidezza e senza pi\u00f9 la paura di guardare nella buca del suggeritore, dove c' \u00e8 Tess ad incoraggiarla, dimostra finalmente tutto il suo talento.\nVenezia.\nAnnie Doyle \u00e8 una donna anziana, odiata da tutto il suo paese perch\u00e9 \u00e8 sospettata di aver ucciso suo marito molti anni fa.\nMonica \u00e8 stata scelta per aiutarla e starle vicino, anche se non sar\u00e0 molto facile a causa del suo carattere.\nMentre il giovane Angelo fa il suo lavoro, Annie le confessa che il sogno della sua vita \u00e8 visitare Venezia, e un giorno riuscir\u00e0 a far avverare il suo desiderio.\nMa Annie si dispera quando si accorge che la sua vista sta scomparendo.\nMonica \u00e8 confusa ma cerca ugualmente di scoprire la verit\u00e0 sulla morte del marito.\nLa giovane donna, in chiesa, finalmente rivela la verit\u00e0: lei e suo marito Tommy fecero un incidente con la macchina, ma l'uomo decise di fingere la sua morte per avere i soldi dall'assicurazione.\nCos\u00ec Tommy scapp\u00f2 via, ma intanto si trov\u00f2 una nuova ragazza e and\u00f2 a vivere a Venezia.\nScoperta la verit\u00e0, gli abitanti del paese chiedono scusa ad Annie, e inoltre Dio le concede il dono della vista per qualche minuto, in modo da poter vedere la sua amata Venezia.\nQuel Natale del 1909.\nWayne si infuria con Joey quando quest'ultimo rompe un ornamento dell'albero di Natale.\nHarry a pezzi.\nDue donne si contendono le ceneri di un uomo amato da entrambe che non \u00e8 riuscito a fare una scelta.\nSorelle.\nDue sorelle si ritrovano a fare i conti con la violenza prima di un padre e poi di un marito apparentemente normale.\nUna voce al telefono.\nDopo la morte di sua moglie, Erskine \u00e8 un uomo che ha perso speranza. Intanto suo figlio Andy ha paura di morire di cancro come la madre.\nUn giorno, in una cabina telefonica, squilla il telefono e risponde un giovane ragazzo, che afferma che era Dio a parlare in quel telefono.\nIl ragazzo racconta il \u201cmiracolo\u201d ad altre persone, e tutte accorrono alla cabina, aspettando altre chiamate da parte di \u201cDio\u201d.\nUna donna chiamata Sis viene convinta da \u201cDio\u201d a costruire un bar, e cos\u00ec tutta la citt\u00e0 l'aiuta a creare questo edificio.\nMa Tess alla fine scopre chi \u00e8 il misterioso \u201cDio\u201d che si nasconde dietro alla cornetta del telefono: Andy.\nL'angelo spiega ad Andy che non bisogna mentire, ma lui scappa e si rifugia in una chiesa.\nMentre tutti lo cercano, il bar costruito va in fiamme e tutto e perduto. Ma Erskine ritrova suo figlio, e gli spiega che non morir\u00e0 come sua madre.\nCamminer\u00f2 con te.\nRichard \u00e8 un pittore al quale \u00e8 stato diagnosticato un male che non gli permetter\u00e0 di ultimare un quadro, ma al quale sar\u00e0 concesso di dire addio ai suoi cari.\nIl pane del profeta.\nMatt \u00e8 testimone di un'aggressione di due giovani bianchi a due uomini di colore e per paura non dir\u00e0 niente a nessuno. Tess gli comunica di essere stato scelto da Dio come profeta per cacciare via il diavolo arrivato a seminare odio e violenza.\nLe parole per dirlo.\nUn difficile rapporto tra madre e figlio, appassionato di parole, ma con le quali non riesce a comunicare.\nLa forza del perdono.\nIn una piccola citt\u00e0 del Mississippi, Monica \u00e8 pronta ad aiutare una persona, ma scivola accidentalmente sul ghiaccio e finisce per perdere la memoria.\nCos\u00ec viene accompagnata in un piccolo locale l\u00ec vicino, dove un ex dottore la visita e dice che sar\u00e0 solo un problema temporaneo.\nSi scopre che il dottore aspetta un autobus che lo porter\u00e0 in una prigione dove verr\u00e0 giustiziato l'assassino di sua moglie. \nIntanto Monica stringe amicizia con la proprietaria del locale, Effie, che desidera da tanto tempo visitare la Terra Santa. \nNel locale arriva un prete che finge di dare buoni consigli, mentre ruba del denaro e alla fine riesce a far incolpare Monica, che viene accusata di furto.\nPrima che lo sceriffo porta via Monica, Effie dice alcune parole che fanno tornare la memoria al giovane Angelo.\nDopo aver riacquistato la memoria, e aver ringraziato Effie, Monica appare nella prigione e convince l'ex dottore a non provare pi\u00f9 vendetta per quell'assassino che ormai ha capito la sua colpa.\nCosa fa ridere Dio.\nUn duo di comici, Pepper &amp; Salt, che per diverso tempo hanno fatto ridere migliaia di spettatori all'improvviso litigano e sciolgono il duo dopo che Salt decide di andarsene. Dopo trent'anni gli angeli fanno s\u00ec che si rivedano, per dire la verit\u00e0 sul motivo per il quale and\u00f2 via e cio\u00e8 che ha una malattia al cuore che non gli permetteva di continuare questo lavoro per l'ansia e lo stress che esso comporta.\nBugie.\nDue giovani decidono di sposarsi alla fine del college. Quando per\u00f2 le loro madri si conosceranno inizieranno i guai."}
{"id": "1817046", "revid": "113788469", "url": "https://it.wikipedia.org/wiki?curid=1817046", "title": "Qualificazioni alla Coppa del Mondo di rugby 2007 - Oceania", "text": "Le qualificazioni oceaniane alla Coppa del Mondo di rugby 2007 si tennero tra il 2005 e il 2006 e riguardarono 9 squadre nazionali oceaniane che dovettero esprimere 2 qualificate direttamente alla Coppa e destinarne una ai ripescaggi intercontinentali.\nAlla furono ammesse di diritto le otto squadre quartifinaliste dell'edizione del 2003; per quanto riguarda le squadre oceaniane, qualificate direttamente erano gi\u00e0 l' e la , semifinaliste all'edizione 2003.\nLe qualificazioni si tennero su 4 turni, i primi due dei quali costituivano la fase a gironi e la finale della neoistituita Oceania Cup, competizione per le Nazionali emergenti del continente.\nSingolarmente, il primo e il secondo turno si disputarono temporalmente dopo il terzo, che si era gi\u00e0 tenuto quando la Oceania Cup inizi\u00f2.\nSamoa si qualific\u00f2 come prima squadra oceaniana vincendo il girone all'ultimo incontro quando batt\u00e9 appaiandola in classifica ma vantando una miglior differenza punti; Tonga invece chiuse il girone senza punti, anche se nei successivi ripescaggi ebbe la meglio nel doppio confronto con le campioni oceaniane delle con un complessivo 167-10 (77-10 all'andata e 90-0 al ritorno).\nCriteri di qualificazione.\nPer sei delle nove squadre in gara il torneo si svilupp\u00f2 sulla Oceania Cup 2005, mentre invece le altre tre, , e , furono ammesse al turno che qualificava direttamente due di esse alla Coppa del Mondo.\nQuadro generale delle qualificazioni.\nIn grassetto le squadre qualificate al turno successivo"}
{"id": "1817048", "revid": "120155832", "url": "https://it.wikipedia.org/wiki?curid=1817048", "title": "Episodi di Zorro (serie televisiva 1990) (prima stagione)", "text": "La prima stagione di \"Zorro\" and\u00f2 in onda dal 5 gennaio al 25 maggio 1990.\nUn morto che parla!\nTrama.\nLos Angeles, 1820. Nel cuore della notte un viaggiatore di nome Morales prende alloggio nella locanda gestita da Victoria Escalante, ma all'alba viene ritrovato cadavere dalla stessa Victoria; la locandiera, sorpresa con un coltello in mano dal sergente Jaime Mendoza, viene accusata dell'omicidio e arrestata per ordine del perfido Luis Ramon, alcalde di Los Angeles. Don Diego de la Vega, figlio del ricco possidente don Alejandro e rientrato di recente alla \"hacienda\" del padre dopo un periodo di studi in Spagna, non crede alla colpevolezza di Victoria e decide di indagare; in segreto, infatti, Diego \u00e8 l'inafferrabile giustiziere Zorro, uno spadaccino mascherato che combatte contro i soprusi dell'Alcalde. L'unico a conoscere la verit\u00e0 \u00e8 Felipe, un ragazzo muto e fedele servitore di Diego. Zorro s'introduce nell'ufficio di Ramon per controllare gli effetti personali di Morales e recupera la camicia dell'uomo. Esaminando il sangue rimasto sul tessuto, Diego scopre che esso \u00e8 finto: Morales, infatti, \u00e8 in realt\u00e0 Ricardo Cortez, un attore amico di Ramon che ha inscenato la propria uccisione dietro richiesta dell'Alcalde come parte di una trappola per catturare Zorro. L'eroe smaschera l'inganno, scagionando Victoria, e l'Alcalde non pu\u00f2 fare altro che accettare la sconfitta.\nLa vedova.\nTrama.\nDon Alejandro incontra finalmente Francisca de la Pena, una vedova con cui ha intrattenuto per anni una relazione epistolare senza mai conoscerla di persona. I de la Vega rimangono sbalorditi nello scoprire che la donna \u00e8 molto pi\u00f9 giovane di quanto lasciato intendere per lettera; Francisca confessa di aver ingannato Don Alejandro, ma assicura anche che i suoi sentimenti per lui sono reali e di aver mentito solo per saggiare la sincerit\u00e0 dell'uomo. Mendoza, intanto, \u00e8 alle prese con Gomez, un bovaro che si diverte a portare scompiglio in paese con i suoi uomini; il sergente, di buon cuore ma tutt'altro che autorevole, non riesce ad imporsi e Zorro interviene per difendere Victoria dalle sgradite attenzioni del bovaro. Subito dopo, Zorro sorprende Francisca mentre s'intrattiene con un amante segreto: l'uomo \u00e8 Ramirez, un giocatore d'azzardo appena giunto a Los Angeles. Diego affronta Francisca e la ragazza, messa alle strette, confessa di essere stata costretta da Ramirez a truffare Don Alejandro sostituendosi alla vera Francisca de la Pena, in realt\u00e0 uccisa dallo stesso Ramirez. Diego, per\u00f2, capisce che la donna ha mentito e cattura Ramirez, che viene condannato alla forca; la ragazza, pentita, si costituir\u00e0 poco dopo. \nLa sorgente.\nTrama.\nUna terribile siccit\u00e0 colpisce Los Angeles e l'Alcalde ne approfitta per tassare l'unica fontana presente in citt\u00e0, scatenando l'indignazione della popolazione; i de la Vega si schierano con la gente e Ramon \u00e8 infine costretto a cedere. Mendoza, durante un inseguimento di Zorro, scopre per caso dell'acqua nelle terre dell'Alcalde; quest'ultimo coglie l'occasione per prosciugare la fontana cittadina e costringere la gente ad approvvigionarsi alla sua fonte, imponendo il pagamento di un pesante pedaggio. Don Diego, analizzando l'acqua dell'Alcalde, scopre che essa ha la stessa composizione di quella della fontana della citt\u00e0, capendo che Ramon ha deviato la sorgente; Zorro distrugge lo sbarramento, riportando l'acqua a Los Angeles. L'episodio si chiude con un improvviso temporale che mette fine all'arsura e ai piani dell'Alcalde.\nL'impostore.\nTrama.\nUn impostore travestito da Zorro devasta un accampamento pellerossa e l'Alcalde ne approfitta per sollevare la popolazione contro l'eroe. Nei giorni successivi, l'imbroglione continua a colpire Los Angeles; Diego sospetta che si tratti dell'ennesimo piano dell'Alcalde e, spiando Ramon, Zorro scopre che il doppione \u00e8 un attore ingaggiato dall'Alcalde per far sloggiare gli indiani dalla loro terra, sotto cui si nasconde una ricchissima vena di rame. Zorro svela l'inganno e affronta l'impostore, ma quest'ultimo viene ucciso dall'Alcalde prima che possa rivelare la colpevolezza di Ramon.\nAmore a prima vista.\nTrama.\nRafael de la Vega, cugino di Diego, giunge in visita a Los Angeles assieme alla sua fidanzata, la giovane Marguerita de Madeira. La ragazza, di animo romantico e sognatore, s'invaghisce di Zorro dopo aver assistito all'ennesima prodezza dell'eroe ai danni dell'Alcalde e decide di rompere il fidanzamento con Rafael. Diego, con la complicit\u00e0 di Felipe, inscena un piccolo incidente per far apparire il cugino come un eroe agli occhi di Marguerita, ma l'espediente fallisce a causa dell'intromissione dell'Alcalde; quest'ultimo accusa Rafael di turbare la quiete pubblica e gli intima di lasciare la citt\u00e0 in modo da esigere la riscossione di un'inesistente e salatissima tassa di viaggio. Una pattuglia comandata da Mendoza ferma dunque Rafael e Marguerita all'uscita della citt\u00e0, ma Rafael rifiuta di pagare e affronta i soldati con l'aiuto di Zorro, avendo la meglio. Rafael, a questo punto, sfida Zorro a duello per la mano di Marguerita e l'eroe si lascia sconfiggere di proposito; il giovane riconquista cos\u00ec il cuore di Marguerita.\nLa scommessa.\nTrama.\nIl giovane contadino Jos\u00e9 Maceas non riesce a pagare le tasse e intende racimolare la somma necessaria vincendo una corsa con il proprio stallone, Zeus. La gara \u00e8 stata organizzata da un certo Herrera, un abile ma disonesto cavallerizzo appena giunto a Los Angeles; Jos\u00e9, ignaro della pessima fama dell'uomo, sfida Herrera sotto gli occhi di tutti, ma viene sconfitto. L'Alcalde, che aveva scommesso sulla vittoria del ragazzo, punisce Jos\u00e9 confiscandogli Zeus. Diego scopre che Zeus \u00e8 stato drogato da Herrera, ma non ha modo di dimostrarlo; nei panni di Zorro, allora, propone all'Alcalde di fargli riavere i soldi perduti, che in realt\u00e0 erano fondi governativi, gareggiando contro Herrera in cambio di una temporanea sospensione delle ostilit\u00e0. Zorro, in sella al fedele stallone Tornado, vince la gara e fa arrestare Herrera, che aveva cercato di fuggire con il denaro.\nUn tesoro di bambina.\nTrama.\nZorro interviene per mettere in fuga due banditi che hanno assaltato un carro e salva una neonata, che poi affida a Victoria in attesa di ritrovarne i genitori. La bambina \u00e8 figlia di una coppia di immigrati russi che offre una grossa somma come ricompensa a chiunque riuscir\u00e0 a salvarla; l'Alcalde decide allora di inscenare il rapimento della bimba da parte di Zorro, in modo da pretendere una cifra ancora maggiore come riscatto, e fa arrestare Victoria con l'accusa di complicit\u00e0. Zorro svela l'inganno ai russi e Ramon \u00e8 infine costretto a restituire il maltolto; la bambina pu\u00f2 cos\u00ec ricongiungersi con la sua famiglia.\nLa leggenda comincia: la lama di Toledo.\nTrama.\nL'Alcalde recluta con la forza i contadini per impiegarli nella realizzazione di una strada che collegher\u00e0 Los Angeles al porto di San Pedro. Don Alejandro parte per Monterey per protestare formalmente con il governatore e l'Alcalde manda alcuni soldati ad eliminarlo; Zorro interviene ed evita il peggio, ma precipita in una scarpata e perde i sensi. Ritrovato da Felipe, Zorro, troppo debole per riuscire a muoversi, ripensa al proprio passato e ricorda perch\u00e9 ha scelto di indossare la maschera. Quattro anni prima, Diego viene inviato da Don Alejandro a Madrid per un periodo di studi; durante la sua permanenza, Diego si appassiona alla scienza e apprende la scherma sotto la guida del celebre spadaccino Sir Edmond Kendall. Richiamato a Los Angeles da Don Alejandro, preoccupato dallo strapotere di Luis Ramon, nominato di recente Alcalde, Diego assiste con i propri occhi ai soprusi di Ramon e decide di impiegare quanto appreso per proteggere la citt\u00e0.\nLa leggenda comincia: la volpe.\nTrama.\nNel passato, l'Alcalde arresta Victoria, colpevole di sobillare la popolazione contro di lui, e costringe i possidenti di Los Angeles a firmare un atto che legittima le sue azioni; don Alejandro rifiuta di collaborare e viene arrestato. Diego decide di intervenire e, dopo essersi mascherato, s'intrufola nelle prigioni e libera Victoria e don Alejandro; fattosi strada tra gli uomini dell'Alcalde e dopo aver facilmente sconfitto lo stesso Ramon, l'eroe si congeda presentandosi con il nome di \"Zorro\", ossia volpe in spagnolo, ispirandosi all'astuzia dell'omonimo animale. Nel presente, Mendoza guida i propri uomini alla ricerca del cadavere di Zorro mentre l'Alcalde in persona informa la popolazione della morte dell'eroe.\nLa leggenda comincia: Tornado.\nTrama.\nZorro, con l'aiuto di Felipe e di Tornado, riesce a sfuggire a Mendoza e ai suoi uomini e ricorda l'inizio della sua amicizia con il suo fedele destriero. Subito dopo aver liberato Victoria e Don Alejandro, Diego decide di procurarsi un cavallo e individua uno splendido stallone nero che tenta di proteggere un puledro malato. Diego riesce a salvare il puledro e lo stallone, riconoscente, gli permette di domarlo. L'Alcalde arresta nuovamente Don Alejandro e lo condanna a morte con l'accusa di evasione, ma Zorro ferma l'esecuzione e ridicolizza l'Alcalde davanti all'intera popolazione imprimendogli per la prima volta il proprio simbolo, una \"Z\" sul panciotto; l'eroe promette alla gente di Los Angeles di proteggerla contro le ingiustizie e si congeda in sella allo stallone nero, che ha battezzato Tornado. Di nuovo nel presente, Zorro \u00e8 ancora troppo debole per sfuggire ai soldati e al loro ritorno si prepara a morire combattendo.\nLa leggenda comincia: un funerale per Zorro.\nTrama.\nNel presente, all'arrivo dei soldati, Zorro scopre che si tratta in realt\u00e0 del solo Tornado, che \u00e8 riuscito a spaventare i cavalli dei soldati, costringendo gli uomini a rientrare a Los Angeles; l'eroe riesce cos\u00ec a fare ritorno alla \"hacienda\", dove ha modo di riprendersi. Victoria informa Diego che l'Alcalde, oltre ad aver imposto ulteriori tasse, ha organizzato un funerale per Zorro come ultimo sberleffo nei confronti dell'odiato nemico; Zorro, allora, contrattacca prendendo il posto del finto cadavere messo da Ramon nella bara e fingendo di resuscitare nel corso della cerimonia. L'eroe impone all'Alcalde di annullare le nuove tasse e i lavori forzati imposti approfittando della sua presunta morte; al rifiuto di Ramon, Zorro inscena un attacco da parte di un proprio inesistente esercito facendo esplodere alcuni fuochi d'artificio, e l'Alcalde, umiliato, \u00e8 infine costretto a cedere.\nMendoza, l'eroe del villaggio.\nTrama.\nJack Holten, un americano di colore, viene arrestato per essersi difeso dalle angherie dei soldati dell'Alcalde. I de la Vega tentano d'intercedere per Jack, ma Ramon \u00e8 deciso ad essere particolarmente severo per fare buona impressione su un incaricato governativo che dovr\u00e0 decidere se promuoverlo al comando della guarnigione di Monterey. Diego, sfruttando l'ambizione dell'Alcalde, suggerisce di organizzare un incontro di pugilato fra Jack e uno dei soldati per dimostrare all'incaricato il grado di preparazione dell'esercito; Jack accetta per poter avere indietro i documenti che provano il suo status di uomo libero, sottrattigli dall'Alcalde. Quest'ultimo, per essere certo della vittoria, decide di imbrogliare contrapponendo un brutale e forzuto paesano, ma Zorro interviene e l'Alcalde \u00e8 infine costretto a ripiegare nientemeno che su Mendoza. Poich\u00e9 la vittoria dell'imbranato sergente favorirebbe il trasferimento di Ramon, Diego trucca l'incontro imbevendo i guantoni di Mendoza con dell'etere, cos\u00ec che Jack venga sconfitto senza essere ferito; sfortunatamente, per\u00f2, l'etere finisce per fare effetto su Mendoza, che perde miseramente. Vistosi sfumare il trasferimento, l'Alcalde si vendica incarcerando nuovamente Jack, ma Zorro libera l'americano e recupera i suoi documenti, permettendogli di andarsene per la sua strada.\nLa confessione di Zorro.\nTrama.\nDue banditi rapinano i soldati che stavano portando le paghe della guarnigione di Los Angeles; Don Alejandro, intervenuto per caso, rimane ferito da un proiettile che gli procura un'infezione, lasciandolo in fin di vita. Il dottor Hernandez, che ha in cura Don Alejandro, spiega che l'unica cosa che potrebbe salvarlo \u00e8 un farmaco sperimentale che gli era stato spedito assieme alle paghe; Zorro rintraccia i briganti e recupera la refurtiva, per poi consegnare i ladri all'Alcalde, che aveva inutilmente tentato di addossare ogni responsabilit\u00e0 all'eroe. Don Alejandro si riprende, e Diego, che gli aveva confessato di essere Zorro approfittando del suo stato d'incoscienza, decide di non rivelargli il proprio segreto.\nIl mago.\nTrama.\nA Los Angeles giunge Fouchard, affascinante prestigiatore giramondo che non tarda a conquistare l'ammirazione e la stima della gente. Poco tempo dopo, qualcuno rapina un grosso carico d'oro ricorrendo ad un trucco pirotecnico; Diego sospetta di Fouchard, ma il mago ha un alibi di ferro fornitogli da Victoria, che al momento del furto l'aveva visto dormire in camera sua. Per nulla convinto, Diego si introduce nella stanza di Fouchard e scopre il trucco: il prestigiatore ha infatti finto la propria presenza sfruttando un manichino e un mantice, rivelando che il ladro \u00e8 in realt\u00e0 proprio lui. Zorro smaschera Fouchard e lo sconfigge in maniera molto originale, ricorrendo lui stesso ad un gioco di prestigio.\nL'inviato del re.\nTrama.\nIl colonnello Mefisto Palomarez, inviato del re di Spagna, giunge a Los Angeles per catturare Zorro. Palomarez, tristemente celebre per i suoi metodi spietati, prende il controllo del \"pueblo\" e decreta che ogni giorno una persona scelta a caso verr\u00e0 impiccata finch\u00e9 Zorro non uscir\u00e0 allo scoperto; il primo ad essere giustiziato sar\u00e0 il sergente Mendoza. Persino l'Alcalde \u00e8 inorridito e oltraggiato dai soprusi del colonnello, ma \u00e8 comunque costretto a sottomettersi. Zorro sfida Palomarez a duello, ma il colonnello riesce a catturarlo con l'inganno e a metterlo in prigione; l'eroe, per\u00f2, riesce a fuggire e ci\u00f2 condanna a morte Mendoza, che si era visto concedere la grazia in seguito all'arresto di Zorro. All'alba, il sergente viene quindi condotto al patibolo, ma Zorro interviene e riesce ad allontanare gli uomini di Palomarez inscenando un attacco alla citt\u00e0. Zorro e il colonnello sono ora faccia a faccia e si affrontano; Palomarez, sconfitto, \u00e8 costretto a lasciare Los Angeles in groppa ad un somaro, e a Los Angeles ritorna cos\u00ec la pace.\nGi\u00f9 la maschera, Zorro!\nTrama.\nSebastian Moreno, un celebre scrittore spagnolo, intende smascherare Zorro per poter scrivere un libro su di lui. Diego, preoccupato, assiste Moreno durante le interviste alla gente di Los Angeles e l'Alcalde decide a sua volta di far sorvegliare lo scrittore nella speranza di carpire qualche informazione su Zorro, ma senza successo. Dopo giorni di ricerche infruttuose, Moreno escogita un trucco per far uscire allo scoperto Zorro: far\u00e0 sapere a tutti di essere riuscito a smascherare l'eroe in modo che sia lo stesso Zorro a venire da lui, certo di poter riconoscere l'eroe nonostante la maschera. L'Alcalde, sfortunatamente, prende per vera la voce e arresta Moreno per estorcergli la vera identit\u00e0 di Zorro; l'eroe interviene e salva la situazione, dopodich\u00e9 invita Moreno a usare le sue doti di scrittore per aiutare la gente. Moreno comprende cos\u00ec che per il bene di tutti \u00e8 necessario che l'identit\u00e0 di Zorro rimanga un segreto, e riparte per la propria strada.\nUn imbroglione imbrogliato.\nTrama.\nL'Alcalde viene informato che Leonardo Montez, un ladro arrestato da lui stesso per il furto di una gemma preziosa da una chiesa, \u00e8 evaso di prigione e si sta dirigendo verso Los Angeles. Ramon capisce che Montez \u00e8 tornato perch\u00e9 ha nascosto la gemma in citt\u00e0 e decide di catturarlo per impadronirsi lui stesso il gioiello. Montez viene arrestato da Mendoza grazie ad una segnalazione di Victoria, ma si proclama innocente e Ramon decide di torturarlo per estorcergli l'ubicazione del nascondiglio; Zorro interviene e salva Montez, per poi tenerlo con s\u00e9 in attesa di scoprire la verit\u00e0. Felipe scopre che l'uomo ha realmente rubato la gemma, e Zorro, fingendo di credere alla sua innocenza, lo libera in modo che il ladro lo porti al gioiello. Messo fuori gioco l'Alcalde con una copia in cera del gioiello, Zorro segue Montez fino al vero nascondiglio e recupera la gemma, che poi restituisce alla chiesa da cui era stata trafugata. Montez deve cos\u00ec tornare in carcere, ma Zorro riferisce che l'uomo ha favorito il ritrovamento, facendogli ottenere una riduzione della pena; Montez, riconoscente, promette di diventare un uomo migliore.\nUn cavallo per Miguel.\nTrama.\nIl ricco don Antonio de Soto muore lasciando in eredit\u00e0 il proprio miglior cavallo, Fulmine, al piccolo Miguel, nipote di uno dei suoi pi\u00f9 vecchi e fedeli braccianti. Don Pedro, l'arrogante figlio di Don Antonio, decide di scacciare tutti i contadini dalle sue terre e viene ridicolizzato da Zorro; fuggendo, Tornado viene ferito ad una zampa da don Pedro e Zorro \u00e8 costretto temporaneamente a liberarlo. Tornado viene trovato proprio da Miguel, che lo cura e decide di tenerlo con s\u00e9. Zorro recupera il testamento di don Antonio e scopre che l'anziano nobiluomo ha lasciato le case ai contadini, esentandoli dal pagamento della relativa tassa e spiegando la fretta con cui don Pedro li sta sfrattando. Con l'aiuto di Victoria, Zorro riesce a fare in modo che don Pedro sia costretto a leggere il testamento in presenza di testimoni, ossia Miguel, il nonno del ragazzo e il sergente Mendoza, quest'ultimo in qualit\u00e0 di rappresentante della legge; svergognato, don Pedro promette di essere un buon padrone come lo era stato suo padre e cede Fulmine a Miguel, il quale restituisce di buon grado Tornado a Zorro.\nL'abito non fa il monaco.\nTrama.\nIn seguito alla morte del precedente sacerdote, alla missione di Los Angeles viene inviato il successore, padre Benitez. Diego conosce gi\u00e0 il religioso poich\u00e9 ha avuto modo di intrattenere con lui una fitta corrispondenza e sa che \u00e8 un uomo mite e amante dell'ornitologia, ma padre Benitez di persona si rivela assai diverso: tratta con durezza i contadini che lavorano alla missione, non sembra affatto interessato alla scienza e pretende ingenti offerte dai fedeli. Diego, esaminando le lettere inviategli da padre Benitez e la richiesta di fondi scritta dal religioso, si accorge che la calligrafia non corrisponde e capisce perci\u00f2 che l'uomo giunto a Los Angeles \u00e8 un impostore. Zorro scopre che il finto prete ha rubato alcune reliquie e lo smaschera durante la pubblica punizione di un ragazzo accusato ingiustamente del furto; l'impostore, il cui vero nome \u00e8 Saragoza, riesce a fuggire e chiede un riscatto per il rilascio del vero padre Benitez. L'Alcalde non intende intervenire, ma Zorro salva Benitez e cattura Saragoza; padre Benitez pu\u00f2 cos\u00ec prendere il proprio posto alla missione.\nMendoza e il fantasma.\nTrama.\nMendoza eredita una \"hacienda\" che l'unico cameriere rimasto, Torres, riferisce essere infestata dal fantasma del proprietario originario. Durante la notte, il sergente viene visitato nientemeno che dallo spettro in questione, che gli intima di andarsene; la sera successiva, il fantasma si ripresenta durante una cena a cui sono presenti, oltre a Mendoza, Victoria, l'Alcalde e il nobile don Emilio, ma si dilegua all'arrivo di Zorro. Mendoza, a questo punto, decide di vendere la \"hacienda\" a don Emilio e tornare in caserma. Diego si reca alla \"hacienda\" per indagare e si accorge che gli stivali di Torres lasciano strane tracce; Zorro, a questo punto, capisce che \u00e8 Torres a spacciarsi per il fantasma e riesce a farlo confessare facendosi passare lui stesso per lo spettro: il cameriere ammette cos\u00ec di aver fatto tutto dietro ordine di don Emilio, che intende acquistare la \"hacienda\" ad un prezzo stracciato perch\u00e9 il terreno sottostante \u00e8 ricco di catrame, e Zorro li fa arrestare entrambi. Mendoza, che aveva comunque deciso di riprendere la vita militare, vende la \"hacienda\" a don Alejandro, che ne fa un orfanotrofio, e tutto si conclude per il meglio.\nCaccia all'uomo.\nTrama.\nUn carico d'oro viene attaccato da alcuni indiani che rubano tutto il denaro trasportato e soltanto uno dei cocchieri, Casey Hawkes, sopravvive. I de la Vega, che conoscono le trib\u00f9 locali e sanno che si tratta di gente pacifica, sospettano che si tratti di un trucco dei veri colpevoli per addossare ogni responsabilit\u00e0 agli indiani, ma il governatore pone ugualmente una taglia sui rapinatori; ci\u00f2 scatena inevitabilmente una vera e propria caccia alle streghe ai danni di tutti gli indiani della zona. Zorro assicura alla giustizia una banda di cacciatori di taglie, tra cui lo stesso Hawkes, ma l'Alcalde li fa rilasciare subito dopo con il pretesto di ritenere inaffidabile la parola di un fuorilegge. Zorro trova nella camera di Hawkes, alla locanda, una freccia uguale a quella utilizzata dai ladri: i veri rapinatori sono infatti Hawkes e alcuni complici, che tuttavia hanno commesso l'errore di tingere il pennacchio dei dardi con un tipo di tintura non utilizzata dagli indiani. Zorro sgomina gli uomini di Hawkes e fa arrestare il cocchiere, provandone la colpevolezza grazie ad una tecnica decisamente innovativa: la fotografia.\nUna medium imprevidente.\nTrama.\nMiyatana, una donna gitana che viaggia di luogo in luogo assieme al suo assistente Ricardo Quintana, affascina l'intera Los Angeles con il suo presunto potere di comunicare con i morti. Zorro, sospettoso, indaga e scopre che i due sono in combutta con l'Alcalde, il quale ha messo loro a disposizione i registri cittadini per rendere credibili le sedute di Miyatana in cambio di una percentuale dei guadagni; Ramon, dopo essersi arricchito a sufficienza, vorrebbe mettere fine a tutto, ma Miyatana e Ricardo lo costringono a continuare dietro minaccia di rivelare la sua complicit\u00e0 nella truffa. Don Alejandro, che desidera mettersi in contatto con la defunta moglie, decide di rivolgersi a Miyatana e Diego gli consiglia di sincerarsi della buona fede della medium dandole un'informazione fasulla; la medium cade nel tranello e la truffa \u00e8 svelata. L'Alcalde, non potendo arrestare Ricardo e Miyatana a causa del loro ricatto, fa in modo di risolvere la questione organizzando un duello tra Ricardo e don Diego, intervenuto in difesa del padre; al duello, per\u00f2, si presenta invece Zorro, che restituisce il denaro rubato alla citt\u00e0 e costringe l'Alcalde ad arrestare gli imbroglioni.\nSogni proibiti.\nTrama.\nOtto mesi dopo la truffa di Miyatana, nel frattempo deceduta, i de la Vega, l'Alcalde, Mendoza e Victoria vengono presi in ostaggio da Ricardo Quintana, evaso di prigione e deciso a vendicarsi; Ricardo rinchiude tutti quanti nella locanda e li abbandona al loro destino dopo aver dato fuoco ad una miccia che entro pochi minuti far\u00e0 esplodere un barile di polvere da sparo, uccidendoli. Sentendosi ormai perduti, i protagonisti riflettono sui loro desideri pi\u00f9 profondi, sognando ci\u00f2 che avrebbero voluto pi\u00f9 di ogni altra cosa: Ramon si vede promosso a comandante della guarnigione di Monterey, Mendoza s'immagina nei panni di Alcalde e Victoria sogna di poter vivere finalmente la sua storia d'amore con Zorro, di cui \u00e8 da sempre innamorata, ricambiata. All'ultimo istante, Diego riesce a spegnere la miccia versandoci sopra del vino e i protagonisti vengono infine liberati da Felipe, allarmato dall'assenza dei padroni; quanto a Ricardo, verr\u00e0 arrestato da Zorro e rimandato in prigione.\nAddio, Felipe!\nTrama.\nA Los Angeles arrivano il caporale Francisco Escalante, fratello di Victoria, e una donna misteriosa che afferma di essere la madre di Felipe. Quest'ultimo rimase orfano durante una violenta sommossa e fu tratto in salvo da Diego, sopraggiunto per caso; a causa del trauma subito, per\u00f2, il ragazzo perse la memoria e l'uso della parola, cos\u00ec Diego gli diede un altro nome e gli fece da padre negli anni successivi. Felipe decide di partire con la madre, ma una volta lasciata la \"hacienda\", la donna si rivela un'impostora intenzionata a sfruttare il ragazzo, molto somigliante al figlio di un ricco banchiere, per estorcere denaro a quest'ultimo; Zorro, grazie ad un'intuizione di Victoria, informata della somiglianza da Francisco, scopre tutto e arresta i due truffatori. L'Alcalde offre a Francisco il comando della guarnigione se il giovane riuscir\u00e0 a catturare Zorro; il giovane caporale, accecato dall'ambizione, tenta dapprima di portare a termine l'impresa, ma alla fine capisce l'errore commesso e copre la fuga di Zorro, permettendo all'eroe di mettersi in salvo.\nIl ritorno di Palomarez.\nTrama.\nIl colonnello Palomarez ritorna a Los Angeles approfittando dell'assenza dell'Alcalde, a Monterey per affari, con un mandato reale che gli assicura tutte le terre della zona. Don Alejandro sfida Palomarez a provare la validit\u00e0 del documento e il colonnello, volendo evitare rivolte, accetta di mettere in piedi un tribunale del popolo: il giudice sar\u00e0 il sergente Mendoza, che non essendo n\u00e9 un fittavolo n\u00e9 un proprietario terriero risulta essere imparziale. Zorro scopre che Palomarez intende vendere l'atto agli inglesi non appena Mendoza l'avr\u00e0 convalidato; l'eroe esamina il documento, trovando che esso \u00e8 in effetti fasullo, ma viene sorpreso dal colonnello e ferito con un potente veleno che lo uccider\u00e0 entro poche ore. Al tribunale, Diego dimostra la falsit\u00e0 del documento, dopodich\u00e9, con la complicit\u00e0 di Felipe, fa in modo che il colonnello creda di essere stato avvelenato a sua volta da Zorro, cos\u00ec da arrivare all'antidoto; l'idea ha buon esito e Zorro riesce a procurarsi la cura, salvandosi. Palomarez verr\u00e0 infine scacciato e costretto a fuggire in Messico."}
{"id": "1817052", "revid": "287204", "url": "https://it.wikipedia.org/wiki?curid=1817052", "title": "La mia coccinella", "text": "La mia coccinella \u00e8 un singolo del gruppo rap italiano Sottotono, pubblicato nel 1994 dall'etichetta Vox Pop.\nDescrizione.\nLa canzone - prodotta da Manuel Agnelli - \u00e8 una romantica ballata hip hop, rappata da Tormento e dedicata ad una ragazza, da lui chiamata appunto \"coccinella\". La base della canzone, ad opera di Fish, utilizza un campionamento del brano \"Cause I Want You Back Again\" del gruppo musicale R'n'B statunitense The O'Jays.\nIl brano ottiene un ottimo successo, in particolar modo grazie al suo utilizzo all'interno della pubblicit\u00e0 televisiva della crema depilatoria Lycia, precisamente i versi \"Qualche volta litighiamo ma il problema non \u00e8 quello/l'amore non \u00e8 bello se non \u00e8 litigarello\", facendo diventare in pochissimo tempo il brano un vero e proprio tormentone e contribuendo a lanciare la carriera dei Sottotono. Parte del successo della canzone \u00e8 dovuto anche ai passaggi del brano su Radio Deejay, in particolar modo nella trasmissione Venerdirappa, poi diventata One Two One Two."}
{"id": "1817054", "revid": "729019", "url": "https://it.wikipedia.org/wiki?curid=1817054", "title": "Figura di galleggiamento", "text": "La figura di galleggiamento \u00e8 una superficie immaginaria che si genera eseguendo la sezione di un grave immerso in un liquido in corrispondenza della sua linea di galleggiamento.\nTale figura \u00e8 sempre contenuta nel rettangolo che ha per dimensioni la proiezione della lunghezza e la larghezza al galleggiamento su di un piano orizzontale, nel caso di una qualsiasi inclinazione semplice o combinata longitudinalmente o lateralmente, \u00e8 quindi possibile stabilire un coefficiente, detto \"coefficiente di finezza della figura di galleggiamento\", che \u00e8 generato dal rapporto tra l'area della superficie di galleggiamento e il rettangolo che la contiene.\nTale coefficiente, calcolato nella condizione di galleggiamento diritto a varie immersioni e riportato su un grafico o tabella elaborata al computer, \u00e8 un parametro che \u00e8 in grado di fornire un'informazione utile sul presumibile comportamento del corpo galleggiante in presenza di moto ondoso del liquido in cui \u00e8 immerso."}
{"id": "1817056", "revid": "148107", "url": "https://it.wikipedia.org/wiki?curid=1817056", "title": "Episodi de Il tocco di un angelo (quinta stagione)", "text": ""}
{"id": "1817059", "revid": "124775506", "url": "https://it.wikipedia.org/wiki?curid=1817059", "title": "Eccellenza 1993-1994", "text": "Il campionato italiano di calcio di Eccellenza regionale 1993-1994 \u00e8 stato il terzo organizzato in Italia. Rappresenta il sesto livello del calcio italiano.\nIl campionato \u00e8 strutturato su vari gironi all'italiana su base regionale.\nDa questa stagione la Toscana ha due gironi, ora l'Eccellenza ha raggiunto la sua struttura definitiva. Per la prima volta vengono istituiti gli spareggi/play-off nazionali fra le seconde classificate dei vari gironi per 3 posti-promozione nel C.N.D., un 4\u00ba posto viene assegnato alla vincitrice della Fase Eccellenza della Coppa Italia Dilettanti (o alla finalista se la vincitrice \u00e8 gi\u00e0 stata promossa)."}
{"id": "1817071", "revid": "72396", "url": "https://it.wikipedia.org/wiki?curid=1817071", "title": "Episodi di Zorro (serie televisiva 1990) (seconda stagione)", "text": "La seconda stagione di \"Zorro\" and\u00f2 in onda dal 14 settembre 1990 al 25 febbraio 1991.\nLe meraviglie del progresso.\nTrama.\nA Los Angeles arriva il dottor Henry Wayne, un inventore che presenta alla popolazione le ultime innovazioni tecnologiche. L'Alcalde commissiona un progetto che gli permetta di catturare Zorro; l'inventore mette dunque in piedi un intricato sistema di trappole nell'ufficio dell'Alcalde e Ramon provvede ad attirare Zorro arrestando Victoria, ma, sfortunatamente, a far scattare la trappola sar\u00e0 l'ennesima goffaggine di Mendoza. Wayne, allora, realizza una mongolfiera con la quale seguire Zorro per scoprirne il nascondiglio, ma questa volta \u00e8 lo stesso inventore a dover fare da esca; Zorro, come previsto, interviene per salvare Wayne e libera la mongolfiera con a bordo l'Alcalde e Mendoza senza che alla cesta sia stata assicurata alcuna zavorra. L'eroe lascia quindi andare Wayne dopo avergli ricordato l'importanza di utilizzare la ricerca scientifica per il bene comune, dopodich\u00e9 si precipita a fermare la mongolfiera, nel frattempo arrivata sull'oceano, salvando l'Alcalde e Mendoza.\nIl maestro e l'allievo.\nTrama.\nSir Edmond Kendall, maestro di spada di Diego ai tempi dell'universit\u00e0, giunge a Los Angeles; Diego, per non rivelare la sua identit\u00e0 segreta, \u00e8 costretto a fingersi inetto agli occhi del maestro con il pretesto di non voler attirare l'attenzione dell'Alcalde. Due malviventi tentano di eliminare Sir Edmond; sventata la minaccia, l'uomo ammette di essere dovuto fuggire da Madrid perch\u00e9 ingiustamente accusato di fomentare i suoi allievi contro il re e sulla sua testa \u00e8 stata posta una taglia cos\u00ec ingente da costringerlo a lasciare la Spagna. L'Alcalde, informato della taglia da uno dei cacciatori, organizza una trappola e Sir Edmond rimane ferito, ma i de la Vega riescono a portarlo al sicuro in chiesa, ottenendo per lui asilo politico. Zorro riesce a far arrivare il dottor Hernandez, ma ormai \u00e8 troppo tardi; Sir Edmond, osservando lo stile di lotta di Zorro, ha comunque capito che l'eroe \u00e8 Diego, e quest'ultimo, in un ultimo gesto d'affetto verso il maestro, si toglie la maschera davanti a lui. Sir Edmond lo esorta a non abbandonare mai la sua lotta, dopodich\u00e9 muore; il cacciatore che aveva ferito Sir Edmond, pentito, rinuncia alla taglia e l'Alcalde, a sua volta consapevole di essersi comportato slealmente, dispone che il denaro venga dato al popolo.\nIl tesoro di Manlock.\nTrama.\nIl famigerato pirata Henry Stark sbarca in California alla ricerca del leggendario tesoro di Manlock. Stark, che ha perso met\u00e0 dell'equipaggio durante la traversata, arruola con la forza alcuni abitanti di Los Angeles, tra cui Victoria. I de la Vega, di ritorno in citt\u00e0 da un viaggio d'affari, incontrano casualmente i pirati lungo la strada e decidono d'intervenire: Diego seguir\u00e0 a distanza Stark lasciando i bottoni della propria giacca come tracce mentre don Alejandro far\u00e0 ritorno a Los Angeles per informare l'Alcalde. Diego riesce a far fuggire Felipe, ma viene catturato a sua volta; il ragazzo riesce comunque a procurargli la maschera e Tornado, permettendogli di sgominare i pirati. Stark e la sua ciurma riescono tuttavia a dileguarsi all'arrivo dall'Alcalde, ma Zorro si assicura che il tesoro non venga mai pi\u00f9 violato facendo saltare in aria l'ingresso della grotta dov'\u00e8 custodito; i pirati sono cos\u00ec costretti a fuggire con la coda tra le gambe.\nMendoza \u00e8 innamorato.\nTrama.\nMendoza s'innamora perdutamente della bella Amanda Herrera, figlia di un ricco proprietario terriero e ospite dei de la Vega, che tuttavia \u00e8 ambita anche dall'Alcalde e dal soldato semplice Sanch\u00e9z. Diego accetta di aiutare l'imbranato sergente a conquistare la donna, ma sfortunatamente Amanda sembra pi\u00f9 interessata allo stesso Diego, con grande gelosia di Victoria. Alcuni banditi prendono in ostaggio don Alejandro, Amanda e l'Alcalde; Mendoza, con l'aiuto di Sanch\u00e9z e di Zorro riesce a sgominare i delinquenti e a salvare la situazione. Amanda, colpita dal coraggio del sergente, accetta di sposare Mendoza; pi\u00f9 tardi, per\u00f2, la ragazza cambia idea, e il povero Mendoza, con il cuore a pezzi, non pu\u00f2 fare altro che accettare la fine del suo grande amore.\nUna tregua per Zorro.\nTrama.\nSir Miles Thackery, un nobiluomo inglese noto per essere il miglior spadaccino d'Europa, giunge a Los Angeles e pretende di comandare sulla citt\u00e0 per tutta la durata della propria permanenza. L'abilit\u00e0 dell'uomo \u00e8 tale che nessuno osa opporglisi e persino l'Alcalde, umiliato in duello, \u00e8 costretto a fargli da valletto. Esasperato, Ramon concede una tregua a Zorro in cambio dell'aiuto dell'eroe per scacciare Thackery, e Zorro accetta di allenarlo per migliorare le sue doti di spadaccino. Ad addestramento concluso, l'Alcalde sfida pubblicamente Thackery, ma viene comunque sconfitto malgrado una prova eccellente; Zorro interviene e sconfigge personalmente l'inglese, svergognandolo e costringendolo a lasciare Los Angeles.\nAlla luce del sole.\nTrama.\nIl governatore dispone che ogni \"pueblo\" abbia d'ora in poi un proprio giornale e sia garantita la libert\u00e0 di stampa. Diego accetta di assumere la direzione del neonato giornale di Los Angeles, convinto di poter combattere le ingiustizie con la parola scritta altrettanto efficacemente che con la maschera. Come editore, Diego pubblica la storia di un contadino, Jos\u00e9, minacciato di estorsione da alcuni banditi al soldo dell'Alcalde; quest'ultimo, allora, arresta Diego con l'accusa di sovversione. Con l'aiuto di Felipe, Diego evade senza che Mendoza si accorga di nulla e, nei panni di Zorro, ferma i banditi, che stavano per distruggere la fattoria di Jos\u00e9. Zorro, poi, stampa di nascosto un articolo in cui l'Alcalde diffama il governatore; per colmo di sfortuna dell'Alcalde, l'articolo finir\u00e0 sotto gli occhi nientemeno che di don Diaz, l'inviato incaricato di assicurare il rispetto della libert\u00e0 di stampa. Diego, rientrato in cella in tempo per non destare sospetti, viene rilasciato e il giornale pu\u00f2 riprendere la pubblicazione, questa volta senza restrizioni.\nL'esperto d'arte.\nTrama.\nZorro sconfigge Alicio Turron, un contadino divenuto cacciatore di taglie per poter pagare le sempre pi\u00f9 pesanti tasse imposte dall'Alcalde, ma lo lascia andare. Poco dopo, Zorro viene morso da un serpente a sonagli e viene soccorso proprio dalla moglie di Alicio, Magdalena, che lo nasconde nella stalla del marito e lo aiuta a riprendersi. Alicio scopre tutto e cerca di catturare l'eroe, ma viene sconfitto un'altra volta; pur di non rinunciare alla taglia, Alicio si precipita ad informare l'Alcalde. Quest'ultimo fa incendiare la stalla, ignaro che nel frattempo Zorro \u00e8 ripartito e la sola Magdalena si trova al suo interno; Alicio, sentendo le grida disperate della moglie, cerca di spegnere il fuoco, ma inutilmente. Zorro si mostra all'Alcalde e questi cerca di catturarlo, ma l'inseguimento si conclude con l'ennesimo fallimento; tornato alla fattoria di Alicio, l'eroe rivela di aver salvato Magdalena, che pu\u00f2 cos\u00ec riabbracciare il marito, e Alicio, pentito della propria avidit\u00e0 e grato a Zorro, rinuncia a cercare di catturarlo. La stalla dei Turron verr\u00e0 ricostruita grazie a Victoria e don Alejandro, che hanno racimolato il denaro necessario vendendo all'Alcalde due copie di un celebre dipinto che avevano comprato senza sapere che si trattava di una frode; l'Alcalde, che a sua volta aveva acquistato una terza copia, capisce troppo tardi di essere stato truffato... per ben tre volte.\nIntrappolati nella miniera.\nTrama.\nL'Alcalde ingaggia Ala Grigia, un indiano straordinariamente abile nel riconoscere e seguire le tracce, per scovare il nascondiglio di Zorro. Diego tenta di depistare Ala Grigia facendo cavalcare Tornado da Felipe e mascherando il peso del ragazzo con una piccola zavorra, ma l'indiano, che aveva avuto gi\u00e0 modo di osservare le tracce di Tornado, capisce che si tratta di un trucco e guida una pattuglia di cui fanno parte anche l'Alcalde e lo stesso Diego fino ad una vecchia miniera dei de la Vega. Diego, preoccupato, capisce che Felipe si \u00e8 nascosto proprio nella miniera e vi entra assieme ad Ala Grigia e alla pattuglia, ma rimangono intrappolati da un crollo. Diego, isolato in una zona diversa rispetto ai soldati, si ricongiunge con Felipe e i due trovano un'altra uscita, riuscendo a mettersi in salvo. Tornato alla miniera, Zorro fa saltare i massi che ostruiscono l'ingresso, salvando Ala Grigia e i soldati, dopodich\u00e9, riassunti i panni di Diego, si fa trovare nella miniera in tempo per non destare i sospetti dell'Alcalde, sopraggiunto con una squadra di soccorso. Ala Grigia, a questo punto, capisce che Zorro \u00e8 un eroe e rifiuta di continuare l'inseguimento. \nUna dichiarazione d'amore.\nTrama.\nZorro interviene per difendere don Carlos, un amico di don Alejandro che si \u00e8 indebitato per aver perso a carte contro Bishop, un giocatore di dubbia reputazione. Mentre si allontana, Bishop approfitta vigliaccamente della distrazione di Zorro per sparargli alle spalle, colpendo tuttavia Victoria, messasi in mezzo per proteggere l'eroe. Diego, che non potendo rivelarle la propria identit\u00e0 ha sempre taciuto di ricambiare l'amore della locandiera, \u00e8 angosciato e decide di non indossare mai pi\u00f9 la maschera; fortunatamente, Victoria si riprende. L'Alcalde rifiuta di arrestare Bishop, ritenendo legittimo il suo tentativo di assassinare Zorro, e concede al giocatore di sfidare don Carlos, il quale aveva accusato Bishop di aver barato. Don Carlos viene ucciso da Bishop in un duello con le pistole e il giocatore reclama le sue terre; don Alejandro, offeso, si lascia provocare da Bishop e lo sfida a sua volta. Felipe informa Diego, che ritrova fiducia in se stesso e decide di intervenire; Zorro affronta quindi Bishop e lo costringe a cedere le terre di don Carlos ai braccianti di quest'ultimo, come sarebbe stato suo desiderio. L'Alcalde, che si era accordato con Bishop per spartirsi la propriet\u00e0, \u00e8 costretto a dare il proprio benestare e Bishop lascia Los Angeles. Ora \u00e8 tutto finito, e Zorro esorta Victoria ad aprire il proprio cuore a don Diego, sperando cos\u00ec di poterle finalmente rivelare tutta la verit\u00e0; ma la locandiera, totalmente ignara, ha occhi solo per l'eroe, e Zorro, a malincuore, decide di mantenere il segreto.\nIl coccodrillo buono.\nTrama.\nL'Alcalde fa ritorno prima del previsto da un viaggio e appare straordinariamente diverso: \u00e8 cordiale con tutti, revoca un coprifuoco imposto alla locanda e concede addirittura un aumento di paga a Mendoza. Diego sospetta l'ennesimo trucco e, nei panni di Zorro, perquisisce l'ufficio di Ramon approfittando di una festa organizzata dall'Alcalde; quest'ultimo, per\u00f2, dopo essersi allontanato per qualche minuto dalla festa, ritorna bruscamente l'uomo perfido di sempre e non sembra ricordare nulla. Diego, esaminando le impronte digitali presente sugli oggetti recuperati dall'ufficio, scopre che esse appartengono a due persone differenti e il mistero non tarda ad essere svelato: il gentilissimo Alcalde \u00e8 in realt\u00e0 Vicente, fratello gemello del vero Luis Ramon. Vicente vuole prendere il posto di Luis per salvarsi da un'accusa di omicidio e rapina; Zorro interviene e prova l'identit\u00e0 di Luis grazie ad una cicatrice infertagli da lui stesso. Vicente viene cos\u00ec arrestato, ma Luis non ha cuore di fare del male al fratello e si limita ad allontanarlo per sempre da Los Angeles.\nLa sfida.\nTrama.\nVictoria raccoglie viveri e coperte per gli indiani, ma l'Alcalde, interessato alle loro terre, le proibisce di lasciare la citt\u00e0; Joshua Barnes, uno straniero che desidera stabilirsi a Los Angeles, si offre quindi di portare lui stesso le provviste agli indiani. Sul sentiero, l'uomo viene attaccato dai soldati dell'Alcalde, ma grazie a Zorro riesce a portare a termine il viaggio. A causa della confusione, per\u00f2, Barnes crede che ad aggredirlo sia stato lo stesso Zorro, ma rifiuta di dargli la caccia, desiderando solo una vita tranquilla; l'Alcalde, che aveva sperato nel suo aiuto, lo arresta per impedirgli di prendere possesso di un terreno appena acquistato dai de la Vega. Qualche tempo dopo, a Los Angeles giungono tre fratelli, gli Harper, che hanno un conto in sospeso con Barnes, e l'Alcalde accetta di consegnarlo se gli Harper uccideranno Zorro; Barnes, informato dall'Alcalde, confessa di aver ucciso per legittima difesa il padre degli Harper. Grazie all'intervento di Zorro, per\u00f2, tutto si risolver\u00e0 per il meglio.\nFelipe e l'amore.\nTrama.\nL'Alcalde scaccia una pacifica trib\u00f9 indiana che si \u00e8 insediata presso Los Angeles. Zorro porta in salvo una ragazza di nome Kinona, che l'Alcalde voleva catturare per farne la propria serva, e la ragazza viene ospitata dai de la Vega. Felipe s'innamora di Kinona, ma l'indiana \u00e8 promessa al guerriero Penna Nera, e quest'ultimo sfida il ragazzo a un duello con le lance. Diego addestra Felipe all'uso dell'arma e il ragazzo riesce a vincere; Penna Nera, umiliato, tenta di colpirlo alle spalle, ma viene dissuaso da Zorro e finalmente accetta la sconfitta, rinunciando alla mano di Kinona. La ragazza \u00e8 ora libera di vivere la propria vita e viene accettata alla scuola della missione.\nUn falcone spennato.\nTrama.\nIl Falcone, un fuorilegge che deve il proprio soprannome al falco ammaestrato con cui s'accompagna, mette gli occhi su Los Angeles e approfitta del malcontento della popolazione verso l'Alcalde per creare il caos. Don Alejandro decide di informare il governatore; il Falcone, allora, lo prende in ostaggio e decide di usarlo come esca per attirare Zorro, in modo da allontanare l'eroe dalla citt\u00e0. Approfittando dell'assenza dei de la Vega, gli unici in grado di calmare gli animi, il Falcone scatena una rivolta contro l'Alcalde; Zorro libera don Alejandro e, assieme, i due smascherano l'inganno del Falcone. Il ladro viene arrestato assieme a tutta la sua banda e Mendoza, con un piccolo aiuto di Zorro, recupera il bottino delle rapine del Falcone, di cui il fuorilegge si era servito per manipolare la popolazione; il denaro, con grande scorno dell'Alcalde, verr\u00e0 restituito alla banca da cui era stato rubato.\nBuon Natale, Zorro.\nTrama.\n\u00c8 Natale, e Diego inizia a sentirsi stanco di fingersi continuamente inetto agli occhi del padre e di Victoria per proteggere il segreto di Zorro. Costretto in casa da un brutto raffreddore, Diego riflette sulle proprie azioni e conclude che la mascherata di Zorro non \u00e8 servita a nulla; improvvisamente, davanti a lui si presenta il misterioso don Fernando, un bizzarro individuo che inspiegabilmente sa tutto di Diego, inclusa la sua identit\u00e0 segreta. Diego \u00e8 convinto che senza Zorro le cose non sarebbero diverse da come sono ora, al che don Fernando, per dimostrargli il contrario, lo catapulta in una realt\u00e0 alternativa dove Zorro non \u00e8 mai esistito: Victoria \u00e8 diventata una prostituta, Felipe \u00e8 in prigione e Mendoza \u00e8 stato radiato per aver tentato di difendere don Alejandro, il quale \u00e8 stato giustiziato dall'Alcalde per sovversione. Diego, sconvolto, capisce la reale importanza di Zorro, e don Fernando lo riporta indietro dopo avergli ricordato di non perdere mai la speranza; Zorro \u00e8 pronto a riprendere la sua lotta contro le ingiustizie.\nIl vendicatore.\nTrama.\nCarrillo, un uomo che ha trascorso ingiustamente molti anni in carcere a causa dell'Alcalde, vuole uccidere quest'ultimo e saccheggiare Los Angeles. Felipe, che ha ascoltato per caso i piani di Carrillo, informa Diego e quest'ultimo avverte l'Alcalde, che tuttavia non crede ad una parola. I banditi attaccheranno approfittando di una cerimonia a cui i soldati, essendo presenti anche membri del clero, saranno disarmati; Zorro, che grazie alle informazioni di Felipe sa di quali armi dispongono i banditi e come sono organizzati, riesce a sventare la minaccia. Carrillo, che si era nascosto tra la folla, riesce a fuggire; Zorro lo insegue e, dopo avergli ricordato che la vendetta non potr\u00e0 restituirgli ci\u00f2 che ha perso, gli permette di andarsene.\nIl grande fratello.\nTrama.\nZorro cattura Enrique Vargas, sospettato di aver rapinato la banca di Los Angeles. Diego intende comunque garantire ad Enrique un regolare processo e ottiene di poterlo rappresentare in qualit\u00e0 di difensore; il resto della corte sar\u00e0 composto dall'Alcalde, che far\u00e0 da giudice, e dal sergente Mendoza, che rappresenter\u00e0 l'accusa. Al processo, Diego dimostra che la rapina \u00e8 stata in realt\u00e0 inscenata dall'Alcalde, il quale \u00e8 proprietario della banca, per nascondere un grosso ammanco di denaro sottratto da lui stesso; Ramon, allora, condanna sommariamente a morte Enrique. Zorro interviene, ma si trova alle prese con Nestor, il gigantesco fratello di Enrique, furioso con l'eroe per averlo messo nei guai; Enrique riesce a fuggire approfittando della confusione, e Nestor, calmatosi, si appacifica con Zorro e l'aiuta a recuperare il bottino della rapina, nascosto nell'ufficio dell'Alcalde.\nUn ragazzo troppo in gamba.\nTrama.\nIl giudice Bernardo de la Paz sta per condannare a morte il pericoloso criminale Miguelito Torres ed \u00e8 minacciato di ritorsioni dal fratello di quest'ultimo, Vicente; Bernardo mette dunque la propria famiglia al sicuro e i de la Vega accettano di ospitare il figlio del giudice, Carlos. Quest'ultimo \u00e8 un ragazzo fin troppo sveglio e sicuro di s\u00e9 e non tarda a dare a tutti dei bei grattacapi con le sue bravate; come se non bastasse, Carlos si prende una sbandata per Victoria e imprudentemente si reca in citt\u00e0 travestito per poterla incontrare, incurante del fatto che anche Vicente Torres \u00e8 a Los Angeles. Alla locanda, il ragazzo difende l'onore di Victoria con il segreto aiuto di Zorro e Felipe, ma ci\u00f2 attira l'attenzione di Vicente: il bandito, spacciandosi per un ufficiale, ottiene la collaborazione dell'Alcalde e fa arrestare Carlos, ma l'arrivo di Bernardo svela l'inganno. Vicente viene catturato da Carlos e Zorro, e tutto si conclude per il meglio.\nIn viaggio con Hermelinda.\nTrama.\nZorro cattura Lopez, un bandito che ha attaccato una diligenza; interrogato, Lopez confessa di essere stato incaricato dall'Alcalde di spaventare i passeggeri della carrozza perch\u00e9 tra di essi c'\u00e8 Hermelinda, la terribile cugina di Ramon. Gli altri viaggiatori sono il pianista Honorio Aragon e il botanico Andres Bolanos. Quella notte, la \"hacienda\" dei de la Vega viene derubata; Felipe sente il ladro fischiettare l'Inno alla Gioia e Diego, sapendo che si tratta di un brano appena composto e quindi ancora sconosciuto fuori dall'Europa, capisce che il malvivente \u00e8 uno dei tre passeggeri. Diego cambia alcune note dello spartito di Aragon, che si esibir\u00e0 proprio con l'Inno alla Gioia; durante il concerto, Hermelinda riconosce l'alterazione, ma dal momento che soltanto il bandito ha dimostrato di avere una tale conoscenza della sinfonia, Zorro prova che il ladro \u00e8 proprio lei. La donna viene arrestata da Bolanos, in realt\u00e0 un inviato del re di Spagna che cercava le prove per incastrare Hermelinda, accusata di una serie di furti in Europa; Bolanos ringrazia Zorro per il suo aiuto e riparte per la Spagna per assicurare Hermelinda alla giustizia, con grande gioia dell'Alcalde, che si sbarazza finalmente dell'insopportabile cugina.\nChi troppo vuole....\nTrama.\nIl governatore, insoddisfatto dei progressi alla caccia a Zorro, manda il proprio vice Frasquez a Los Angeles per risolvere la situazione. L'Alcalde \u00e8 assente, e Frasquez nomina come sostituto don Alejandro, incaricandolo di catturare Zorro entro un paio di giorni, pena l'imposizione di tasse cos\u00ec pesanti da mandare in rovina i de la Vega. A Los Angeles giunge Miguel, un contadino che vuole vendicarsi dell'Alcalde per il ferimento del fratello Juan, accusato ingiustamente di furto di bestiame; a causa di un equivoco, Miguel, che non ha mai incontrato Ramon, crede che il responsabile sia don Alejandro e tenta di ucciderlo, ma Diego riesce a fermarlo. Zorro inscena poi il proprio arresto facendo catturare Miguel, opportunamente travestito, al proprio posto, per poi liberarlo lungo la strada per la prigione; Frasquez \u00e8 cos\u00ec costretto a riconoscere che don Alejandro ha mantenuto l'impegno, e la \"hacienda\" dei de la Vega \u00e8 salva.\nUn grande nano.\nTrama.\nL'Alcalde riceve l'incarico di custodire per qualche giorno un'antichissima spada che si dice appartenuta a Carlo Magno. Contemporaneamente, a Los Angeles giunge una compagnia teatrale itinerante composta da don Alfonso Figueroa, direttore artistico affetto da nanismo, la ballerina Arcadia e i forzuti Pitagora e Demetrios. L'Alcalde non autorizza l'esibizione a meno che don Alfonso non paghi una salatissima tassa, al che il nano si offre di catturare Zorro in cambio del permesso; al rifiuto di Ramon, don Alfonso organizza un piano molto ingegnoso, inscenando il furto del denaro della taglia su Zorro e quindi recuperandolo, ottenendo in tal modo la fiducia dell'Alcalde. Don Alfonso ipnotizza poi l'Alcalde, inducendolo ad allontanare i soldati dal suo ufficio durante lo spettacolo, e trafuga la spada; Zorro recupera l'arma, smascherando l'inganno, ma permette a don Alfonso e alla sua compagnia di andarsene dopo aver fatto loro promettere di utilizzare i loro talenti per nobili scopi. Don Alfonso, che aveva soltanto finto di recuperare il denaro della taglia, dona l'intera somma alla chiesa di Los Angeles; Diego ha cos\u00ec la conferma che il nano \u00e8 davvero un uomo pi\u00f9 grande di ci\u00f2 che sembra. \n\u00c8 colpa del nitrato.\nTrama.\nI Nielsen, una famiglia di immigrati protestanti, si stabiliscono a Los Angeles: Daniel Nielsen, il capofamiglia, ha infatti acquistato qualche anno prima un appezzamento di terra dall'Alcalde senza sapere che si trattava di una truffa. Daniel, tuttavia, ha una ricevuta che attesta il pagamento, sicch\u00e9 Ramon, costretto ad inventarsi qualcosa, gli concede un terreno che per\u00f2 \u00e8 completamente sterile. Nel giro di pochi mesi, i Nielsen trasformano la loro terra, rendendola ricca e fertile, con immensa meraviglia di tutti e grande rabbia dell'Alcalde; Daniel Nielsen, interrogato da Mendoza, riferisce di aver utilizzato dei nitrati per fertilizzare il terreno, e il sergente, diffidente, crede che ci sia qualcosa di sospetto. Le voci diffuse da Mendoza scatenano la paura della gente, che inizia a credere che i Nielsen pratichino la stregoneria; le cose precipitano quando Esther, la moglie di Daniel, guarisce don Alejandro, affetto da malaria, con quella che tutti credono sia una pozione magica e che in realt\u00e0 \u00e8 un semplice infuso di erbe. L'Alcalde, interessato alla terra dei Nielsen, autorizza la gente furiosa a mettere alla gogna Daniel e Esther; Zorro riesce a calmare gli animi e d\u00e0 modo ai Nielsen di spiegare la scienza dietro al loro sapere. La famiglia pu\u00f2 cos\u00ec riprendere a lavorare la terra e Zorro si assicura che l'Alcalde riceva una bella lezione di umilt\u00e0.\nZorro cavalca ancora (1).\nTrama.\nNel 1990, un anziano discendente dei de la Vega e sua nipote Laura visitano i resti della vecchia \"hacienda\", che sta per essere rasa al suolo per fare posto ad un'autostrada: la famiglia, infatti, non \u00e8 pi\u00f9 in grado di pagare le tasse sulla propriet\u00e0. Mentre esplorano la grotta che ospitava il rifugio di Zorro, i due trovano il resoconto, scritto da Diego de la Vega, di una delle pi\u00f9 straordinarie imprese di Zorro. Nel passato, Victoria riceve la notizia che suo padre Alfonso, che lei credeva morto, \u00e8 detenuto alla Fortezza del Diavolo, in cui \u00e8 stato rinchiuso per aver collaborato con alcuni ribelli. Alfonso sta morendo, e Diego decide di andare alla fortezza per intercedere in suo favore; anche l'Alcalde si reca alla prigione, ma con un obiettivo ben diverso, e prende con s\u00e9 Mendoza e, successivamente, anche Victoria, che si unisce a loro. Lungo la via, Zorro salva una diligenza con a bordo una donna da alcuni banditi; nei panni di Diego, poi, accetta di condurre la carrozza, essendo il cocchiere stato ucciso dai malviventi, e per prudenza si presenta con il falso nome di Salvador Gilarranz. La passeggera, per\u00f2, capisce che Diego \u00e8 Zorro e lo arresta: la donna \u00e8 infatti Rosalinda de la Fuente, figlia del comandante della Fortezza del Diavolo.\nZorro cavalca ancora (2).\nTrama.\nDiego riesce a sfuggire alla cattura e, nei panni di Zorro, raggiunge finalmente la Fortezza del Diavolo; nei pressi della prigione, l'eroe incontra Ramon, fratello minore di Victoria, avvisato da quest'ultima. L'Alcalde, Mendoza e Victoria arrivano alla fortezza; i de la Fuente rifiutano di rilasciare Alfonso Escalante, ma l'Alcalde, che vuole trovare qualcosa che sa trovarsi nella prigione, ottiene di poter rimanere ancora per un giorno. Rosalinda, preoccupata che Zorro vorr\u00e0 vendicarsi di lei, informa l'Alcalde della presenza dell'eroe e gli riferisce che il suo vero nome \u00e8 Salvador Gilarranz, ovvero la falsa identit\u00e0 utilizzata da Diego. Zorro, Ramon e Victoria riescono a introdursi nelle celle e a liberare Alfonso, ma ormai per lui non c'\u00e8 pi\u00f9 nulla da fare, e l'uomo muore dopo aver salutato i figli per l'ultima volta. Victoria e Ramon, con l'aiuto di Mendoza, liberano i prigionieri e li conducono fuori dalla fortezza mentre Zorro trattiene le guardie per dare loro tempo. Zorro sconfigge de la Fuente, mentre Rosalinda muore, uccisa per errore dall'Alcalde. Quest'ultimo, che \u00e8 riuscito a prendere ci\u00f2 che stava cercando, ovvero un misterioso documento, tenta di fuggire, ma viene sorpreso da Zorro. In un drammatico confronto, l'Alcalde riesce a togliere la maschera a Zorro, scoprendo che si tratta di Diego, ma subito dopo precipita nel vuoto, morendo; recuperato il documento, che si scopre essere l'atto con cui il re di Spagna aveva donato ai de la Vega la loro terra, Diego lo nasconde alla \"hacienda\", e il racconto ha termine. Nel 1990, il nonno e Laura recuperano l'atto di propriet\u00e0 e cos\u00ec facendo ritornano in possesso del terreno, che non verr\u00e0 perci\u00f2 espropriato: Zorro ha saputo rendere giustizia anche ai suoi discendenti.\nUno per tutti, tutti per uno (1).\nTrama.\nLos Angeles attraversa un periodo di tranquillit\u00e0, e Diego ne approfitta per concedersi un viaggio in Francia. Qui, Diego finisce coinvolto in una rissa fra Porthos, discendente dell'omonimo moschettiere, e l'arrogante visconte Armand de Jussac: quest'ultimo, infatti, si \u00e8 impadronito ingiustamente di Ch\u00e2teau de Beaumartin, una tenuta che Luigi XIII aveva donato alle famiglie dei moschettieri Athos, Porthos, Aramis e d'Artagnan. Aramis si \u00e8 ritirato in convento, sicch\u00e9 ora la propriet\u00e0 appartiene di diritto ai discendenti di Athos, Porthos e d'Artagnan, ma Jussac ha sottratto l'anello con il sigillo che permetterebbe loro di provare la loro legittimit\u00e0. Malmenato da Jussac, Diego viene soccorso dalla contessa Am\u00e9lie de P\u00e9rignon e, nei panni di Zorro, costringe il visconte a liberare Porthos e il suo servitore Picotin; nell'impresa, Zorro scopre che Am\u00e9lie \u00e8 in realt\u00e0 l'amante di Jussac e, congedandosi, si presenta a lei come \"Le Renard\", ossia \"volpe\" in francese. Picotin chiede aiuto ai discendenti di Athos e d'Artagnan per riconquistare Beaumartin, ma soltanto l'erede di Athos risponde all'appello: una messaggera giunge infatti da Parigi per avvisare che d'Artagnan non verr\u00e0.\nUno per tutti, tutti per uno (2).\nTrama.\nD'Artagnan, che aveva solo finto di rifiutare l'invito per prudenza, si unisce a Porthos e Athos e Picotin dona ai tre le divise dei loro celebri antenati. Un uomo di Jussac tenta di scatenare una rivolta contro i tre, ma Zorro salva la situazione. Diego, poi, tende una trappola ad Am\u00e9lie riferendole che Athos, Porthos e d'Artagnan s'incontreranno per decidere un piano d'attacco contro Jussac, in modo da allontanare il visconte da Beaumartin e permettere ai tre di recuperare l'anello. Aiutati da Zorro, i tre s'introducono a Beaumartin e riescono nell'impresa; i discendenti dei moschettieri possono cos\u00ec rivendicare la tenuta e Jussac e Am\u00e9lie vengono scacciati tra gli insulti della popolazione."}
{"id": "1817074", "revid": "6923", "url": "https://it.wikipedia.org/wiki?curid=1817074", "title": "Autodromo di Linas-Montlh\u00e9ry", "text": ""}
{"id": "1817077", "revid": "1592097", "url": "https://it.wikipedia.org/wiki?curid=1817077", "title": "Milko Djurovski", "text": ""}
{"id": "1817078", "revid": "767487", "url": "https://it.wikipedia.org/wiki?curid=1817078", "title": "Episodi de Il tocco di un angelo (sesta stagione)", "text": ""}
{"id": "1817079", "revid": "2015809", "url": "https://it.wikipedia.org/wiki?curid=1817079", "title": "Smuggler's Run", "text": "Smuggler's Run (lett. \"fuga del contrabbandiere\") \u00e8 un videogioco simulatore di guida pubblicato in esclusiva dalla Rockstar Games per PlayStation 2, nel 2000 e per Game Boy Advance nel 2002.\nTrama.\nNel gioco si impersona un contrabbandiere americano, che deve scappare dalla polizia di confine, dall'esercito, dalla CIA e dagli altri contrabbandieri in tre vaste mappe, quali la foresta, il deserto e la \"neve\" (foresta innevata). Si potr\u00e0 scegliere tra una variet\u00e0 di 6 mezzi (buggy, S.U.V., camion, auto da rally, camion massiccio e veicolo militare) ognuno di questi che pu\u00f2 vantare di capacit\u00e0 uniche.\nModalit\u00e0 di gioco.\nIl protagonista pu\u00f2 chiamare a sua difesa tre dei suoi uomini, pu\u00f2 guidare dove vuole nelle vaste mappe, ed anche effettuare collisioni contro le auto, oggetti e montagne.\nMultiplayer.\nNel gioco \u00e8 anche possibile giocare in due giocatori, dove si deve raccogliere uno o pi\u00f9 oggetti e consegnarli nel punto prestabilito, senza farseli rubare da altri con lo stesso scopo.\nAccoglienza.\nLa rivista \"Play Generation\" diede alla versione per PlayStation 2 un punteggio di 70/100, trovandolo tra i migliori titoli di lancio di PS2, divenuto obsoleto tecnicamente e strutturalmente ma ancora immediato e divertente.\n\nIn Grand Theft Auto V con Trevor si recuperano delle armi per conto di Mckenzie,infatti aquistando mckenzie field area si possono avere delle missioni simili a smuggler's run"}
{"id": "1817081", "revid": "275153", "url": "https://it.wikipedia.org/wiki?curid=1817081", "title": "Hofbraeuhaus", "text": ""}
{"id": "1817088", "revid": "932277", "url": "https://it.wikipedia.org/wiki?curid=1817088", "title": "Ganoina", "text": "La ganoina \u00e8 una sostanza dall'apparenza lucida, simile allo smalto, prodotta dalle scaglie (dette \"ganoidi\") del derma di alcuni pesci per proteggere lo strato esterno delle stesse pur mantenendo l'elasticit\u00e0 dei movimenti del pesce."}
{"id": "1817089", "revid": "14691", "url": "https://it.wikipedia.org/wiki?curid=1817089", "title": "Gazza ladra", "text": ""}
{"id": "1817093", "revid": "108594777", "url": "https://it.wikipedia.org/wiki?curid=1817093", "title": "Episodi di Zorro (serie televisiva 1990) (terza stagione)", "text": "La terza stagione di \"Zorro\" and\u00f2 in onda dal 1\u00ba settembre 1991 al 25 aprile 1992.\nIl nuovo alcalde.\nTrama.\nIn seguito alla morte di Luis Ramon, perito alla Fortezza del Diavolo, a Los Angeles giunge il nuovo alcalde, Ignacio de Soto, che ha ottenuto la carica sconfiggendo in duello il precedente candidato scelto dal re. Diego, che ha avuto modo di conoscere de Soto in Spagna ed era rimasto colpito dalla forte personalit\u00e0 dell'uomo, \u00e8 fiducioso che ora tutto andr\u00e0 per il meglio e spera di poter finalmente smettere la maschera di Zorro, cos\u00ec da potersi finalmente dichiarare a Victoria, ma de Soto non tarda a mostrare la sua vera natura: il nuovo alcalde giura di catturare Zorro entro tre mesi e d\u00e0 ordine di trattenere tutti i notabili di Los Angeles alla \"hacienda\" dei de la Vega, certo che spalleggino l'eroe. Zorro lo costringe ad ordinare il rilascio, dopodich\u00e9, a modo suo, gli d\u00e0 il benvenuto in citt\u00e0.\nGiustizia sommaria.\nTrama.\nIl giovane Jos\u00e9 Rivas mette in fuga un bandito che ha ucciso don Sebastian Valverde e ferito gravemente sua moglie Maria; a causa di un equivoco, per\u00f2, l'Alcalde crede che il colpevole sia lui e lo arresta. De Soto vuole giustiziare sommariamente Jos\u00e9, al che Diego, Victoria e Mendoza stordiscono l'Alcalde e liberano Jos\u00e9 con l'intenzione di tenerlo nascosto finch\u00e9 Maria Valverde non sar\u00e0 in grado di testimoniare; per non insospettire l'Alcalde, inoltre, fanno in modo che de Soto creda che sia trascorsa una settimana e che Jos\u00e9 sia stato impiccato. L'Alcalde scopre l'inganno, ma Mendoza, in un raro atto di coraggio, si assume l'intera responsabilit\u00e0 e viene condannato a morte. Zorro interviene e porta in salvo il sergente; l'Alcalde si prepara a dare loro la caccia, ma Maria Valverde si riprende e riferisce come sono andate davvero le cose, scagionando Jos\u00e9. L'Alcalde, cos\u00ec, riconosce l'errore e arresta il vero colpevole, un fittavolo dei Valverde che voleva rapinarli per prendere il denaro necessario a pagare alcuni debiti di gioco.\nL'amore \u00e8 irresistibile.\nTrama.\nVictoria inizia a temere che non riuscir\u00e0 mai ad avere una vita con Zorro, e padre Benitez la esorta a cercare altrove l'amore. Maria, una delle donne pi\u00f9 impiccione di tutta Los Angeles, prende a cuore la situazione di Victoria e tenta ripetutamente di appiopparle un pretendente dietro l'altro, con grande imbarazzo della locandiera; Diego, da parte sua, teme che Victoria non vorr\u00e0 aspettare Zorro ancora a lungo e decide di farsi avanti, ma il suo unico, timido approccio viene miseramente respinto prima ancora che il povero Diego possa rivelare quello che prova. Victoria riceve una proposta dal tenente Juan Ortiz, suo amico d'infanzia, e dopo aver riflettuto a lungo decide di accettare; il matrimonio avverr\u00e0 il giorno dopo, e l'Alcalde decide di approfittarne per architettare una trappola per Zorro. De Soto fa dunque montare in segreto un potente cannone davanti alla chiesa e Zorro, come previsto, interrompe la cerimonia. L'Alcalde fa fuoco, ma Zorro manomette l'arma e il cannone salta in aria senza causare danni. Tornata la calma, Juan accetta serenamente il rifiuto di Victoria, che ha deciso di rimanere fedele a Zorro, e lascia la citt\u00e0; Diego ha cos\u00ec un'altra opportunit\u00e0 per dichiararsi, ma all'ultimo sceglie di tacere, sapendo che Victoria non vede in lui l'eroe di cui \u00e8 innamorata.\nAl lupo! Al lupo!\nTrama.\nGli Adams, una famiglia in viaggio verso l'Oregon, sono alle prese con Cruzero, un uomo violento a cui Will, il capofamiglia, ha sottratto una lupa perch\u00e9 Cruzero maltrattava l'animale. Dopo aver tentato senza successo di riprendersi la lupa, Cruzero tenta di rubare i cavalli ad un contadino, ma viene fermato da Zorro e dalla lupa, che odia talmente tanto il suo vecchio padrone da riconoscerlo come un nemico. Cruzero chiede aiuto all'Alcalde facendogli credere che Adams sia un pericoloso evaso, ma Diego, che ha riconosciuto Cruzero, capisce che l'uomo ha mentito e decide d'informarsi sul suo conto, scoprendo che Cruzero \u00e8 in realt\u00e0 un ricercato di nome Toledo. L'Alcalde, Mendoza e Toledo riescono a catturare la lupa e Jack, il figlio di Will, si reca di nascosto a Los Angeles per liberarla. Nonostante l'aiuto di Zorro, il ragazzo viene preso e Will si precipita a salvarlo; Zorro rivela a tutti la vera identit\u00e0 di Toledo e l'uomo viene arrestato. Gli Adams possono cos\u00ec riprendere il loro viaggio assieme alla lupa.\nArmati e pericolosi.\nTrama.\nL'Alcalde ordina l'arresto di tutti coloro in ritardo con il pagamento delle tasse, con il risultato che nel giro di pochi giorni le prigioni si riempiono fino al collasso. Monty Moran e Phil Breck, due rapinatori appena catturati da Zorro, approfittano del caos per evadere e prendono in ostaggio Victoria, chiedendo in cambio armi, denaro e cavalli. Mendoza \u00e8 costretto a cedere e consegna loro la cassaforte dell'Alcalde; Zorro, per\u00f2, ha manomesso sia la cassaforte che i fucili consegnati ai banditi, e cattura senza difficolt\u00e0 Moran e Breck. Il denaro non viene recuperato; in compenso, per\u00f2, i contadini saldano le tasse non pagate con sorprendente puntualit\u00e0... e la somma ammonta esattamente a quella custodita nella cassaforte.\nI pirati (1).\nTrama.\nIl pirata Big Jim Jarrett e la sua ciurma giungono in California in cerca di un tesoro. Zorro aiuta Mendoza e i suoi soldati a catturare Jarrett; costui \u00e8 ricercato per omicidio, e l'Alcalde dispone che il capitano sia tenuto in custodia alla \"hacienda\" dei de la Vega finch\u00e9 non verr\u00e0 trasferito in una prigione pi\u00f9 sicura. Jarrett ammette che la ricerca del tesoro \u00e8 in verit\u00e0 un pretesto e di essere venuto in California per una questione personale; l'Alcalde, che era interessato al tesoro, vorrebbe sbarazzarsi di lui, ma viene fermato dall'irruzione degli uomini di Jarrett, che hanno preso in ostaggio Victoria. Mentre Zorro risolve la situazione, e Pepe, un ragazzino amico di Felipe, approfitta del trambusto per intrufolarsi nella \"hacienda\" e tentare di eliminare Jarrett, che lui crede abbia ucciso suo padre a causa di una lettera lasciatagli dalla madre. Jarrett, per\u00f2, rivela di essere lui stesso il padre di Pepe e di essere giunto fin l\u00ec per ritrovarlo e condurre finalmente una vita onesta. Il capitano cede ai suoi uomini la mappa del tesoro, ma subito dopo rivela all'Alcalde che essa \u00e8 fasulla e soltanto lui conosce il nascondiglio.\nI pirati (2).\nTrama.\nJarrett si \u00e8 stabilito a Los Angeles e ha iniziato una nuova vita con Pepe. L'Alcalde, per\u00f2, \u00e8 deciso ad impadronirsi del tesoro e fa rapire Pepe da un soldato travestito da Zorro, chiedendo in cambio del suo rilascio che Jarrett si consegni all'autorit\u00e0 per intascare la taglia. Jarrett \u00e8 costretto a sottomettersi e de Soto finge di pagare il riscatto; l'Alcalde, poi, con il pretesto di aver versato di tasca propria la somma, promette di rilasciare Big Jim se quest'ultimo gli riveler\u00e0 il nascondiglio del tesoro, ma Jarrett ammette che il tesoro non esiste. De Soto, allora, decide di servirsi di Big Jim per eliminare Zorro e fa in modo di facilitarne l'evasione; come previsto, Jarrett fugge e attira Zorro scatenando una rissa alla locanda per potersi vendicare del rapimento di Pepe. Zorro appare e chiarisce la propria posizione; Jarrett, per\u00f2, non pu\u00f2 rimanere a Los Angeles e assieme a Pepe s'imbarca per i Caraibi per poter finalmente vivere una vita tranquilla.\nUna donna respinta.\nTrama.\nZorro salva dal plotone d'esecuzione Jacinto Santana, ingiustamente condannato per l'omicidio di suo padre, l'alcalde di San Diego; la prodezza impressiona molto Alberta Sinestra, una viaggiatrice appena giunta a Los Angeles. La donna \u00e8 inseguita da un certo Jorge Ventura, che afferma di essere un agente inviato ad arrestare Alberta, accusata dell'assassinio del marito; Alberta, da parte sua, sostiene che sia Ventura il vero colpevole, ma l'uomo ha con s\u00e9 un mandato e l'Alcalde crede alla versione di quest'ultimo. Zorro, deciso a vederci chiaro, libera Alberta, arrestata e in custodia presso la locanda, con l'intenzione di indagare per proprio conto; Alberta gli confessa di amarlo e gli chiede di fuggire assieme, ma Zorro rifiuta per amore di Victoria. Alberta, oltraggiata, cerca di uccidere Victoria e ferisce Ventura, ma viene infine fermata da Zorro. Ormai in trappola, la donna rivela di aver davvero ucciso il marito e tutti gli uomini che, in un modo nell'altro, \u00e8 convinta l'avessero tradita, incluso l'alcalde di San Diego; grazie anche alla deposizione di Jacinto Santana, tutto si risolve e Alberta viene arrestata.\nUn pericoloso ciarlatano.\nTrama.\nLorenzo Lozano, un prestigiatore itinerante specializzato nell'ipnosi, si esibisce a Los Angeles tentando d'ipnotizzare Mendoza; la procedura non ha effetto sul sergente, ma funziona inavvertitamente su Diego, che stava osservando incuriosito il pendolo con cui Lozano stava cercando d'incantare Mendoza. Lozano decide di approfittarne e ordina a Diego di svaligiare l'intera citt\u00e0, raccomandandogli di essere \"abile e furbo come una volpe\"; Diego, in trance, prende alla lettera le indicazioni del prestigiatore e, nei panni di Zorro, deruba l'Alcalde, la banca e persino Victoria. Lozano, nel frattempo, viene arrestato dall'Alcalde con l'accusa di esercizio abusivo, ma riesce a evadere ipnotizzando Mendoza, questa volta facendo leva sulla passione del sergente per il buon cibo. Diego torna in s\u00e9 grazie a don Alejandro, che senza saperlo pronuncia le parole chiave stabilite da Lozano per risvegliarlo dalla trance; non potendo permettere a Lozano di collegarlo a Zorro, Diego fa in modo che il prestigiatore lo creda ancora sotto ipnosi e fuori controllo, e lo costringe a lasciare Los Angeles a mani vuote.\nAlejandro cavalca ancora.\nTrama.\nDon Alejandro riceve la visita di tre suoi vecchi compagni d'armi, il capitano Carlos Frontera, il sergente Pablo Escobar e il tiratore Juan Reyes, che chiedono il suo aiuto per catturare Cordoba, un traditore che trent'anni prima uccise il fratello di Alejandro e di cui hanno seguito le tracce fino a Los Angeles. Nessuno dei quattro \u00e8 pi\u00f9 in forma come un tempo, e Diego, preoccupato per il padre, tenta di dissuaderlo, ma don Alejandro non sente ragioni; Diego, allora, nei panni di Zorro segue di nascosto il padre e i suoi amici per proteggerli. Grazie al discreto aiuto di Zorro, don Alejandro e i suoi commilitoni riescono a stanare e catturare Cordoba; costui verr\u00e0 infine arrestato da Mendoza, ma Alejandro, felice di aver finalmente vendicato la morte del fratello, \u00e8 ben lieto di lasciargli il merito.\nUna vecchia fiamma.\nTrama.\nUn carico di munizioni scortato da Mendoza e i suoi uomini viene attaccato e fatto saltare in aria dalla banda del rivoluzionario Joaquin Correna; i ribelli sfuggono ai soldati, ma Mendoza riesce a ferire Correna. Poco dopo, una compagnia di artisti di strada giunge a Los Angeles; tra di essi c'\u00e8 anche Zafira, una donna di cui Diego era molto innamorato ai tempi in cui studiava in Spagna. Zafira abbandon\u00f2 Diego il giorno stesso delle nozze, e la donna gli spiega di averlo dovuto lasciare perch\u00e9 rimasta coinvolta suo malgrado nella ribellione. Durante l'esibizione della compagnia, un acrobata accusa un malore e Mendoza scopre che costui non \u00e8 altri che Correna. Zafira confessa a Diego di aver sposato Correna e gli chiede aiuto per nasconderlo. Il rivoluzionario rivela di sapere che Zafira, pur se devota alla causa, \u00e8 ancora innamorata di Diego ed \u00e8 disposto a lasciare la moglie con lui se questo servir\u00e0 a salvarla, ma Diego, ormai fedele solo a Victoria, rifiuta; accetta comunque di aiutare Correna a sfuggire ai soldati, e nei panni di Zorro trattiene Mendoza per dare tempo a Joaquin e a Zafira di mettersi in salvo.\nMiracolo di Natale.\nTrama.\nMentre Los Angeles si prepara a festeggiare il Natale, in citt\u00e0 arriva una simpatica coppia, i Jones, in cerca del \"piccolo Jaime Mendoza\", che quando aveva dodici anni scrisse loro una letterina. Poco dopo, i Jones rovinano involontariamente una battuta di caccia dell'Alcalde, e quest'ultimo, indispettito, arresta con un pretesto il signor Jones. Mendoza, saputo che l'uomo lo stava cercando, lo visita in carcere e non tarda a rendersi conto che il signor Jones non \u00e8 altri che Babbo Natale; il sergente capisce che se il signor Jones non verr\u00e0 rilasciato, i bambini di tutto il mondo perderanno il Natale, e convince Victoria e i de la Vega ad aiutarlo a liberare l'uomo. Victoria elabora una serie di piani che tuttavia si rivelano uno pi\u00f9 disastroso dell'altro; i Jones, comunque, riescono a fuggire da soli. La magica coppia, infatti, aveva semplicemente voluto mettere alla prova la bont\u00e0 d'animo della gente di Los Angeles, e per ricompensare i protagonisti del loro buon cuore esaudisce il loro desiderio, regalando a tutti loro la magia di un bianco Natale.\nUn amore sfortunato.\nTrama.\nDon Alejandro rivede dopo molti anni un suo vecchio amore di giovent\u00f9, Mercedes, tornata a Los Angeles per vendere la \"hacienda\" di famiglia e pagare i debiti lasciati dal marito Antonio Villero, morto di recente. In realt\u00e0, Villero \u00e8 ancora vivo e Mercedes \u00e8 fuggita perch\u00e9 terrorizzata da lui; Villero, per\u00f2, \u00e8 a conoscenza della propriet\u00e0 di Mercedes a Los Angeles e arriva in citt\u00e0 per riprendersi la moglie. Arrestato per aver scatenato una rissa alla locanda, Villero viene liberato dall'Alcalde, che vuole servirsi di lui per vendicarsi di don Alejandro, con il quale de Soto ha un'accesa disputa a causa di un cavallo rubato. Villero si reca alla \"hacienda\" dei de la Vega per uccidere il rivale, ma finisce con il colpire Mercedes, messasi in mezzo per proteggere don Alejandro da un proiettile destinato a lui; la donna confessa ad Alejandro di amarlo ancora e gli lascia in eredit\u00e0 la propria \"hacienda\", dopodich\u00e9 muore. Zorro, informato da Felipe, che aveva origliato i piani dell'Alcalde, arriva troppo tardi per impedire la tragedia, ma cattura Villero; de Soto, sconvolto e pieno di sensi di colpa, arresta Villero e restituisce a don Alejandro il cavallo, senza per\u00f2 ammettere quello che ha fatto.\nUn alcalde in gonnella.\nTrama.\nMendoza ha un incubo nel quale assiste ad un inquietante scambio di ruoli tra Victoria e de Soto, con la prima nei panni di un terribile alcalde e il secondo divenuto affabile locandiere e cuoco provetto. Il giorno dopo, Zorro, in seguito all'ennesimo scontro, sfida de Soto a provare di godere del consenso della popolazione inducendolo ad indire pubbliche elezioni per la nomina dell'alcalde; con sommo orrore di Mendoza, l'unico altro candidato a farsi avanti \u00e8 proprio Victoria. La locandiera conquista facilmente il favore della gente, al che de Soto cerca di comprare l'appoggio di Diego, che in quanto editore dell'unico giornale della citt\u00e0 ha notevole peso sull'opinione popolare; Diego finge di accettare, dopodich\u00e9 burla de Soto appoggiando la sua candidatura presso un altro \"pueblo\" e donando al popolo la somma con cui de Soto aveva cercato di corromperlo. Il giorno delle elezioni, Victoria e de Soto risultano alla pari a causa di Mendoza, che si \u00e8 scordato di votare, ma Zorro interviene e dimostra che il numero di voti \u00e8 incompatibile con quello degli abitanti, provando che c'\u00e8 stato quindi un broglio da parte di de Soto; quest'ultimo contrattacca ripescando un antico decreto reale che vieta alle donne di ricoprire cariche pubbliche, rendendo nulla un'eventuale elezione di Victoria. De Soto si riconferma cos\u00ec alcalde, ma senza l'appoggio della gente, che continuer\u00e0 quindi a sostenere sia Victoria che a proteggere Zorro.\nMendoza: sergente o bandito?\nTrama.\nMendoza viene rapito da alcuni banditi che vogliono servirsi di lui per distruggere l'armeria di Los Angeles; nel trambusto, il sergente batte la testa e perde la memoria. Santiago, il capobanda, ne approfitta per fargli credere di essere uno di loro e di essersi infiltrato tra i soldati dell'Alcalde; come prova di affidabilit\u00e0, Santiago manda Mendoza a Los Angeles e gli fa rapinare la locanda, compito che il sergente porta a termine con successo. I banditi, con l'aiuto di Mendoza, minano quindi l'armeria; grazie alla testimonianza di Victoria, Zorro si rende conto che il buon sergente \u00e8 affetto da amnesia e riesce a farlo tornare in s\u00e9 con un secondo colpo in testa. I banditi vengono infine arrestati, e a Los Angeles ritorna la quiete.\nDiversi ma amici.\nTrama.\nI de la Vega soccorrono Hiroshi, un pescatore giapponese naufragato in California. L'Alcalde, intanto, sta indagando sull'origine delle famiglie nobili locali con lo scopo di confiscare le propriet\u00e0 di coloro che non siano di pura discendenza spagnola: un'antenata dei de la Vega risulta essere francese e questo fornisce all'Alcalde il pretesto per confiscare la \"hacienda\", ma de Soto si rivela pi\u00f9 interessato ad arrestare Hiroshi, convinto che si tratti di una spia. Zorro riesce a liberarlo e il giapponese si sdebita aiutandolo a sgominare i soldati. Hiroshi viene recuperato da un peschereccio e riprende il mare, mentre Zorro riflette su quanto ha potuto imparare dall'incontro con una cultura tanto diversa dalla propria.\nL'assedio.\nTrama.\nLa banda del famigerato Pablo Saragoza cinge d'assedio Los Angeles, impedendo a chiunque di entrare e di uscire. I primi attacchi vengono respinti grazie ai de la Vega, che hanno addestrato rapidamente gli abitanti a difendersi; Saragoza, allora, risponde ostruendo l'acquedotto di Los Angeles e pretendendo tutto il denaro della citt\u00e0. L'Alcalde traveste Mendoza con gli abiti di uno degli uomini di Saragoza catturati durante l'attacco e lo incarica di far saltare la frana che blocca la sorgente; il sergente riesce nell'impresa, e Saragoza, furibondo, decide di sferrare l'assalto finale a Los Angeles. Diego, riuscito a tornare alla \"hacienda\" passando attraverso l'acquedotto mentre era asciutto e a procurarsi la maschera e la spada, nei panni di Zorro sconfigge Saragoza, che muore trafitto dal proprio stesso coltello.\nLa maestra con la pistola.\nTrama.\nAnnie Smith, la nuova maestra della scuola di Los Angeles, sorprende l'intera citt\u00e0 rivelandosi un cecchino di prim'ordine e riuscendo, con la propria abilit\u00e0, a catturare uno dei tre banditi che hanno rapito una bambina; la piccola rimane tuttavia in mano agli altri due manigoldi. L'Alcalde, impressionato, vorrebbe ingaggiare Annie come tiratrice scelta, ma la donna accetta soltanto quando de Soto la convince che il capo dei banditi \u00e8 Zorro: Annie, infatti, \u00e8 in realt\u00e0 una cacciatrice di taglie ed \u00e8 interessata alla ricompensa, di cui ha bisogno per aiutare il padre. Zorro, intanto, libera la bambina e cattura i banditi; Annie, che per tutto il tempo \u00e8 rimasta convinta che Zorro fosse davvero il brigante pericoloso millantato dall'Alcalde, \u00e8 molto colpita e rinuncia a cercare di catturarlo. La donna ha tuttavia ancora bisogno di denaro per la sua famiglia, e dopo aver salutato i suoi alunni lascia Los Angeles per lavorare come sceriffo alla frontiera.\nUna scommessa azzardata.\nTrama.\nIl capitano Dominguez, un ispettore governativo, viene mandato a Los Angeles per verificare l'operato di de Soto. L'Alcalde viene puntualmente ridicolizzato da Zorro, e Dominguez decide di selezionare degli ufficiali per rinforzare la guarnigione; Mendoza decide di candidarsi e Diego accetta di aiutarlo a superare la selezione. De Soto deride Diego per la sua scarsa attitudine militare e don Alejandro, oltraggiato, s'impegna in una pericolosa scommessa: se Mendoza sar\u00e0 promosso, l'Alcalde abolir\u00e0 una tassa appena istituita, mentre in caso contrario Diego dovr\u00e0 arruolarsi. Mentre Diego \u00e8 impegnato a cercare di trasformare Mendoza in un perfetto gentiluomo, de Soto, ansioso di fare buona impressione su Dominguez, intensifica la caccia a Zorro e arresta un innocente; Zorro libera l'uomo e umilia per l'ennesima volta l'Alcalde, compromettendone definitivamente la gi\u00e0 fragile reputazione agli occhi di Dominguez. Mendoza passa brillantemente l'esame, ma a causa dell'Alcalde commette una \"gaffe\" che gli costa la promozione; Diego, comunque, riuscir\u00e0 a svincolarsi dalla scommessa in modo alquanto ingegnoso.\nUna lezione da non dimenticare.\nTrama.\nDon Jos\u00e9 Escanto, emissario del re, giunge a Los Angeles per scacciare gli indiani che vivono nei dintorni della citt\u00e0. L'uomo, profondamente razzista, \u00e8 convinto che i pellerossa siano una razza inferiore e con il benestare dell'Alcalde, intollerante quanto lui, arresta Shonay, un indiano che era entrato a Los Angeles violando un divieto imposto dall'emissario; prima di essere portato in cella, Shonay augura a don Jos\u00e9 di provare sulla propria pelle le sofferenze che sta causando alla sua gente e profetizza che l'Alcalde, che si considera un grande uomo, scoprir\u00e0 di essere in realt\u00e0 piccolo e insignificante. Diego, preoccupato delle conseguenze che il fanatismo dell'emissario avr\u00e0 su Los Angeles, architetta un piano: fa in modo che don Jos\u00e9 sia ospite alla \"hacienda\" e grazie ad una tintura per capelli e ad uno speciale infuso cambia l'aspetto dell'emissario, che ora sembra un indiano in tutto e per tutto; Zorro, poi, gioca uno scherzo simile all'Alcalde facendogli credere di stare rimpicciolendo sostituendo i suoi abiti con altri di taglia maggiore. Terrorizzato, don Jos\u00e9 fa evadere Shonay per chiedergli di annullare il suo \"maleficio\", ma viene arrestato e condannato alla fustigazione, come lui stesso ha stabilito per ogni indiano che metta piede in citt\u00e0; Zorro salva la situazione e l'emissario impara infine il valore della tolleranza.\nUna notte molto speciale.\nTrama.\nDon Alejandro \u00e8 costretto ad un periodo di convalescenza a causa di una brutta caduta da cavallo, e Diego deve recarsi al posto suo a Santa Paula per riferire ad un emissario reale gli abusi dell'Alcalde. Victoria insiste per accompagnarlo; il viaggio procede per il meglio, ma sulla via del ritorno Diego e Victoria vengono sorpresi da un temporale e sono costretti a trascorrere la notte in un vecchio mulino. A Los Angeles, intanto, una banda di malintenzionati prepara un colpo approfittando dell'assenza dell'Alcalde, in viaggio a Monterey. Felipe non pu\u00f2 impedire la rapina, ma decide comunque di reagire e ruba la refurtiva ai ladri; la situazione viene salvata dal tempestivo intervento di Zorro, avvertito da un biglietto lasciato da Felipe. Zorro fa arrestare i briganti e si congeda da Victoria recitando una breve poesia; la locandiera, che sa che i versi sono stati composti da Diego, rimane perplessa e, forse, inizier\u00e0 a sospettare qualcosa.\nUn amico pi\u00f9 prezioso dell'oro.\nTrama.\nL'Alcalde organizza una lotteria per finanziare un nuovo sistema d'irrigazione, ma Zorro dimostra che la lotteria \u00e8 stato truccata; una seconda estrazione, svolta questa volta con regolarit\u00e0, designa come vincitore Mendoza, che si aggiudica cos\u00ec i cinquemila \"pesos\" messi in palio. Mendoza decide di comprare e ristrutturare una vecchia casa affidando i lavori all'Alcalde; Zorro, per\u00f2, scopre che de Soto ha utilizzato materiale scadente, di fatto derubando il povero Mendoza, e lo minaccia di denuncia se non risarcir\u00e0 il sergente. L'Alcalde decide allora di dare alle fiamme il cantiere per cancellare le prove, ignaro del fatto che Mendoza si trova all'interno ed \u00e8 rimasto stordito dal crollo di un'asse; Zorro interviene appena in tempo e porta in salvo il sergente sfidando le fiamme. Mendoza, avendo speso tutto per la casa, \u00e8 di nuovo al verde, ma comprende di possedere un tesoro ben pi\u00f9 prezioso: la lealt\u00e0 di un grande amico.\nDuello alla cieca.\nTrama.\nL'Alcalde acquista una costosissima cavalla che lui ritiene abbastanza veloce da poter competere con Tornado e per pagarla impone l'ennesima tassa. Zorro sfida de Soto ad una gara di velocit\u00e0: se l'Alcalde perder\u00e0, dovr\u00e0 revocare l'imposta. Durante la corsa, sia Zorro che de Soto si fermano a bere ad una fonte che tuttavia \u00e8 inquinata e provoca in loro una momentanea cecit\u00e0; l'Alcalde ignora il consiglio di Zorro di collaborare e tenta di tornare a Los Angeles da solo, ma viene disarcionato dalla cavalla e, vagando, rimane intrappolato su un ponte. Zorro, che nel frattempo ha riacquistato la vista, lo aiuta ad attraversare illeso il ponte, ma l'Alcalde lo tradisce e taglia le corde, facendo precipitare l'eroe; quest'ultimo riesce comunque a salvarsi grazie a Tornado e, malgrado tutto, fa in modo che Mendoza rintracci de Soto, salvando la vita dell'ingrato Alcalde.\nErede apparente.\nTrama.\nDon Alejandro \u00e8 l'unico erede del suo amico Roberto Segovia, recentemente deceduto, che gli ha lasciato le proprie terre. Subito dopo la lettura del testamento, tuttavia, si presenta il figlio di Roberto, Gregorio, che risultava scomparso da molti anni. Don Alejandro accetta di buon grado di intestare la propriet\u00e0 a Gregorio e quest'ultimo decide come prima cosa di ripulire un torrente che attraversa le sue terre per migliorare l'afflusso idrico verso Los Angeles. Zorro, che sa che il corso del torrente in questione non tocca Los Angeles, indaga e scopre che Gregorio intende ostruire il torrente perch\u00e9 nel letto si trova un filone d'oro: l'uomo, infatti, \u00e8 in realt\u00e0 un impostore che ha preso il posto del vero Gregorio Segovia, ucciso da lui stesso, per impadronirsi del giacimento. Roberto era a conoscenza dell'oro, ma aveva mantenuto il segreto per salvaguardare la terra; arrestato il truffatore, don Alejandro rientra in possesso della propriet\u00e0 e ne fa una riserva naturale per preservarne la bellezza, come sarebbe stato desiderio dell'amico.\nPazienza, Felipe.\nTrama.\nFelipe \u00e8 testimone oculare di una rapina; tentando di sfuggire ai banditi, che lo inseguono per impedirgli di identificarli, il ragazzo riesce ad avvertire Zorro, che cattura uno dei ladri. Tutti in citt\u00e0 sono molto orgogliosi di Felipe, e Diego, che si rende conto del desiderio d'indipendenza del ragazzo, lo esorta a cercare di superare il trauma della morte dei genitori, cos\u00ec da poter recuperare l'uso della parola. I banditi attaccano la \"hacienda\" dei de la Vega per uccidere Felipe e vengono messi in fuga da don Alejandro; l'Alcalde, tuttavia, minimizza l'accaduto e concede come unica protezione Mendoza e il caporale Sepulveda. Com'era prevedibile, Mendoza e Sepulveda si rivelano del tutto inadeguati e all'ennesimo assalto dei banditi Felipe attira i briganti lontano dalla \"hacienda\" per proteggere i padroni; Diego, per poter intervenire, \u00e8 costretto ad inventarsi un pretesto per rimanere in casa, scatenando l'indignazione di don Alejandro, che lo accusa di essere un vigliacco. Zorro affronta i banditi; grazie a Felipe, che ritrova per un attimo la voce e riesce a chiamarlo, l'eroe evita un assalto a sorpresa e sconfigge i manigoldi."}
{"id": "1817096", "revid": "148107", "url": "https://it.wikipedia.org/wiki?curid=1817096", "title": "Episodi de Il tocco di un angelo (settima stagione)", "text": ""}
{"id": "1817097", "revid": "287204", "url": "https://it.wikipedia.org/wiki?curid=1817097", "title": "Qualificazioni alla Coppa del Mondo di rugby 2007 - Africa", "text": "Le qualificazioni africane alla Coppa del Mondo di rugby 2007 si tennero tra il 2005 e il 2006 e riguardarono 20 squadre nazionali africane che dovettero esprimere una qualificata direttamente alla Coppa e destinarne una ai ripescaggi intercontinentali.\nAlla furono ammesse di diritto le otto squadre quartifinaliste dell'edizione del 2003 tra cui il , che quindi non fu interessato dalle qualificazioni.\nLe qualificazioni si svolsero su quattro turni, gli ultimi due dei quali coincidenti con la disputa dell'Africa Cup 2006.\nA qualificarsi per la Coppa del Mondo fu la , uscita vincente dall'ultimo turno, mentre invece la squadra sconfitta, il , fu impegnato negli spareggi intercontinentali.\nQuadro generale delle qualificazioni.\nIn grassetto le squadre qualificate al turno successivo"}
{"id": "1817098", "revid": "33689", "url": "https://it.wikipedia.org/wiki?curid=1817098", "title": "Gazza (disambigua)", "text": ""}
{"id": "1817099", "revid": "868829", "url": "https://it.wikipedia.org/wiki?curid=1817099", "title": "Gazza ladra (disambigua)", "text": ""}
{"id": "1817100", "revid": "113849485", "url": "https://it.wikipedia.org/wiki?curid=1817100", "title": "Episodi di Zorro (serie televisiva 1990) (quarta stagione)", "text": "La quarta stagione di \"Zorro\" and\u00f2 in onda dal 10 ottobre 1992 al 30 gennaio 1993.\nLa volpe e il coniglio.\nTrama.\nDon Emilio Alonzo, esattore del re, riparte da Los Angeles dopo aver riscosso il balzello annuale, ma si scopre che si trattava di un impostore quando in citt\u00e0 giunge il vero inviato, don Fernando Zelaya. Costui spiega allo stupefatto e furibondo Alcalde che il truffatore \u00e8 un celebre imbroglione conosciuto come \"El Conejo\", ossia \"il Coniglio\", a causa dei suoi modi affabili; El Conejo ha raggirato numerose altre comunit\u00e0, e don Fernando lascia intendere a de Soto che il re non tollerer\u00e0 quanto accaduto a Los Angeles. Sia l'Alcalde che don Alejandro, al quale El Conejo ha rubato un cavallo, si mettono sulle tracce del truffatore, ma El Conejo \u00e8 un grande esperto di trappole e trova il modo di depistarli; Zorro riesce ad acciuffarlo e a recuperare il denaro rubato, e l'imbroglione viene cos\u00ec assicurato alla giustizia. \nGiustizia finale.\nTrama.\nL'Alcalde tenta di pedinare Zorro fino al suo rifugio, ma finisce per entrare in un cimitero indiano, violando un trattato stipulato con i pellerossa; furibondi, gli indiani lo catturano e il guerriero Occhi Arrabbiati dispone che de Soto sia torturato. Zorro interviene per difendere l'Alcalde e affronta una serie di dolorose ed estenuanti prove di coraggio per la salvezza del nemico. Mentre Zorro \u00e8 impegnato nell'ultima prova, che consiste nella scalata di un'impervia parete rocciosa, l'Alcalde riesce a liberarsi e a prendere in ostaggio Acqua Celeste, la figlia del capo Aquila Saggia, ma Zorro riesce a ridurlo alla ragione colpendolo con un sasso. Compiuta anche questa prova, Zorro ottiene la liberazione dell'Alcalde, ma anche la mano di Acqua Celeste; per sfuggire all'incomodo matrimonio, questa volta sar\u00e0 Zorro a dover tagliare la corda.\nFiltro d'amore.\nTrama.\nVictoria trova un baule contenente alcune presunte pozioni magiche, tra cui un filtro d'amore, che la locandiera decide di utilizzare per suggellare il suo legame con Zorro. Il filtro dovr\u00e0 essere bevuto sia da lei che da Zorro, ma a causa di una sfortunata serie di eventi a bere la pozione assieme a Victoria \u00e8 l'Alcalde. Victoria e de Soto sono ora pazzamente innamorati, con stupore (e disgusto) dell'intera Los Angeles; Diego, analizzando le pozioni rimaste, scopre tuttavia che esse sono in realt\u00e0 semplici succhi di frutta e i loro effetti sono quindi nient'altro che pura suggestione. Sfruttando le pozioni rimaste e giocando d'astuzia, Zorro riesce a far tornare in s\u00e9 Victoria e l'Alcalde, e tutto si conclude per il meglio.\nIl ruscello inquinato.\nTrama.\nMendoza trova i fratelli Esteban e Francisco Carbejal uccisi da una piaga misteriosa. Felipe si sente male dopo aver bevuto ad un ruscello nel quale aveva trovato un pettirosso morente; lo stesso ruscello attraversa la propriet\u00e0 dei Carvalho, e Diego capisce che l'acqua \u00e8 avvelenata. Analizzando l'acqua, Diego scopre che il ruscello \u00e8 contaminato da solfato di piombo: i contadini di Los Angeles lo usarono tempo prima come diserbante, ma poich\u00e9 il solfato si rivel\u00f2 deleterio per i raccolti, lo restituirono e gli estrattori lo rivendettero a Luis Ramon. Zorro interroga Mendoza e il sergente gli rivela che Ramon voleva sfruttare il solfato per impoverire alcune terre, cos\u00ec da acquistarle a basso prezzo, ma rinunci\u00f2 per paura che Zorro potesse scoprirlo; Mendoza, allora, dietro suo ordine nascose i barili con il solfato nelle vicinanze del ruscello, che s'inquin\u00f2 quando la sostanza cominci\u00f2 a filtrarvi per effetto delle piogge. Mendoza, sentendosi in colpa, aiuta Zorro a deviare il ruscello, cos\u00ec che non venga pi\u00f9 contaminato, e il sergente riceve un encomio per aver salvato la regione.\nUn pegno e una promessa.\nTrama.\nZorro soccorre Victoria, inseguita da alcuni banditi; nel trambusto, la locandiera perde i sensi e Zorro \u00e8 costretto a portarla nel proprio rifugio, nella grotta sottostante la \"hacienda\" dei de la Vega. Victoria si riprende poco dopo ed esprime il desiderio di poter finalmente vedere il viso di Zorro; Diego, da parte sua, che gi\u00e0 teme che Victoria non lo ricambier\u00e0 neppure una volta scoperta la verit\u00e0, rifiuta per non metterla in pericolo quando scopre che i banditi vogliono interrogarla per estorcerle la posizione del nascondiglio di Zorro. Victoria \u00e8 affranta, ma Zorro le promette di sposarla non appena potr\u00e0 smettere di portare la maschera e come pegno le dona un anello di fidanzamento. Zorro cattura i banditi e Victoria riprende la propria vita, certa che un giorno non lontano potr\u00e0 finalmente coronare il suo sogno d'amore.\nChi intasca la taglia?\nTrama.\nLa Marka Barcaro, uno straniero che ha preso alloggio alla locanda, aggredisce Victoria; la locandiera viene difesa da tre paesani, uno dei quali uccide involontariamente Barcaro scaraventandolo gi\u00f9 da una balaustra. L'uomo era un ricercato, e la taglia andr\u00e0 a chi tra loro ha ucciso Barcaro; non essendoci modo di capire chi sia stato, l'Alcalde, dietro suggerimento di Diego, dispone che a ciascuno dei tre venga dato un terzo della somma. Narcisco, un amico di Barcaro, minaccia i tre di ucciderli se non gli cederanno il denaro; presi dal panico, due di loro si tirano indietro, rivelando perci\u00f2 che \u00e8 stato il terzo, Paco, ad uccidere Barcaro. L'Alcalde, che in caso di morte di Paco riscuoterebbe egli stesso la taglia, rifiuta d'intervenire, ma Zorro salva la situazione; Paco pu\u00f2 cos\u00ec riscuotere la sua ricompensa.\nTale padre, tale figlio.\nTrama.\nA causa di un bizzarro incidente, don Alejandro precipita attraverso il passaggio segreto che porta alla grotta di Zorro e batte la testa, perdendo i sensi. Al risveglio, Alejandro non ricorda pi\u00f9 nulla; vedendo gli abiti di Zorro e complice un brano di \"Don Chisciotte\" che stava leggendo al momento dell'incidente, Alejandro si convince di essere egli stesso l'eroe e cerca di difendere Victoria da due manigoldi, con risultati imbarazzanti. Smascherato e arrestato dall'Alcalde, don Alejandro viene condannato alla forca nonostante nessuno, inclusa Victoria, creda davvero che lui possa essere Zorro; de Soto, tuttavia, \u00e8 comunque deciso a giustiziarlo il prima possibile per ottenere una promozione. Il vero Zorro appare, scagionando don Alejandro, e risolve la situazione; Alejandro, che nel trambusto ha battuto una seconda volta la testa, recupera la memoria e torna in s\u00e9, con buona pace di Diego e Victoria, che per non metterlo in imbarazzo decidono di fingere che non sia accaduto nulla.\nUna fede incrollabile.\nTrama.\nVictoria \u00e8 preoccupata per Sergio, un ragazzino orfano ricoverato alla missione con la febbre alta. Sergio desidera pi\u00f9 di ogni altra cosa poter cavalcare almeno una volta con Zorro e l'Alcalde, messo al corrente, decide di sfruttare il bambino come esca per attirare l'eroe; Zorro riesce a farsi largo tra i soldati e porta Sergio alla grotta, cos\u00ec da poter studiare una cura per la sua malattia. Sergio guarisce e Zorro lo riporta in citt\u00e0, ma l'Alcalde decide di interrogare il bambino, convinto che conosca il nascondiglio dell'eroe; Zorro salva Sergio e il ragazzino pu\u00f2 cos\u00ec realizzare il suo grande sogno di cavalcare assieme al suo eroe.\nLadri di cavalli.\nTrama.\nUn ladro misterioso ruba alcuni cavalli della guarnigione e dei de la Vega; poco dopo, gli animali vengono ritrovati alla fattoria di Jos\u00e9 Macias, il quale viene quindi arrestato. Don Alejandro non crede che sia lui il colpevole e ottiene che l'Alcalde gli conceda la libert\u00e0 su cauzione, che tuttavia de Soto fissa alla proibitiva somma di duemila \"pesos\"; grazie alla solidariet\u00e0 dei compaesani, don Alejandro e Victoria racimolano il denaro e Jos\u00e9 viene quindi scarcerato fino al processo. Subito dopo, per\u00f2, i cavalli vengono nuovamente rubati e Jos\u00e9 sparisce assieme a tutta la sua famiglia. Victoria, molto amica di Jos\u00e9, rifiuta comunque di credere che il ladro sia lui e si mette alla sua ricerca; Diego, preoccupato che Victoria finisca per imbattersi nel vero ladro, decide di seguirla di nascosto nonostante una frattura alla gamba. Si scopre che Jos\u00e9 \u00e8 stato costretto a collaborare con il vero ladro, Rodero, dietro minaccia di quest'ultimo di uccidere la sua famiglia; grazie all'aiuto di Victoria, Zorro riesce a sgominare Rodero e la sua banda senza che la locandiera si accorga del suo infortunio, e Jos\u00e9 viene cos\u00ec scagionato.\nL'ispettore militare.\nTrama.\nNel 1788, a Madrid, Elena de la Vega, moglie di don Alejandro, d\u00e0 alla luce due gemelli: In\u00e9s, la levatrice, fa tuttavia in modo che Elena creda di aver partorito solo un bambino, ossia Diego, e tiene per s\u00e9 il fratellino. Anni dopo, a Los Angeles giunge don Gilberto Rizendo, inviato dal re a riscuotere una tassa di diecimila \"pesos\" per sostenere le spese della guerra tra Spagna e Francia. Rizendo, per assicurarsi il pieno controllo della citt\u00e0, fa arrestare de Soto con l'accusa d'incompetenza e anche Diego finisce dietro le sbarre per aver messo in discussione l'emissario; tuttavia, quando scopre che Diego \u00e8 il figlio di don Alejandro, lo rilascia. Rizendo condanna de Soto a morte mediante squartamento, ma Zorro interviene e salva l'Alcalde; furibondo, l'emissario concede a de Soto e a Mendoza, che si era rifiutato di giustiziare l'Alcalde e si \u00e8 reso perci\u00f2 colpevole di alto tradimento, tre giorni per catturare Zorro, pena la morte. Rimasto solo, Rizendo riceve una lettera da Madrid in cui si scopre il suo vero obiettivo: Gilberto Rizendo \u00e8 infatti il bambino che In\u00e9s sottrasse ai de la Vega ed \u00e8 giunto a Los Angeles istigato da In\u00e9s per vendicarsi di don Alejandro, che crede lo abbia abbandonato, e di Diego.\nMorte e tasse.\nTrama.\nRizendo, per riscuotere la tassa di guerra, intende confiscare le propriet\u00e0 della missione di Los Angeles, scatenando la rabbia popolare; astutamente, per\u00f2, l'emissario riesce a far credere alla gente che il motivo sia l'esenzione dalle tasse di cui godono i de la Vega in qualit\u00e0 di fornitori di provviste per l'esercito. Forte della propria autorit\u00e0 e del consenso della gente, Rizendo confisca la \"hacienda\" e il denaro dei de la Vega, riducendoli in miseria. Zorro riesce a scacciare Rizendo grazie anche all'intromissione dell'Alcalde, che involontariamente uccide il tenente Hidalgo, l'assistente di Rizendo, lasciando l'emissario senza protezione e costringendolo a lasciare la \"hacienda\"; Rizendo contrattacca minacciando di rifarsi sulle propriet\u00e0 della chiesa, ma don Alejandro, con l'aiuto di Zorro, fa in modo di poter utilizzare il denaro dei de la Vega per pagare la tassa di guerra. La reputazione dei de la Vega ritorna cos\u00ec pi\u00f9 salda che mai e Los Angeles, di nuovo unita, \u00e8 pronta a resistere alle angherie di Rizendo.\nL'enigma.\nTrama.\nRizendo \u00e8 determinato a uccidere Zorro, l'unico ostacolo che gli impedisce di vendicarsi dei de la Vega, e tende un'imboscata all'eroe facendo arrestare Victoria; Zorro riesce a liberarla, ma \u00e8 costretto a lasciare Tornado nelle mani dell'emissario. Rizendo tenta di diffamare Diego agli occhi di don Alejandro, ma quest'ultimo non cade nell'inganno e ricorda all'emissario furente che il legame tra padre e figlio non pu\u00f2 essere reciso tanto facilmente. Zorro costringe Rizendo a liberare Tornado e affronta nuovamente l'emissario; nella lotta, Rizendo precipita dal tetto della caserma, ma riesce a ferire Zorro. Tutto sembra ormai finito, ma Rizendo \u00e8 in realt\u00e0 sopravvissuto alla caduta e viene raggiunto da In\u00e9s: alla notizia che i de la Vega hanno resistito a tutte le loro umiliazioni, In\u00e9s decide di eliminarli una volta per tutte.\nLa scoperta.\nTrama.\nRizendo offre a Zorro una tregua; pur sapendo che si tratta di una trappola, Zorro si reca all'incontro e rimane apparentemente ucciso da una frana provocata dall'emissario. Ormai certo di non avere pi\u00f9 ostacoli, Rizendo sfida don Alejandro, ma viene fermato da Diego, in realt\u00e0 sopravvissuto. Diego e Rizendo si affrontano, e l'emissario, notando sul suo braccio la ferita che aveva inferto all'eroe, capisce che Diego \u00e8 Zorro. In un drammatico duello, Diego sconfigge Rizendo e quest'ultimo gli rivela di essere suo fratello; In\u00e9s, sopraggiunta per assistere al trionfo di Gilberto, dimostra la verit\u00e0 svelando che Diego e Gilberto possiedono sulla coscia una voglia identica a forma di croce. Alejandro tenta di far ragionare Gilberto rivelandogli che In\u00e9s, non potendo avere figli, divenne sempre pi\u00f9 ossessionata da Elena, lasciando intendere che la levatrice rub\u00f2 uno dei suoi figli per pura gelosia; Gilberto, per\u00f2, rimane deciso a vendicarsi e viene infine ucciso dall'Alcalde. Don Alejandro, osservando l'abilit\u00e0 di Diego nell'affrontare Gilberto, si \u00e8 reso conto che il figlio nasconde un segreto; l'episodio e la serie si chiudono con Diego sul punto di rispondere alle domande del padre, lasciando allo spettatore di immaginare se Diego, finalmente, gli riveler\u00e0 di essere Zorro."}
{"id": "1817101", "revid": "6923", "url": "https://it.wikipedia.org/wiki?curid=1817101", "title": "Flexi-disc", "text": "Il flexi-disc, conosciuto anche come phonosheet o sonosheet, \u00e8 un supporto in vinile, diffusosi a partire dalla met\u00e0 degli anni cinquanta.\nCaratteristiche.\nA differenza del disco in vinile tradizionale, il flexi-disc era molto pi\u00f9 sottile e caratterizzato da una estrema flessibilit\u00e0. Per questa propriet\u00e0 il supporto, pieghevole ed arrotolabile, veniva spesso allegato come omaggio all'interno di riviste. Tuttavia il materiale utilizzato, proprio per la sua morbidezza, subiva l'usura dalla puntina del giradischi molto pi\u00f9 rapidamente rispetto al vinile tradizionale e la minore rigidit\u00e0 dei solchi, assieme alla loro minore profondit\u00e0 causata dal processo di fabbricazione, comportava una resa del suono di qualit\u00e0 nettamente inferiore.\nUn altro problema dei flexi-disc era dato dalla loro leggerezza che frequentemente causava interruzioni dell'ascolto quando la puntina si incastrava in qualche punto pi\u00f9 usurato del solco trascinando il flexi-disc, facendolo scivolare sul piatto del giradischi senza pi\u00f9 seguirne la rotazione, problema accentuato dal fatto che frequentemente il retro dei flexi-disk era interamente liscio. Per questo motivo spesso si appoggiavano monetine o altri piccoli oggetti sul flexi-disk, per appesantirlo ed aumentarne l'attrito sul piatto. Per le produzioni di flexi-disk per bambini esistevano degli appositi piccoli prismi a specchio, da posizionare sul perno centrale del piatto, che li appesantivano favorendone la rotazione ed al tempo stesso riflettevano delle immagini sequenziali stampate sulla superficie del disco stesso, creando una illusione di movimento e trasformandolo in un disco animato sul principio del fenachistoscopio.\nIn Italia sono celebri i flexi disc allegati alle riviste \"Il Musichiere\" e la \"Nuova Enigmistica Tascabile\", quelli distribuiti da catene commerciali come UPIM, quelli promozionali dati in omaggio in abbinamento a prodotti di consumo, come ad esempio il dentifricio Chlorodont, la cera Grey, il formaggio Invernizzi, o i flexi della Michelin contenenti i jingle dei caroselli coevi. Diffusissimi furono anche i flexi-disc animati \"Moviton System\" della Disney, prodotti per gli iscritti al \"Club Amici di Topolino\".\nProgressivamente andati in disuso a partire dagli anni '70, i flexi-disk sono stati \"riscoperti\" di recente ed utilizzati in piccole tirature per edizioni speciali, prevalentemente a scopo promozionale o pubblicitario."}
{"id": "1817103", "revid": "599013", "url": "https://it.wikipedia.org/wiki?curid=1817103", "title": "Jesper Christiansen", "text": "Caratteristiche tecniche.\nNato attaccante, diventa poi portiere.\nCarriera.\nInizia a giocare a 17 anni in \"Serie 3\", il quarto livello del calcio danese. Nel 1997 il Roskilde B 1906 gli offre un contratto e Christiansen ci gioc\u00f2 una stagione prima di passare all'\u00d8lstykke FC.\nNel 1998 fu acquistato dall OB, che in quell'anno giocava nella prima divisione danese, il secondo livello nazionale. Christiansen aiut\u00f2 alla promozione della squadra.\nNel 2000 si trasferisce cos\u00ec agli scozzesi del Rangers dove non riesce a trovare spazio e cos\u00ec la societ\u00e0 scozzese decide di cederlo in prestito, prima al Vejle BK e in seguito in Germania al .\nNel calciomercato invernale del 2003-2004 fa ritorno in patria, al Viborg FF, e viene convocato dalla Nazionale danese con cui debutta il 2 giugno 2005 nella partita vinta dalla Danimarca per 1-0 contro la .\nNell'estate del 2005 viene acquistato dal K\u00f8benhavn, dove gli viene data la maglia numero 1. Il debutto con la maglia dell'FCK arriva il 20 luglio 2005 nella trasferta di Aalborg dove la squadra di casa vinse per 1-0."}
{"id": "1817105", "revid": "148107", "url": "https://it.wikipedia.org/wiki?curid=1817105", "title": "Episodi de Il tocco di un angelo (ottava stagione)", "text": ""}
{"id": "1817107", "revid": "767487", "url": "https://it.wikipedia.org/wiki?curid=1817107", "title": "Ginger (musicista)", "text": "Attualmente fa parte dei The Wildhearts. Ha fatto parte dei Brides of Destruction solo per il 2005, scrivendo alcune canzoni assieme a loro.\nDal 2001 \u00e8 concentrato inoltre in una fruttuosa carriera solista, nonch\u00e9 in tantissime collaborazioni."}
{"id": "1817114", "revid": "148107", "url": "https://it.wikipedia.org/wiki?curid=1817114", "title": "Episodi de Il tocco di un angelo (nona stagione)", "text": ""}
{"id": "1817115", "revid": "2056951", "url": "https://it.wikipedia.org/wiki?curid=1817115", "title": "Debito al consumo", "text": "Il debito al consumo \u00e8 il debito contratto dalle persone fisiche o dalle famiglie per sostenere i consumi anzich\u00e9 gli investimenti. La peculiarit\u00e0 di questo debito, che lo differenzia ad esempio rispetto ai debiti per l'acquisto di immobili, \u00e8 che a fronte di una passivit\u00e0 finanziaria non viene scritta nel bilancio della famiglia nessuna attivit\u00e0, in quanto ci\u00f2 che viene acquistato con il debito \u00e8 destinato ad essere consumato in un breve lasso di tempo.\nIl debito al consumo viene contratto dai cosiddetti consumatori attraverso gli strumenti di credito al consumo.\nAspetti microeconomici.\nIl debito al consumo dal punto di vista microeconomico \u00e8 un aumento delle entrate di cassa attuali della famiglia a fronte di una diminuzione delle entrate di cassa future.\nEsiste un limite invalicabile all'indebitamento che una famiglia pu\u00f2 sostenere, oltre il quale non \u00e8 pi\u00f9 possibile contrarre debiti senza andare ad intaccare la spesa in beni di prima necessit\u00e0. \nTipicamente questo limite viene fissato nel 40% del proprio reddito: una famiglia che spende il 40% del proprio reddito per pagare le rate dei prestiti \u00e8 da considerarsi fortemente indebitata.\nEsempio.\nSi supponga ad esempio che una famiglia abbia un reddito mensile pari a 3000 Euro, un mutuo ipotecario con rata fissa di 500 Euro e una spesa in beni di prima necessit\u00e0 pari a 1500 Euro. I restanti 1000 Euro del reddito sono utilizzati per acquistare beni non di prima necessit\u00e0, per gli svaghi e per risparmiare qualcosa per eventuali necessit\u00e0 future. \nSi supponga che questa famiglia decida di comprare un mega televisore al plasma con relativo \"home teatre\" contraendo un prestito al consumo per un importo di 6000 da restituire in 36 rate mensili a un tasso di interesse annuo (TAEG) del 12%. Il totale degli interessi da pagare ogni mese \u00e8 pari al tasso di interesse mensile (TAEG/12) per il capitale residuo, ossia la sommatoria nei 36 mesi di 6000 * (36 - k + 1) * (12%/12), dove k \u00e8 il mese del periodo di restituzione del prestito a cui si \u00e8 arrivati. Facendo la somma, il totale degli interessi da pagare nei 36 mesi \u00e8 pari a 1110 Euro che sommati ai 6000 Euro di capitale preso in prestito danno un totale da restituire pari a 7110 Euro, il che significa una rata mensile di 197,50 Euro.\nQuindi il denaro che la famiglia ha a disposizione per spese non strettamente necessarie (tolto quindi il mutuo e i beni di prima necessit\u00e0) nei vari mesi \u00e8 pari a:\nQuesto significa che l'acquisto ha determinato un calo del reddito della famiglia di 197,50 Euro per 3 anni, pari al 19,75% del reddito disponibile per l'acquisto di beni non strettamente necessari.\nAspetti macroeconomici.\nIl debito al consumo pu\u00f2 essere utilizzato dagli stati per sostenere i consumi e aumentare il Prodotto Interno Lordo (PIL).\nCi\u00f2 viene fatto chiedendo alla banca centrale di aumentare la liquidit\u00e0 del mercato, abbassando i tassi di interesse con cui concedono prestiti.\nOvviamente questa \u00e8 un'azione limitata e a breve termine, che avr\u00e0 una ripercussione negativa almeno di pari importo nel futuro.\nAd esempio, se un governo chiede ai propri cittadini di spendere il 110% di quello che guadagnano, prima o poi per rientrare del debito le famiglie dovranno spendere il 90% del loro reddito, perch\u00e9 il restante 10% deve essere destinato al rimborso del debito (non tenendo conto degli interessi).\nIn altre parole questa tipologia di debito non pu\u00f2 aumentare i consumi, ma solo anticiparli.\nAltri effetti collaterali del credito facile sono l'aumento dell'inflazione e la possibilit\u00e0 che le famiglie diventino insolventi e quindi perdite per le istituzioni finanziarie."}
{"id": "1817118", "revid": "1272592", "url": "https://it.wikipedia.org/wiki?curid=1817118", "title": "Vespro (Magic)", "text": "Vespro (\"Eventide\" in inglese) \u00e8 un' del gioco di carte collezionabili . In vendita in tutto il mondo dal 25 luglio 2008, Vespro \u00e8 il secondo e ultimo set del mini blocco chiamato \"blocco di Landa Tenebrosa\", che comprende anche la precedente espansione Landa Tenebrosa appunto.\nAmbientazione.\nLa storia di Vespro \u00e8 ambientata nel piano dimensionale di Lorwyn, che ora ha assunto il nome di Landa Tenebrosa.\nCaratteristiche.\nVespro \u00e8 composta da 180 carte, stampate a bordo nero, cos\u00ec ripartite:\nIl simbolo dell'espansione \u00e8 un'alba capovolta, e si presenta nei consueti tre colori a seconda della rarit\u00e0: nero per le comuni, argento per le non comuni, e oro per le rare.\nVespro \u00e8 disponibile in bustine da 15 carte casuali e in 4 mazzi tematici precostituiti da 60 carte ciascuno.\nCuriosit\u00e0.\nVespro fu presentata in tutto il mondo durante i tornei di prerelease il 12 luglio 2008, in quell'occasione venne distribuita una speciale carta olografica promozionale: l\"'Eminenza del Mito\", che presentava un'illustrazione alternativa rispetto alla carta che si poteva trovare nelle bustine.\nL'unica carta gi\u00e0 stampata in set precedenti \u00e8 \"Banchetto Fosforescente\" (dall'espansione \"Visione Futura\").\nNovit\u00e0.\nVespro introduce nel gioco due nuove abilit\u00e0 delle carte.\nNuove abilit\u00e0.\nRievocare.\nUna carta con l'abilit\u00e0 \"Rievocare\" pu\u00f2 essere giocata anche quando si trova nel cimitero del proprietario, scartando una carta terra oltre a pagare il suo normale costo di mana.\nCromia.\nL'abilit\u00e0 \"Cromia\", invece, cambia da magia a magia. Il suo effetto varia in intensit\u00e0 a seconda del numero di simboli di mana di uno specifico colore presenti nel costo di mana di una o pi\u00f9 carte in una certa zona di gioco, (campo di battaglia, grimorio, mano o cimitero)."}
{"id": "1817121", "revid": "15756", "url": "https://it.wikipedia.org/wiki?curid=1817121", "title": "Santana (album)", "text": "Santana \u00e8 l'album di debutto del gruppo musicale rock di San Francisco Santana, pubblicato nel 1969.\nIl Disco.\nNell'arco di circa tre anni di esibizioni, quella che era stata originariamente una formazione in prevalenza votata al blues elettrico, come gi\u00e0 dimostrava la sua denominazione originale (Santana Blues Band), si evolse in una band seminale del cosiddetto latin rock, dopo alcuni cambi di formazione e l'ingresso in pianta stabile dei due percussionisti centroamericani Mike Carabello e Jos\u00e9 Chepito Areas. Con questo nuovo assetto il gruppo entr\u00f2 per la prima volta in sala di registrazione.\nSi tratta di un lavoro in gran parte strumentale, nel quale il complesso conserva prevalentemente le sue origini di band, dalle strutture musicali basate su improvvisazioni \"free-form\". Questo approccio esecutivo si era sviluppato progressivamente nelle loro gi\u00e0 al tempo numerose esibizioni dal vivo, dove prevalevano le jam, mutuate dal jazz. Assume un ruolo predominante nelle sonorit\u00e0 l'organo Hammond suonato da Gregg Rollie, che domina le atmosfere della maggior parte dei brani e si amalgama alla perfezione con le vibranti sezioni di chitarra e percussioni. In alcune composizioni invece \u00e8 il piano a fare da sostituto. Su suggerimento del manager Bill Graham, il complesso aveva iniziato a scrivere canzoni pi\u00f9 convenzionali, per ottenere un maggior impatto sul pubblico, ma in questo esordio riesce a mantenere l'essenza improvvisativa della sua musica.\nL'album divenne un \"major release\" da oltre due milioni di copie, nel solo primo anno di pubblicazione, in seguito all'enorme impressione suscitata dall'esibizione della band al festival di Woodstock del 1969. Anche se \"Jingo\" non riusc\u00ec a creare molto interesse quando venne pubblicato come singolo tranne che nelle Fiandre in Belgio dove arriva in prima posizione per tre settimane e nei Paesi Bassi in quarta, \"Evil Ways\", il secondo singolo tratto dall'album, entr\u00f2 nella Top Ten degli USA: fu proprio lo stesso Graham a consigliare ai Santana di incidere quest'ultimo brano, in origine pubblicato dal percussionista portoricano Willie Bobo nel 1967.\nIl long playing \u00e8 il primo dei due album omonimi alla band, l'altro \u00e8 il terzo Santana III del 1971.\nIl disco raggiunse la posizione numero 4 nella chart Billboard 200 e la numero 5 nei Paesi Bassi. Nel 2012 l'album \u00e8 stato classificato al 149\u00ba posto nella lista dei 500 migliori album secondo Rolling Stone sulla rivista \"Rolling Stone\".\nClassifica.\nAlbum"}
{"id": "1817122", "revid": "1442080", "url": "https://it.wikipedia.org/wiki?curid=1817122", "title": "Jesse Metcalfe", "text": "Biografia.\nNato in California, \u00e8 cresciuto a Waterford, nel Connecticut: si \u00e8 diplomato presso la \"Tisch School of the Arts\" della New York University. Ha origini francesi, italiane e portoghesi.\nHa esordito come attore nella soap opera \"Passions\", dove dal 1999 al 2004 ha ricoperto il ruolo di Miguel Lopez-Fitzgerald. Nel 2003 partecipa a 2 episodi di \"Smallville\" dopodich\u00e9 raggiunge la popolarit\u00e0 interpretando il giardiniere John Rowland nelle serie televisiva \"Desperate Housewives\". Dopo essersi fatto notare in \"Desperate Housewives\" inizia a lavorare per il cinema, nel 2006 \u00e8 protagonista della commedia \"Il mio ragazzo \u00e8 un bastardo\", successivamente recita nel film \"Amore in linea\" con Shriya e nell'horror \"Insanitarium\".\nNel 2009 lavora nel drammatico \"Un alibi perfetto\" di Peter Hyams, dove recita al fianco di Michael Douglas e Amber Tamblyn, sempre nel 2009 \u00e8 al fianco di Erika Christensen nell'horror \"The Tortured\".\nDal 2012 veste i panni di Christopher Ewing nel sequel di successo della TNT \"Dallas\".\nVita privata.\nJesse \u00e8 fidanzato con l'attrice Cara Santana dal 2009, per poi prendersi una pausa nel 2011 e ritornare insieme. Nel 2014 ha smentito le voci insistenti di un matrimonio a breve fra i due.\nJesse precedentemente era stato legato alla musicista Nadine Coyle.\nControversie.\nNel marzo del 2007 entr\u00f2 in un centro di riabilitazione di droga, citando l'alcolismo come causa del suo problema.\nNel novembre del 2008 ospite al World Music Awards a Monte Carlo, alla festa per il dopo evento cade dal secondo piano a 9 metri d'altezza, rompendosi il perone, ma evitando lesioni pi\u00f9 gravi.\nDoppiatori italiani.\nNelle versioni in lingua italiana dei suoi lavori, Jesse Metcalfe \u00e8 stato doppiato da:"}
{"id": "1817126", "revid": "599013", "url": "https://it.wikipedia.org/wiki?curid=1817126", "title": "Joetex Asamoah Frimpong", "text": "Carriera.\nClub.\nInizia la sua carriera in Nigeria con Gabros of Nnewi e El-Kanemi, dove diventa capocannoniere e guadagna un trasferimento all'Enyimba F.C.. Qui vince la Champions League Africana nel 2003 e nel 2004, realizzando in totale 14 gol.\nIl 3 febbraio 2006 passa in prestito alla squadra saudita Al-Nasr, con opzione di riscatto. Lascia per\u00f2 il club asiatico due mesi dopo, il 7 aprile 2006 , dopo aver segnato 3 gol in 10 gare.\nFirma cos\u00ec per i tunisini del CS Sfaxien e si rivela subito determinante nella CAF Champions League 2006, realizzando il gol del pareggio nell'andata della finale contro gli egiziani dell'Al-Ahly, competizione comunque persa per la sconfitta 1-0 nella gara di ritorno.\nNel novembre del 2006 esprime il desiderio di trasferirsi in Europa ed il 16 febbraio 2007 firma un contratto triennale con lo , squadra della Super League (Svizzera). Debutta nel massimo campionato svizzero di calcio il 25 febbraio 2007 nella vittoria 3-1 sul FC Thun, celebrando l'esordio con due reti.\nNel settembre del 2007 \u00e8 stato squalificato per quattro gare con una multa di 1.100 dollari dopo aver aggredito J\u00fcrgen Gjasula del St. Gallo durante una gara di campionato, in seguito ad una provocazione dello stesso giocatore Sangallese.\nNazionale.\nInizialmente era stato convocato nella , ma viene cacciato quando il c.t. viene informato della sua vera nazionalit\u00e0.\nHa fatto parte della Nazionale di calcio del Ghana alla Coppa delle Nazioni Africane 2006, ma non della squadra che ha partecipato ai Mondiali dello stesso anno, dopo aver passato gran parte della stagione fermo per infortunio e non aver brillato nella Coppa d'Africa.\nIl 7 febbraio 2007 ha siglato il suo primo gol per il Ghana nella vittoria 4-1 contro la Nigeria a Londra."}
{"id": "1817133", "revid": "1305772", "url": "https://it.wikipedia.org/wiki?curid=1817133", "title": "Palazzo Chigi (disambigua)", "text": "Palazzo Chigi \u00e8 un nome che si pu\u00f2 riferire a pi\u00f9 residenze storiche della famiglia Chigi:"}
{"id": "1817134", "revid": "1305772", "url": "https://it.wikipedia.org/wiki?curid=1817134", "title": "Extermination", "text": "Extermination \u00e8 un videogioco d'azione uscito in esclusiva per PlayStation 2 sviluppato dalla Deep Space, Inc. e pubblicato nel 2001 dalla Sony.\nTrama.\nSei nei panni di Dennis Riley, esperto agente operativo e membro dell'unit\u00e0 RECON, incaricato di indagare sugli avvenimenti di Fort Stewart, a seguito della completa interruzione delle comunicazioni con la base. Sotto il nome in codice ORIGIN, i ricercatori conducevano studi su una creatura aliena. Ma l'ultimo contatto ricevuto da Fort Stewart, una chiamata di soccorso, riferiva che ORIGIN era sfuggito al controllo e si richiedeva urgente assistenza per contenere la minaccia.\nDennis Riley \u00e8 inviato immediatamente alla base nel tentativo di controllare l'essere diabolico, sfuggito alla sua prigionia di laboratorio. Con indicazioni sulla missione limitate allo \"estirpare la minaccia\", il giorno 24 dicembre 2005, Riley e la sua squadra si imbarcano su un aereo diretto in Antartico. A breve distanza dalla destinazione, l'aereo militare subisce un misterioso guasto meccanico e, con uno dei motori avvolto dalle fiamme, \u00e8 costretto a un atterraggio di fortuna.\nL'intero equipaggio sopravvive per miracolo all'incidente: riuscir\u00e0 per\u00f2 ad avere altrettanta fortuna una volta all'interno di Fort Stewart? Mentre ciascuno dei membri RECON sottopone le proprie abilit\u00e0 militari alla pi\u00f9 dura, estenuante delle prove, si risveglia l'istinto di sopravvivenza, l'adrenalina scorre nelle vene e la paura si fa strada fino agli angoli pi\u00f9 bui della loro mente. \u00c8 tempo di sterminio: la selezione naturale porter\u00e0 il pi\u00f9 debole all'estinzione. Sia esso alieno o...umano.\nPersonaggi.\nIl Red Light Team, \u00e8 una squadra composta solo dal meglio dei professionisti statunitensi. Vi sono all'interno tutti ex membri del FAST (un'organizzazione che combatte i terroristi), ed \u00e8 anche il team di appartenenza di Mark, Dennis e Roger.\nInfluenze e design.\nIl gioco sembra fortemente ispirato dal film horror di John Carpenter \"La cosa\".\nIn comune c'\u00e8 anche la colonna sonora di Ennio Morricone per il film e la musica presente in \"Extermination\".\nIl gioco \u00e8 anche molto simile ad altri giochi survival horror come \"Carrier\", e \"Resident Evil\"; gli effetti speciali dell'acqua sono simili a quelli presenti nel film \"The Abyss\"."}
{"id": "1817140", "revid": "228587", "url": "https://it.wikipedia.org/wiki?curid=1817140", "title": "Exit", "text": "Exit (in inglese \"uscita\" o \"uscire\", deriva dal verbo latino composto da \"ex\" + \"ire\" = \"uscire\") pu\u00f2 riferirsi a:"}
{"id": "1817143", "revid": "599013", "url": "https://it.wikipedia.org/wiki?curid=1817143", "title": "Vincent Enyeama", "text": "\u00c8 il primatista di presenze della Nigeria con 101 partite disputate, a pari merito con Joseph Yobo.\nAssieme a Marco Amelia, Andr\u00e9s Palop, Peter Schmeichel, Gilbert Bodart e Jury \u017da\u016dno\u016d rientra nella ristretta cerchia dei portieri che sono riusciti a realizzare una rete su azione in Coppa UEFA/UEFA Europa League.\nCarriera.\nClub.\nEnyeama ha iniziato a giocare nell'Ibom Stars nel 1999. Nel 2000 si \u00e8 trasferito all'Enyimba, con cui \u00e8 rimasto fino al 2004 e ha vinto la Champions League africana nel 2003 e 2004.\nNel 2005 \u00e8 passato all'Iwuanyanwu Nationale e poi si \u00e8 trasferito in Israele, dove ha disputato due stagioni con il Bnei Yehuda Tel Aviv raggiungendo la finale di Coppa di Stato e il quarto posto in campionato, che consent\u00ec alla squadra di qualificarsi per la Coppa UEFA 2006-2007.\nNel 2007 ha firmato per l'Hapoel Tel Aviv. Con questa squadra ha vinto il campionato israeliano e la Coppa di Stato nella stagione 2009-2010. Nella stagione seguente ha segnato un gol su calcio di rigore in Champions League contro i francesi del Lione.\nLilla.\nIl 1\u00ba luglio 2011 passa al Lilla, neocampione di Francia. Dopo il prestito al Maccabi Tel Aviv torna al Lilla e diventa titolare della squadra del nord della Francia. Diventa protagonista dell'avvio positivo della sua squadra e dal match Sochaux- (0-2) a -Tolosa (1-0) non subisce alcun gol portando cos\u00ec a 855 i minuti di imbattibilit\u00e0 salendo al terzo posto del podio occupato dal portiere del PSG Salvatore Sirigu e l'ex portiere francese Gaetan Huard.\nIl 19 ottobre 2013 para un rigore a Remy Cabella nella partita contro il Montpellier consentendo cos\u00ec alla sua squadra di mantenere il vantaggio per 1-0. Il 3 dicembre 2013 grazie alla vittoria sul Marsiglia, dove si rende protagonista con 4 parate fondamentali nella vittoria per 1-0, raggiunge 1035 minuti di imbattibilit\u00e0 salendo al secondo posto del podio dei record di imbattibilit\u00e0 superando il portiere italiano del PSG Salvatore Sirigu.\nL'8 dicembre 2013 mette fine alla sua serie di imbattibilt\u00e0, che durava dalla sesta giornata Sochaux- (0-2), nella sconfitta per 1-0 sul campo del Bordeaux. L'8 febbraio 2014, in occasione della 24\u00aa giornata di Ligue 1, torna a non subire gol dopo 7 partite consecutive nella gara Lille-Sochaux 2-0. Conclude la stagione con 38 presenze e 26 gol subiti che anche grazie a lui ha fatto risultare la difesa della sua squadra la seconda migliore del campionato.\nLa prima presenza della stagione 2014-2015 la trova nel ritorno del terzo turno preliminare di Champions League nella gara Lille-Grasshopper (1-1). Il 18 settembre 2014 esordisce con la maglia del Lille in Europa League nella sfida che vide opposto il suo team al Krasnodar (finita 1-1).\nNazionale.\nEnyeama ha partecipato ai Mondiali 2002 come riserva di Shorunmu, disputando solo una partita durante la competizione. Dopo il ritiro di Shorunmu ha preso il suo posto di titolare tra i pali della Nazionale nigeriana dal 2004 al 2006. \u00c8 stato protagonista di ottime prestazioni ai Mondiali 2010. Nel 2013 ha vinto con la nazionale la Coppa d'Africa in Sudafrica e ha partecipato alla Confederations Cup in Brasile."}
{"id": "1817145", "revid": "88740", "url": "https://it.wikipedia.org/wiki?curid=1817145", "title": "Galeopsis angustifolia", "text": "La canapetta a foglie strette (nome scientifico Galeopsis angustifolia ) \u00e8 una piccola pianta erbacea dai fiori labiati appartenente alla famiglia delle Lamiaceae.\nEtimologia.\nLinneo nel 1753 nel creare il nome generico di queste piante ha pensato indubbiamente alla forma di \u201celmo\u201d del labbro superiore della corolla. \"Galeopsis\" \u00e8 un antico nome greco/latino (derivato da \"galea\" = casco) gi\u00e0 usato da Gaio Plinio Secondo (Como, 23 \u2013 Stabiae, 25 agosto 79]), scrittore, ammiraglio e naturalista romano, per qualche pianta simile alle ortiche. L'epiteto specifico (\"angustifolia\") deriva dalla forma delle foglie: strette e lanceolate.\nIl nome scientifico della specie \u00e8 stato definito per la prima volta dal botanico svizzero Jakob Friedrich Ehrhart (Holderbank, 4 novembre 1742 \u2013 Herrenh\u00e4user, 26 giugno 1795) perfezionato in seguito dal botanico germanico Georg Franz Hoffmann (1760 - 1826) nella pubblicazione \"Deutschlands Flora oder Botanisches Taschenbuch - Ed. II. 8. (1795)\" del 1795.\nDescrizione.\nQuesta specie di piante pu\u00f2 raggiungere i 30 \u2013 40\u00a0cm di altezza. La forma biologica \u00e8 terofita scaposa (T scap), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie.\nRadici.\nLe radici sono del tipo a fittone.\nFusto.\nLa parte aerea del fusto \u00e8 ascendente e a sezione tetragona a causa della presenza di fasci di collenchima posti nei quattro vertici, mentre le quattro facce sono concave. In alto \u00e8 ramoso e ai nodi \u00e8 privo di ingrossamenti. La superficie presenta dei peli crespi appressati non ghiandolosi e neppure rigidi. Non \u00e8 pruinoso.\nFoglie.\nLe foglie sono strettamente lanceolate (5 \u2013 10 volte pi\u00f9 lunghe che larghe) e a disposizione opposta; il margine fogliare pu\u00f2 essere intero o poco dentato (2 \u2013 4 denti per lato). Entrambe le pagine fogliari presentano dei peli sparsi. Sono brevemente picciolate o sub \u2013 sessili. Dimensione delle foglie: larghezza 2 \u2013 5\u00a0mm; lunghezza 20 \u2013 30\u00a0mm.\nInfiorescenza.\nL'infiorescenza \u00e8 formata da fiori (6 \u2013 10 fiori) disposti in verticillastri all'ascella delle foglie superiori, ed \u00e8 sorretta da brattee acuminato \u2013 spinose (quasi lesiniformi) molto simili alle foglie vere e proprie. Le brattee del verticillo superiore sono disposte in modo opposto.\nFiore.\nI fiori sono ermafroditi, zigomorfi (il calice \u00e8 pi\u00f9 o meno attinomorfo), tetraciclici (con i quattro verticilli fondamentali delle Angiosperme: calice\u2013 corolla \u2013 androceo \u2013 gineceo) e pentameri (calice e corolla sono formati da cinque elementi). Lunghezza del fiore: 14 \u2013 20\u00a0mm.\nFrutti.\nIl frutto \u00e8 uno schizocarpo (tetrachenio) formato da quattro nucule arrotondate all'apice e glabre.\nDistribuzione e habitat.\nFitosociologia.\nAreale alpino.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nAreale italiano.\nPer l'areale completo italiano la specie di questa voce appartiene alla seguente comunit\u00e0 vegetale:\nL'alleanza \"Stipion calamagrostis\" \u00e8 relativa alle comunit\u00e0 di ghiaioni mobili calcarei, che si sviluppano nelle aree da collinari a montane, o altri substrati ricchi di basi. In genere costituisce stadi dinamici bloccati. Questa alleanza si trova sulle Alpi, sui Carpazi e nelle zone submediterranee dell'Europa.\nTassonomia.\nLa famiglia di appartenenza della specie (Lamiaceae), molto numerosa con circa 250 generi e quasi 7000 specie, ha il principale centro di differenziazione nel bacino del Mediterraneo e sono piante per lo pi\u00f9 xerofile (in Brasile sono presenti anche specie arboree). Per la presenza di sostanze aromatiche, molte specie di questa famiglia sono usate in cucina come condimento, in profumeria, liquoreria e farmacia. Il genere \"Galeopsis\" si compone di qualche decina di specie, otto delle quali vivono in Italia. Nelle classificazioni pi\u00f9 vecchie la famiglia \u00e8 chiamata Labiatae.\nIl numero cromosomico di \"Galeopsis angustifolia\" \u00e8: 2n = 16..\nAlcuni Autori per questa specie considerano valido il nome scientifico \"Galeopsis ladanum\" .\nVariabilit\u00e0.\nPer la specie \"Galeopsis angustifolia\" sono riconosciute le seguenti sottospecie:\nIbridi.\nCon altre specie \"Galeopsis angustifolia\" forma il seguente ibrido intraspecifico (non presente sul territorio italiano):\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nAltre notizie.\nLa galeopside a foglie strette in altre lingue \u00e8 chiamata nei seguenti modi:"}
{"id": "1817148", "revid": "1305772", "url": "https://it.wikipedia.org/wiki?curid=1817148", "title": "Touch (touch rugby)", "text": "Il touch o tocco nel touch rugby sostituisce il placcaggio delle altre varianti del rugby.\nDurante gli allenamenti di rugby in Italia veniva praticata una versione senza contatto del gioco chiamata in svariati modi. L'azione per fermare l'avversario doveva essere effettuata con entrambe le mani sulla schiena del giocatore in possesso di palla.\nNel gioco internazionale del touch o nel rugby al tocco italiano invece il touch \u00e8 assegnato quando qualsiasi parte del corpo di un difensore viene a contatto con qualsiasi parte del corpo del giocatore in possesso di palla."}
{"id": "1817159", "revid": "729019", "url": "https://it.wikipedia.org/wiki?curid=1817159", "title": "Aeroporto di Kogalym", "text": "L'aeroporto Internazionale di Kogalym (in russo: \u041c\u0435\u0436\u0434\u0443\u043d\u0430\u0440\u043e\u0434\u043d\u044b\u0439 \u0430\u044d\u0440\u043e\u043f\u043e\u0440\u0442 \u041a\u043e\u0433\u0430\u043b\u044b\u043c) \u00e8 un aeroporto civile situato a 9\u00a0km dalla citt\u00e0 di Kogalym nella Chantia-Mansia, in Russia. L'aeroporto di Kogalym serve la citt\u00e0 di Kogalym ed \u00e8 la base della compagnia aerea russa Kolavia.\nTerminal.\nTerminal Passeggeri.\nTerminal Passeggeri dell'Aeroporto di Kogalym dispone della capacit\u00e0 di 300 passeggeri/ora sui voli nazionali e di 100 passeggeri/ora sui voli internazionale. L'Aeroporto offre e ospita servizi di dogana, polizia di frontiera, guardia di finanza, i servizi sanitari, un bar, un albergo, una banca e un ufficio postale. Vicino all'Aeroporto si trovano un ampio parcheggio per le macchine.\nTerminal Cargo.\nTerminal Cargo offre pi\u00f9 di 1\u00a0800\u00a0m\u00b2 di superficie per la merce dei quali 1,440 sul aperto.\nPer i voli cargo di transito \u00e8 offerta la tariffa agevolata sui carburanti della Fabbrica dei Carburanti di Kogalym della compagnia petroliefera russa LUKoil, 703 RUR/tonnellata di cherosene.\nDati tecnici.\nL'aeroporto di Kogalym \u00e8 dotato attualmente di una pista attiva cementata di 2,507 x 42\u00a0m che permette il decollo/atterraggio degli aerei Airbus A320, Antonov An-12, Antonov An-22, Antonov An-24, Antonov An-26, Antonov An-30, Antonov An-74, Antonov An-124, Boeing 737, Boeing 757, Yakovlev Yak-40, Yakovlev Yak-42, Tupolev Tu-134, Tupolev Tu-154, Tupolev Tu-204, Ilyushin Il-76 e di tutti i tipi di elicotteri.\nL'aeroporto \u00e8 attrezzato con il sistema PAPI e il sistema ILS che permettano di effettuare gli atterraggi secondo il minimo di prima categoria dell'ICAO."}
{"id": "1817170", "revid": "767487", "url": "https://it.wikipedia.org/wiki?curid=1817170", "title": "Regione Metropolitana di Bel\u00e9m", "text": "La regione metropolitana di Bel\u00e9m \u00e8 l'area metropolitana di Bel\u00e9m nello Stato del Par\u00e1 in Brasile.\nComuni.\nComprende 5 comuni:"}
{"id": "1817172", "revid": "16682223", "url": "https://it.wikipedia.org/wiki?curid=1817172", "title": "San Silvestro Papa", "text": ""}
{"id": "1817173", "revid": "767487", "url": "https://it.wikipedia.org/wiki?curid=1817173", "title": "Regione Metropolitana di Natal", "text": "La regione metropolitana di Natal \u00e8 l'area metropolitana di Natal, nel Rio Grande do Norte, in Brasile.\nComuni.\nComprende 8 comuni:"}
{"id": "1817174", "revid": "16682240", "url": "https://it.wikipedia.org/wiki?curid=1817174", "title": "San Silvestro papa", "text": ""}
{"id": "1817176", "revid": "287204", "url": "https://it.wikipedia.org/wiki?curid=1817176", "title": "Regione Metropolitana di Campinas", "text": "La regione metropolitana di Campinas \u00e8 l'area metropolitana di Campinas nello Stato di San Paolo in Brasile.\nComuni.\nComprende 20 comuni:"}
{"id": "1817179", "revid": "339392", "url": "https://it.wikipedia.org/wiki?curid=1817179", "title": "Regione Metropolitana di S\u00e3o Paulo", "text": ""}
{"id": "1817183", "revid": "16682387", "url": "https://it.wikipedia.org/wiki?curid=1817183", "title": "Nativit\u00e0 di Maria Santissima", "text": ""}
{"id": "1817185", "revid": "183694", "url": "https://it.wikipedia.org/wiki?curid=1817185", "title": "Hubert Rohracher", "text": "Hubert Rohracher \u00e8 stato uno studioso che ide\u00f2 la scienza che oggi prende il nome di caratterologia. Egli intendeva capire la natura di un individuo osservando i movimenti del corpo. Infatti, secondo Rohracher, un individuo per ogni accezione umorale ha una corrispondenza gestuale.\nLa caratterologia \u00e8 parallela alla psicologia, solo che, mentre questa studia gli aspetti interiori, la prima si occupa di quelli esteriori.\nHubert Rohracher suddivide tutti gli uomini in due grandi categorie:\nA loro volta, i primari e i secondari si dividono in attivo e passivo. In genere, i difetti maggiori stanno nella passivit\u00e0.\nMa, secondo Hubert Rohracher, nessuno \u00e8 migliore dell'altro, dato che i primari hanno alcune caratteristiche che non possiedono i secondari e viceversa, ed \u00e8 per questo che non possono essere messi a confronto e dunque sono da considerarsi alla pari."}
{"id": "1817188", "revid": "76963", "url": "https://it.wikipedia.org/wiki?curid=1817188", "title": "Ryan Carnes", "text": "Biografia.\nHa frequentato l\"'Universit\u00e0 di Duke\", dove era un membro della DUMB, la Duke University Marching Band, ed \u00e8 un batterista compiuto dall'et\u00e0 di 15 anni.\nPartendo con una campagna pubblicitaria statunitense nel 2003, sia sulla stampa che in spot pubblicitari, per la Nintendo, inizia la sua carriera di attore nel 2004, quando ha interpretato il ruolo di Lucas Jones, nella soap opera americana \"General Hospital\" venendo poi sostituito nel ruolo da Ben Hogestyn nel 2005.\nTra il 2004 e il 2006 ha fatto parte del cast della serie televisiva \"Desperate Housewives\" nel ruolo di Justin, giardiniere di Gabrielle Solis (Eva Longoria) e ragazzo di Andrew Van de Kamp (Shawn Pyfrom).\nCarnes \u00e8 stato il protagonista della commedia romantica a tematica omosessuale \"Eating Out\" (2004), ha recitato in Surf School nel 2006 ed ha anche preso parte nel video della canzone Mistake dell'attrice e cantante australiana Stephanie McIntosh. Infine, nel 2009 \u00e8 protagonista di una miniserie tv nelle vesti di Kit Walker o meglio \"The Phantom\", tratto dall'omonimo fumetto creato da Lee Falk nel 1936.\nNonostante abbia interpretato una serie di personaggi gay in \"Desperate Housewives\", \"General Hospital\" e \"Eating Out\", l'attore ha dichiarato in varie interviste di non essere gay.\n\u00c8 apparso anche nei telefilm \"The Closer\", ' e '."}
{"id": "1817190", "revid": "1310927", "url": "https://it.wikipedia.org/wiki?curid=1817190", "title": "Ismael Blanco", "text": "Caratteristiche tecniche.\n\u00c8 un attaccante opportunista, freddo sotto porta, rapido e veloce.\nPalmar\u00e8s.\nIndividuale.\n2007-2008 , 2008-2009 "}
{"id": "1817191", "revid": "19330", "url": "https://it.wikipedia.org/wiki?curid=1817191", "title": "Kaolinovo", "text": "Kaolinovo (in bulgaro \u041a\u0430\u043e\u043b\u0438\u043d\u043e\u0432\u043e) \u00e8 un comune bulgaro situato nella regione di \u0160umen di 21.477 abitanti (dati 2009). La sede comunale \u00e8 nella localit\u00e0 omonima.\nKaolinovo deve il suo nome alla presenza, nei suoi pressi, di una miniera di caolino (da cui si estrae la caolinite). Tale materiale, che viene utilizzato nella produzione di ceramiche e porcellane, nonch\u00e9 nell'industria cartaria, rappresenta la principale risorsa economica della cittadina.\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "1817193", "revid": "767487", "url": "https://it.wikipedia.org/wiki?curid=1817193", "title": "Robert Curl", "text": "Ottenne il Bachelor of Arts dell'Universit\u00e0 Rice nel 1954 e il Ph.D. dell'Universit\u00e0 di Berkeley nel 1957. Le attuali ricerche di Curl riguardano la chimica fisica.\nHa ricevuto il premio Nobel per la chimica nel 1996, insieme a Richard Smalley e Harold Kroto, \u00abper la loro scoperta del fullerene\u00bb"}
{"id": "1817197", "revid": "486946", "url": "https://it.wikipedia.org/wiki?curid=1817197", "title": "Criterio di Jacobi-Sylverster", "text": ""}
{"id": "1817200", "revid": "16682398", "url": "https://it.wikipedia.org/wiki?curid=1817200", "title": "San Daniele profeta", "text": ""}
{"id": "1817201", "revid": "486946", "url": "https://it.wikipedia.org/wiki?curid=1817201", "title": "Criterio di Sylverster", "text": ""}
{"id": "1817205", "revid": "1965197", "url": "https://it.wikipedia.org/wiki?curid=1817205", "title": "Guido Zanobini", "text": "Biografia.\nAllievo di Santi Romano, si laure\u00f2 presso l'Universit\u00e0 di Pisa il 1\u00ba luglio 1913, con una tesi in diritto costituzionale dal titolo \"Norme interne di diritto pubblico\". Successivamente fu assunto presso la biblioteca della Scuola Normale Superiore di Pisa.\nFu docente universitario sin dal 1917 come assistente di Santi Romano, conseguendo in quell'anno la libera docenza in diritto costituzionale, insegnamento che mantenne anche all'Universit\u00e0 di Cagliari dove vinse il suo primo concorso. Nel 1918 spos\u00f2 Maria Sansoni con la quale ebbe due figli, Luciano ed Enzo. \nNel 1920 vinse il concorso per l'insegnamento di diritto amministrativo all'Universit\u00e0 di Sassari, passando nel 1921 a Siena e nel 1923 all'Universit\u00e0 d Pisa dove insegn\u00f2 per 11 anni, con incarichi succedutisi nel tempo relativamente anche al diritto costituzionale, al diritto ecclesiastico e al diritto corporativo e dove fu preside della facolt\u00e0 di Giurisprudenza dal 1932 al 1934.\nNel 1934 Zanobini assunse la cattedra di diritto amministrativo presso la Facolt\u00e0 di Giurisprudenza della Regia Universit\u00e0 di Roma. Negli anni 1945-1946, fu membro della Commissione per gli studi giuridici per la Costituente, presieduta dal prof. Ugo Forti, e divenne socio di varie accademie, tra le quali l'Accademia dei Lincei, l'Accademia dei Georgofili e l'Accademia delle scienze di Torino.\nOpera.\nTra le sue opere, si ricordano sopra tutto il saggio sull'esercizio privato delle funzioni e dei servizi pubblici, che ancora oggi costituisce una pietra miliare nella trattazione dell'argomento, contenuto nel Trattato Orlando, redatto ad opera di pi\u00f9 giureconsulti (1920), i suoi studi sulle sanzioni amministrative (1924), anch'esse oggetto di approfonditi studi ancora oggi, ma in particolar modo il \"Corso di diritto amministrativo\", suddiviso in cinque volumi (il sesto, che contiene gli indici, \u00e8 stato redatto a cura del figlio di Guido Zanobini, Luciano), la cui prima edizione del primo volume risale al 1935 e che alla morte dell'Autore era giunto alla sesta edizione.\nNel dettaglio, il \"Corso\" \u00e8 suddiviso in tale maniera:\nOpera di grandissimo rilievo, il \"Corso\" \u00e8 stato a lungo tempo lo strumento preferito dagli operatori pratici del diritto, ma al suo Autore fu rimproverato, dagli studiosi e dai cultori del diritto amministrativo, di essersi limitato a \"registrare\" la normativa esistente, senza curarsi dell'evoluzione della materia trattata (metodo, peraltro, ancora in voga), non tenendo conto, tra l'altro, dei rilevanti rivolgimenti prodottisi in Italia in seguito alla crisi prodottasi negli anni 1929 - 1933, presentando cos\u00ec il diritto amministrativo come un insieme di istituti giuridici ormai stabilizzatisi nel tempo; conseguentemente, .\nZanobini fu curatore di un \"Codice delle leggi amministrative\" pubblicato nel 1927 a Firenze da Vallecchi e successivamente da Giuffr\u00e8, che tuttora viene aggiornato da specialisti della materia, e nel 1951 fu tra i fondatori della \"Rivista trimestrale di diritto pubblico\", a tutt'oggi pubblicata.\nOccorre senz'altro ricordare che al suo magistero pisano si form\u00f2 Giovanni Miele, che gli dedic\u00f2 un necrologio nel 1964 nella rivista fondata da Zanobini e che nel periodo romano si formarono sotto la sua guida studiosi come Massimo Severo Giannini, Giuseppe Codacci Pisanelli, Eugenio Cannada Bartoli, Vittorio Bachelet."}
{"id": "1817207", "revid": "599013", "url": "https://it.wikipedia.org/wiki?curid=1817207", "title": "Arkadiusz G\u0142owacki", "text": ""}
{"id": "1817215", "revid": "173469", "url": "https://it.wikipedia.org/wiki?curid=1817215", "title": "Henry FitzRoy, I Duca di Richmond e Somerset", "text": ""}
{"id": "1817221", "revid": "486946", "url": "https://it.wikipedia.org/wiki?curid=1817221", "title": "Flexy disc", "text": ""}
{"id": "1817223", "revid": "1318658", "url": "https://it.wikipedia.org/wiki?curid=1817223", "title": "Kamyana Mohyla", "text": "Kamyana Mohyla (Ucraino: \u041a\u0430\u043c'\u044f\u043d\u0430 \u041c\u043e\u0433\u0438\u043b\u0430; Russo: \u041a\u0430\u043c\u0435\u043d\u043d\u0430\u044f \u043c\u043e\u0433\u0438\u043b\u0430) traducibile letteralmente come \"Tomba di Pietra\", \u00e8 un sito archeologico che si trova nella valle del fiume Molochna, a circa un chilometro e mezzo dal villaggio di Terpinnya, nell'oblast di Zapori\u017e\u017eja, Ucraina.\nIl sito \u00e8 costituito da un isolato gruppo di blocchi di arenaria, alti fino a dodici metri, sparsi per un'area di circa 3.000 metri quadrati. Una leggenda Noghai racconta che essi sono il risultato di un tafferuglio tra due Bogatyr, i quali iniziarono a scagliarsi delle pietre a vicenda. In realt\u00e0 i blocchi iniziarono a formarsi in un banco di sabbia dell'oceano Tetide. Il sito fu per molto tempo un'isola del fiume Molochna, ma attualmente rimane pi\u00f9 a ovest del corso d'acqua. Si pensa che sia l'unico affioramento di arenaria della zona.\nScavi archeologici.\nLa forma di questa collina di sabbia ricorda molto i kurgan. Nel 1889, l'archeologo russo Nikolay Veselovsky fu chiamato a esplorare l'enigmatico sito e gli scavi iniziarono l'anno successivo. Appena si cuncluse che il complesso era un tumulo funerario, gli scavi vennero chiusi e fino al primo terzo del XX secolo non furono eseguite pi\u00f9 ricerche in situ.\nNel 1930 il sito \u00e8 stato oggetto di indagine da parte di un team di studiosi provenienti da Melitopol sotto la guida di Valentin Danylenko (1913-82). Il giovane archeologo afferm\u00f2 di aver scoperto trenta grotte con petroglifi e iscrizioni che dat\u00f2 dal XX secolo a.C. al XVII secolo d.C. Danylenko riprese il suo lavoro sul sito dopo la seconda guerra mondiale e afferm\u00f2 di aver scoperto ulteriori tredici grotte con petroglifi.\nAnche se le sue dichiarazioni suscitarono qualche dubbio, il sito fu inserito tra i luoghi di interesse storico nel 1954, questo per evitare che la zona fosse distrutta dalla costruzione di una riserva idrica. Nel corso dei decenni successivi, la condizione di petroglifi \u00e8 visibilmente peggiorata.\nInterpretazione.\nIl resoconto del lavoro di Danylenko fu pubblicato postumo, ma il tutto fu ripreso da Anatoly Kifishin nel 2001 per attirare maggiore attenzione su Kamyana Mohyla. In questo controverso lavoro, Kifishin compara i petroglifi di Kamenna Mohyla a quelli di \u00c7atal H\u00fcy\u00fck e conclude che entrambi sono legati alla scrittura cuneiforme sumera. Poco prima della sua morte, Igor Diakonov, si scagli\u00f2 pesantemente contro questa ipotesi, tuttavia venne ripresa con enfasi dai media locali e portata all'attenzione dell'opinione pubblica.\nI petroglifi vennero rinvenuti solo dentro le grotte presenti nel sito, molte delle quali sono ancora ripiene di sabbia. Le incisioni non sono state finora riparate dagli elementi o vandali, alcune sono ricoperte da una patina di tinta rossa. Siccome non sono stati rinvenuti resti di insediamenti umani nelle vicinanze, molti studiosi ritengono che la collina fu un santuario isolato, remoto. Non \u00e8 ancora chiaro se il sito risalga al paleolitico o al neolitico; in realt\u00e0 sembra pi\u00f9 probabile una datazione pi\u00f9 prossima a noi, anche se una presunta raffigurazione di mammut sposterebbe la datazione indietro nel tempo.\nNel 2006 il governo ucraino ha nominato il sito per l'inserimento nel Patrimonio dell'umanit\u00e0 dell'UNESCO. Nel complesso, le immagini ritrovate in situ rappresentano tracce di esercizi religiosi dei cacciatori e allevatori di bovini della steppa dal XX secolo a.C. al XVII secolo d.C. Alcune grotte sono di origine artificiale; i vari strati con resti rinvenuti risalgono dal neolitico fino al medio evo e questo rende il sito di Kamyana Mohyla uno dei pi\u00f9 antichi templi megalitici del mondo che \u00e8 rimasto in funzione per molte migliaia di anni."}
{"id": "1817224", "revid": "834", "url": "https://it.wikipedia.org/wiki?curid=1817224", "title": "Documenta III", "text": ""}
{"id": "1817225", "revid": "287204", "url": "https://it.wikipedia.org/wiki?curid=1817225", "title": "Leonardo Ricci (architetto)", "text": "Biografia.\nNato l'8 giugno 1918 a Roma, o secondo altre fonti a Firenze, consegue la maturit\u00e0 classica nel 1936, presso il Liceo Michelangelo di Firenze, e quindi si iscrive alla facolt\u00e0 di Architettura della stessa citt\u00e0, dove si laurea nel 1941. Dopo averlo avuto come allievo, Giovanni Michelucci, lo assume come proprio assistente. Rimane nello Studio Michelucci fino al 1946. \nOltre che esercitare la professione di architetto diviene anche docente di Composizione architettonica insegnando anche negli Stati Uniti. Viene premiato con la Medaglia d'oro alla Triennale di Milano del 1957.\nArchitettura.\nLeonardo Ricci aspira a rendere l'uomo il protagonista della sua architettura: egli sostiene, infatti, che la \"prima vera operazione architettonica non \u00e8 prendere un pezzo di carta e disegnare forme e schemi distributivi. \u00c8 immaginare nello spazio il movimento di coloro che lo abiteranno.\"\nIn questo senso, egli rifiuta le regole precostituite dell'architettura antica, bens\u00ec cerca di scardinare la visione tradizionale dell'architettura, creando spazi in grado di stimolare nuovi rapporti sociali all'interno della societ\u00e0.\nPer questo contesta l'opera di Le Corbusier, definendo l'Unit\u00e9 d'Habitation una sorta di albergo, un contenitore che non si pone il problema dell'abitare. Ricci invece predilige un'architettura tesa a valorizzare i rapporti della comunit\u00e0 e il rapporto col paesaggio; a tal fine, nei suoi progetti, egli adotta tipologie conventuali, strutture collegate tra loro tramite percorsi e passaggi attrezzati, cos\u00ec da favorire le relazioni tra le parti e quelle sociali.\nVita privata.\n\u00c8 il padre della scenografa Elena Ricci Poccetto e nonno dell'attrice Elena Sofia Ricci.\nArchivio.\nIl Fondo Leonardo Ricci, conservato nella casa fiorentina dell'architetto, \u00e8 stato catalogato dalla sua allieva Corinna Vasi\u0107 Vatovec. Consiste in 3 serie, con 15 cartelle, 6 album e 60 rotoli. Altri documenti furono da lui donati al Centro Studi e Archivio della Comunicazione dell'Universit\u00e0 degli Studi di Parma. Documentazione completa dei sei edifici di Sorgane (Firenze) \u00e8 all'Archivio delle Case Popolari di Firenze Iacp/Ater, ora Casa Spa."}
{"id": "1817229", "revid": "1793900", "url": "https://it.wikipedia.org/wiki?curid=1817229", "title": "Palazzo Chigi (Ariccia)", "text": "Palazzo Chigi \u00e8 un palazzo storico del centro storico di Ariccia, in provincia di Roma, nell'area dei Castelli Romani. Il palazzo costituisce la quinta scenografica della monumentale piazza di Corte, progettata da Gian Lorenzo Bernini, ed \u00e8 completato dal pittoresco Parco Chigi.\nStoria.\nIl palazzo dei Savelli.\nLa fabbrica del palazzo venne iniziata dai Savelli, signori di Ariccia dal 1423 al 1661, non appena entrarono in possesso del feudo.\nLa residenza originaria dei feudatari ariccini era probabilmente situata nella struttura chiamata \"Palazzaccio\", un edificio che al tempo dello storico Emanuele Lucidi, ovvero nel XVIII secolo, conservava tracce della trascorsa importanza, e che era ubicato nella zona denominata \"Gallinaro Nuovo\". Questa ipotesi sarebbe confermata da un atto notarile risalente al 2 aprile 1581, che recita:\nA partire dal 1608 inizia ad essere menzionata la nuova residenza ducale, evidentemente costruita sul finire del XVI secolo dal duca Camillo Savelli: in un atto notarile del 31 gennaio 1608 si legge \"Actum Ariciae in palatio magno Illmorum, et Exclmorum DD.\", mentre il 2 agosto 1611 si tenne un'assemblea pubblica:\nIl palazzo dei Chigi.\nDopo che il 20 luglio 1661 il cardinal Flavio ed i principi Mario ed Agostino Chigi acquistarono il feudo di Ariccia dal principe Giulio Savelli per la somma di 358.000 scudi, i Chigi pensarono subito ad un piano di risanamento urbanistico dell'abitato, e nel 1664 chiamarono Gian Lorenzo Bernini per mettere mano al progetto della Collegiata e di Piazza di Corte, oltre che del nuovo palazzo. La progettazione esecutiva fu affidata a Carlo Fontana, allievo del Bernini e suo stretto collaboratore. \nI lavori del palazzo terminarono nel 1672, con la costruzione del corpo del palazzo adiacente a Porta Napoletana. I Chigi ampliarono il vasto parco (28 ettari), risalente all'epoca dei Savelli, realizzando nuovi percorsi, fontane e manufatti vari, sempre sotto la direzione del Fontana e la supervisione di Bernini. Nel 1672 avviene la prima assoluta di \"La sincerit\u00e0 con la sincerit\u00e0, overo Il Tirinto\" di Bernardo Pasquini e nel 1673 \"Gl'inganni innocenti, ovvero L'Adalinda\" di Pietro Simone Agostini.\nNel 1740 il principe Augusto Chigi impieg\u00f2 40.000 scudi per la costruzione dell'imponente \"Torrione Nuovo\" o \"Quarto Nuovo\" del palazzo, oggi adiacente al Ponte di Ariccia, perfettamente simmetrico all'altra ala pi\u00f9 antica.\nDurante le vicende belliche legate alla Repubblica Romana (1798-1799), il Parco e il palazzo furono sconvolti dagli spostamenti delle truppe belligeranti. Anche durante la seconda guerra mondiale alcuni reparti dell'esercito alleato si accamparono all'interno del palazzo e del Parco, che venne aperto alla circolazione civile per sopperire al crollo del Ponte di Ariccia, fatto saltare il 2 giugno 1944: in questa incursione aerea furono in parte danneggiati gli affreschi neoclassici di due sale al piano nobile, ma il palazzo rimase sostanzialmente incolume.\nNel 1962 il regista Luchino Visconti gir\u00f2 nel palazzo buona parte del film \"Il Gattopardo\", tra cui la scena del dialogo tra Burt Lancaster ed Alain Delon: tuttavia la scena pi\u00f9 famosa del film, quella del ballo con Burt Lancaster e Claudia Cardinale, fu invece girata a Palazzo Valguarnera-Gangi a Palermo, la nobile dimora siciliana dove furono completate le riprese del film (altre scene furono girate in un'altra residenza patrizia palermitana, villa Boscogrande).\nIl 29 dicembre 1988 Agostino Chigi Albani della Rovere, proprietario del palazzo, lo ha venduto assieme al Parco al Comune di Ariccia con particolari condizioni. \nIl palazzo conserva il suo arredamento originario, in gran parte del XVII secolo, con un'importante collezione di dipinti (Cavalier d'Arpino, Baciccio, Pier Francesco Mola, Mario de' Fiori, Salvator Rosa, etc.), sculture e arredi barocchi di stretto ambito berniniano (parati in cuoio, consolle del Bernini, etc.), ma anche affreschi seicenteschi e neoclassici (Pietro Mulier, Giuseppe Cades, Nicola la Piccola, Liborio Coccetti, Annibale Angelini).\nIl \"Museo del Barocco Romano\".\nNel 2007 a Palazzo Chigi \u00e8 stato inaugurato il \"Museo del Barocco Romano\", che raccoglie importanti opere del '600 e '700 romano acquisite per donazione: dalla \"Collezione Fagiolo\", appartenuta allo storico dell'arte Maurizio Fagiolo, alla \"Collezione Lemme\", con un'importante raccolta di dipinti donata dagli avvocati Fabrizio e Fiammetta Lemme, le collezioni Laschena, Ferrari ed altre donazioni. Inoltre nel palazzo \u00e8 presente la \"Biblioteca Chigi\", oltre alle biblioteche di storia dell'arte donate dalla collezionista Beatrice Chiovenda Canestro, da Deoclecio Redig De Campos, gi\u00e0 direttore dei Musei Vaticani, ed altri fondi."}
{"id": "1817231", "revid": "110157", "url": "https://it.wikipedia.org/wiki?curid=1817231", "title": "Universit\u00e0 Rice", "text": "L'Universit\u00e0 Rice (in inglese Rice University) \u00e8 un'universit\u00e0 statunitense, situata a Houston (Texas). Si trova nel \"Museum District\" della citt\u00e0 ed \u00e8 vicina al Texas Medical Center.\n\u00c8 stata fondata da William Marsh Rice nel 1891 con il nome di \"The William Marsh Rice Institute for the Advancement of Letters, Science, and Art\"."}
{"id": "1817234", "revid": "118834", "url": "https://it.wikipedia.org/wiki?curid=1817234", "title": "William Cecil, 1\u00b0 Barone Burghley", "text": ""}
{"id": "1817245", "revid": "767487", "url": "https://it.wikipedia.org/wiki?curid=1817245", "title": "Fender Starcaster", "text": "La Starcaster era una chitarra elettrica prodotta da Fender. La Starcaster fu il tentativo da parte di Fender di entrare nel mercato delle chitarre semiacustiche, allora dominato dalla Gibson ES 335 e simili. Prodotta dal 1976 al 1982.\nProgetto.\nIl progetto prese vita come un altro tentativo da parte di CBS di utilizzare vecchi stock di parti, come avevano fatto con i precedenti modelli Custom e Swinger. Per i primi prototipi erano fin troppo evidenti che fossero fatti con rimanenza di Coronado, cos\u00ec il management diede l'incarico al designer Gene Fields di andare avanti con il progetto di una nuova chitarra. Il risultato fu una hollowbody pi\u00f9 in linea con lo stile Fender, con un body e una paletta tipicamente Fender.\nNonostante la qualit\u00e0 di una Starcaster da $850, i tempi in cui venne proposta non erano quelli giusti e cos\u00ec ancora una volta i chitarristi privilegiarono i modelli hollowbody della Gibson.\nLa Fine.\nFender dunque decise di non perdere tempo prezioso e di concentrarsi sui modelli classici come Stratocaster e Telecaster, e verso il 1980 la Fender Starcaster venne messa fuori catalogo."}
{"id": "1817247", "revid": "599013", "url": "https://it.wikipedia.org/wiki?curid=1817247", "title": "\u0141ukasz Piszczek", "text": "Caratteristiche tecniche.\n\u00c8 un terzino destro, dalla buona capacit\u00e0 di corsa, coadiuvata da un'ottima resistenza fisica, possiede una buona tecnica di base, pu\u00f2 essere utilizzato anche sulla linea dei centrocampisti agendo come ala destra sulla fascia.\nCarriera.\nClub.\nHertha Berlino e prestito al Zag\u0142\u0119bie Lubin.\nCresce nel Gwarek Zabrze e nel 2004 sostiene un provino per l', squadra della Bundesliga. Superatolo, l'Hertha non lo ritiene ancora pronto per un campionato di primo livello e quindi lo cede in prestito in Polonia, allo Zag\u0142\u0119bie Lubin, squadra nella quale milita per tre stagioni, durante le quali riesce anche a conquistare a sorpresa il titolo di Campione di Polonia (campionato 2006-07), realizzando 11 gol, una rete in meno rispetto al compagno di reparto Micha\u0142 Cha\u0142bi\u0144ski.\nNell'estate 2007 fa ritorno all'Hertha: per la maggior parte della stagione rimane seduto in panchina, per lo pi\u00f9 subentrando a gara in corso, ma le ultime nove gare di campionato lo vedono partire da titolare e durante una di queste, 2-2 contro l' (26 aprile 2008), realizza il suo primo gol in Germania.\nBorussia Dortmund.\nDopo essere stato svincolato, il 20 maggio 2010 passa al a parametro zero.\nApprofittando dell'infortunio di Owomoyela, Piszczek inizia il campionato 2010-11 da titolare e viene schierato da J\u00fcrgen Klopp come terzino destro. Grazie a delle ottime prestazioni, il calciatore polacco quel ruolo non lo lascer\u00e0 pi\u00f9 giocando praticamente l'intero campionato. \u00c8 proprio in questo splendido campionato disputato dal Borussia Dortmund (che alla fine vincer\u00e0 il titolo in Bundesliga) che Piszczek emerger\u00e0 grazie alle sue doti di terzino di spinta. Fornendo molti assist, diventa il giocatore che ha fornito pi\u00f9 assist del Borussia Dortmund in campionato.\nNella stagione 2011-2012 Piszczek parte sempre da titolare nel Borussia Dortmund ma nelle prime partite del campionato la squadra tedesca non riesce a tenere il ritmo dell'anno precedente a causa anche del doppio impegno di Champions league. Segna il suo primo goal con il Borussia Dortmund nella partita con il Mainz all'ultimo secondo regalando la vittoria alla sua squadra. Segna invece il suo secondo gol stagionale contro lo Stoccarda fuori casa, portando la propria squadra cos\u00ec al pareggio. Conclude la propria stagione con la vittoria in coppa e in Bundesliga, la seconda consecutiva del Borussia Dortmund colmata da sue ottime prestazioni, tanti assist e 4 gol.\nIl 5 giugno si procura un gravissimo infortunio all'anca che lo tiene fuori dai giochi per 6 mesi. Il 23 novembre 2013 rientra in campo nella sconfitta casalinga per 0-3 contro i rivali del Bayern Monaco. Il 14 dicembre 2013 torna al gol dopo l'infortunio segnando la rete della rimonta da parte della sua squadra sul campo dell'Hoffenheim che da 2-0 ha fissato il risultato sul 2-2, grazie anche al gol del compagno di squadra Aubameyang. Il 31 gennaio 2014 gioca la sua 100a partita in Bundesliga con la maglia del Borussia Dortmund entrando a 7 minuti dal termine della gara Eintracht Braunschweig-Borussia Dortmund 1-2.\nLa stagione 2014-2015 si apre con la vittoria della Supercoppa di Germania, battendo il Bayern Monaco con il punteggio di 2-0. Nell'occasione serve l'assist al compagno Aubameyang per il 2-0 finale.\nLa stagione successiva si apre con il cambio di guida tecnica passando da Jurgen Kloop al nuovo allenatore Thomas Tuchel. La prima presenza stagionale la trova il 30 luglio nella prima partita di qualificazione ai gironi di Europa League nella partita vinta 3-0 in casa del Wolfsberger. Il 28 ottobre trova il primo gol stagionale nella partita vinta 7-1 in casa contro il Paderbon; nella partita regala anche un assist vincente. Si ripete il 18 febbraio andando a segno in Europa League contro il Porto nella partita vinta in casa 2-0.\nNella stagione 2016-2017 trova la prima presenza alla prima giornata di campionato nella partita vinta 2-1 contro il Mainz. Il 20 settembre trova il primo gol nella vittoria in trasferta per 5-1 sul campo del Wolfsburg. Risulta essere una stagione particolarmente prolifica per lui infatti mette a segno altri 4 gol: nelle partite contro il Friburgo vinta 3-1, nella partita contro il Borussia M\u00f6nchengladbach vinta 4-1, nella partita contro il Werder Brema vinta 2-1 e contro il Wolfsburg nella vittoria per 3-0, arrivando cos\u00ec a 5 gol stagionali, un record per lui. L'11 aprile 2017, alla vigilia della partita di Champions League contro il , un'esplosione investe il pullman su cui viaggiavano lui e la sua squadra.\nIl 20 agosto 2018, in occasione del match di coppa contro il Greuther F\u00fcrth, Piszczek timbra la sua trecentesima gara ufficiale con il club di Dortmund.\nAl termine della stagione 2020-2021 lascia i gialloneri dopo 11 anni.\nIl ritorno in Polonia.\nIl 25 giugno 2021 viene annunciato il suo passaggio al LKS Gocza\u0142kowice-Zdr\u00f3j, club militante in III liga, quarto livello del calcio polacco.\nNazionale.\nGrazie alle sue prestazioni nella stagione del titolo, riesce a guadagnarsi la convocazione in nazionale, facendo il suo esordio il 3 febbraio 2007 in una vittoriosa amichevole, disputata a Jerez (Spagna), contro l' (4-0). La prima partita da titolare arriva pi\u00f9 di un anno dopo, nell'amichevole persa 3 a 0 contro gli , nella quale viene sostituito nell'intervallo.\nIl 5 giugno 2008, l'allora commissario tecnico della , Leo Benhakker, lo convoca per partecipare al in Austria e Svizzera, rimpiazzando l'infortunato collega Jakub B\u0142aszczykowski.\nQuattro anni pi\u00f9 tardi, esordisce da titolare agli Europei nella sfida inaugurale contro la Grecia (1-1) del 8 giugno 2012.\nViene convocato per gli Europei 2016 in Francia. e anche per i Mondiali 2018 in Russia. Al termine della rassegna iridata russa, sancita dall'eliminazione al primo turno della Polonia, si ritira dalla nazionale. Torna tuttavia in nazionale nel novembre 2019 per disputare la 66\u00aa ed ultima partita contro la .\nStatistiche.\nPresenze e reti nei club.\n\"Statistiche aggiornate al 20 novembre 2021.\"\nCronologia presenze e reti in nazionale.\n "}
{"id": "1817248", "revid": "271907", "url": "https://it.wikipedia.org/wiki?curid=1817248", "title": "Bernd Becher", "text": ""}
{"id": "1817250", "revid": "124123", "url": "https://it.wikipedia.org/wiki?curid=1817250", "title": "Serhij Svjat\u010denko", "text": "Biografia.\nSviatchenko ha conseguito un diploma d'architetto e d'artista all'Accademia d'arte e architettura di Kharkov nel 1975. Nel 1986 ottiene il dottorato alla Scuola d'architettura di Kiev.\n\u00c8 il padre del calciatore danese Erik Sviatchenko.\nStile.\nLo stile di Sviatchenko \u00e8 una forma d'espressionismo astratto. Sviatchenko cambia il motivo pi\u00f9 volte allo scopo di evocare alcune sensazioni nello spettatore. La profondit\u00e0 delle sue pitture di paesaggi \u00e8 spesso pi\u00f9 importante del motivo stesso. Il mezzo preferito di Sviatchenko \u00e8 la pittura acrilica, ma ha anche fatto arte di installazione, video, fotografia e collage. Il collage \u00e8 ci\u00f2 che lo ha reso famoso in Ucraina. L'arte astratta, come \u00e8 noto, non era accettata nell'Unione Sovietica. \nIspirazione.\nL'arte di Sviatchenko \u00e8 influenzata dal surrealismo e dall'architettura. Michelangelo e Le Corbusier, che hanno collegato l'arte con l'architettura, sono modelli per Sviatchenko. Il padre di Serge\u00ef Sviatchenko, Ievgueni Sviatchenko, che era professore universitario di architettura ed artista lui stesso, fu suo ispiratore. Mostr\u00f2 a Serge\u00ef l'arte russa di prima della Rivoluzione d'ottobre, dove il colore bianco era particolarmente usato per la luce e lo spazio nella pittura. "}
{"id": "1817251", "revid": "271907", "url": "https://it.wikipedia.org/wiki?curid=1817251", "title": "Hilla Becher", "text": ""}
{"id": "1817252", "revid": "15756", "url": "https://it.wikipedia.org/wiki?curid=1817252", "title": "Cimitero di San Michele agli Scalzi", "text": "Il cimitero di San Michele degli Scalzi \u00e8 situato nel quartiere di Cisanello della citt\u00e0 di Pisa.\nStoria.\nRicevuto l'incarico di procedere all'ampliamento del cimitero di San Michele, Massimo Carmassi inizia gli studi di fattibilit\u00e0 nel 1978 e appronta il progetto esecutivo nel 1979. I lavori sono avviati di l\u00ec a poco e conclusi, per i lotti previsti, nel 1981 (la porzione meridionale, nella quale dovevano trovare posto un corpo scale di collegamento ai ballatoi, un passaggio coperto a pianta curvilinea e i tre volumi dei servizi, ad intersezione con la porzione sudoccidentale delle vecchie cappelle, deve ancora essere realizzata), mentre non \u00e8 ancora conclusa la sistemazione del recinto semicircolare contenente i sepolcri in marmo.\nDescrizione.\nIl cimitero \u00e8 situato in un'area di espansione posta al margine orientale dell'abitato urbano, in prossimit\u00e0 del borgo di Cisanello, un tempo nucleo autonomo ed oggi conurbato nel tessuto periferico della citt\u00e0. Il complesso, ben riconoscibile dall'asse viario a collegamento con la citt\u00e0, \u00e8 collocato all'interno di una vasta area, un tempo adibita a uso agricolo e oggi incolta, circondata da complessi a uso residenziale di recente costruzione. A esso si accede sul fronte sud tramite un viale di pertinenza, ortogonale a via Parigi, che immette in un'area a parcheggio e successivamente nel recinto mortuario. Nel complesso l'impianto ad \"U\" del cimitero, definito a seguito dell'ampliamento carmassiano che ha introdotto a nord il recinto murario delle cappelle e a est il loggiato dei loculi, si configura come una sorta di cittadella murata, segno isolato e chiuso nel panorama urbano circostante.\nI volumi progettati da Carmassi si attestano attorno al preesistente cimitero, caratterizzato da un recinto a trama ortogonale contenente le tombe e, definito, sul lato occidentale, dal corpo delle cappelle. L'architetto pisano ricuce e richiude tale spazio tramite l'inserimento a nord di un percorso curvilineo che definisce, verso sud, uno spazio erboso (sorta di recinto pagano) in cui sono collocati sepolcri in marmo a forma di puri parallelepipedi e attorno al quale si distribuiscono, ruotati di 45\u00a1 gradi, i volumi contenenti le cappelle di famiglia; sul lato est \u00e8 invece collocato un corpo longitudinale a ballatoio, a volumetria compatta sviluppata su due piani, contenente i loculi. A raccordo tra i due fronti \u00e8 posto un volume articolato, con una porzione semicilindrica e una grande apertura circolare di kahniana memoria, ospitante la rampa e la scala di accesso al ballatoio. Sul lato sud, non ancora realizzato, \u00e8 ipotizzato il collegamento, tramite un passaggio curvilineo e con copertura trasparente, tra il volume di servizio ai colombari, curvilineo e con fronte orientale scandito da quattro colonne, e i tre volumi dei servizi posti a raccordo, diagonale e ortogonale, con i preesistenti colombari: una cortina di cipressi, non ancora messi a dimora, connota i tre fronti interni dell'intervento di Carmassi.\nIl corpo delle cappelle \u00e8 caratterizzato da volumi stereometrici con setti murari in laterizio che, fruiti dal percorso, danno l'impressione di quinte sceniche che rimandano ai bozzetti di un Craig o di un Roller: a rafforzare l'idea delle componenti sceniche contribuisce la differente visione di tali volumi nei due sensi di percorrenza (pure cortine di mattoni in un senso, superfici vetrate e riflettenti nell'altro) dovuta al particolare disegno delle cappelle: pavimento e due muri esterni in mattoni, altri due muri e soffitto in vetro. Il corpo dei colombari si connota invece, verso il recinto cimiteriale, per il lungo fronte in mattoni, interrotto ritmicamente dalle aperture finestrate sui due piani e, sul lato opposto, per il ballatoio in acciaio con copertura trasparente che distribuisce alle varie stanze sulle cui pareti sono situati i forni, tale articolazione evocando pi\u00f9 l'architettura residenziale che non quella funeraria. A est dei colombari \u00e8 collocato, su tre diversi livelli rivestiti a ghiaia e terra e racchiuso da un muro di recinzione in mattoni, lo spazio per le tombe: queste sono caratterizzate tutte dal medesimo disegno con lastra e stele in marmo di semplice foggia geometrica.\nNonostante la giovane et\u00e0, il complesso versa gi\u00e0 in mediocri condizioni, vuoi per la scarsa manutenzione vuoi, soprattutto, per il fenomeno di espulsione di sale da parte del laterizio, che conferisce un aspetto degradato alla muratura. La scelta di semplicit\u00e0, e di notevole forza poetica, che Carmassi ha operato nel disegno delle tombe e delle cappelle \u00e8 in parte affievolita dalla trasformazione, inevitabile, che esse hanno subito nell'uso: le cappelle trasparenti del percorso circolare ad esempio sono state trasformate in piccole stanze da appartamento, con tanto di arredo personalizzato.\nFortuna critica.\nCome sottolineato dalla critica, in San Michele Carmassi ha sperimentato soluzioni tipologiche e formali che saranno poi riprese e perfezionate nel cimitero di San Piero a Grado, di 5 anni successivo: ambedue ripropongono l'immagine della citt\u00e0 storica, dei \"luoghi murati\" dalle caratteristiche urbane (strade, piazze, logge, prospettive ora aperte ora chiuse) e si caratterizzano, come ricorda Acocella (1992), per la presenza dell'elemento comune del muro recinto, segno di separazione, evidente e marcato, fra interno e esterno che ripropone il rapporto citt\u00e0 campagna tipico della citt\u00e0 murata, segnando l'esattezza di un confine, di un limite posto a marcare la natura specifica del luogo delle sepolture attraverso immagini severe.\nSecondo Irace (1986) l'intervento di Carmassi denota una forte e chiara scelta progettuale e si configura come un tentativo di articolare attorno al preesistente segni e forme di un'ipotetica citt\u00e0 dei vivi e dei morti, laddove i materiali cadenzano un linguaggio di forme primarie che si riallaccia all'insegnamento di Kahn e all'operosit\u00e0 di Botta. Assai interessante la considerazione di Matteoni (1989) che dell'intervento sottolinea la componente scenografica, il dispiegarsi di elementi che mettono in scena un simulacro di citt\u00e0 ma che ne negano l'ordine gerarchico degli spazi."}
{"id": "1817256", "revid": "287204", "url": "https://it.wikipedia.org/wiki?curid=1817256", "title": "Lukasz Piszczek", "text": ""}
{"id": "1817260", "revid": "729019", "url": "https://it.wikipedia.org/wiki?curid=1817260", "title": "Anoressia riversa", "text": "In campo medico, per anoressia inversa, dismorfia muscolare, vigoressia o bigoressia (in inglese: \"muscle dysmorphia\" o \"bigorexia\", da cui l'italianizzazione \"bigoressia\") si intende un disturbo dell'immagine corporea, differente dall'anoressia nervosa. Infatti, l'immagine corporea percepita dalla persona \u00e8 quella di un corpo magro ed emaciato. Caratteristica peculiare di questo disturbo \u00e8 la continua e ossessiva preoccupazione per quanto riguarda la propria massa muscolare, anche a discapito della propria salute.\nDiagnosi.\nL'ossessione non trova mai realizzazione, non importano i risultati ottenuti perch\u00e9, in ogni caso, per la persona appariranno sempre inferiori a quanto voleva ottenere. Il soggetto dedica la maggior parte del tempo ad allenarsi duramente, riducendo tempo ed energie dedicate ad altre aree della propria vita. Il soggetto bigoressico pu\u00f2 arrivare a fare uso di farmaci che aumentano la tonicit\u00e0 muscolare, che possono rivelarsi tossici per l'organismo. A causa di tali sollecitazioni innaturali, il soggetto corre maggiori rischi di complicanze fisiche.\nI soggetti affetti da bigoressia sono soliti mettere in atto diversi comportamenti caratteristici tra cui:\nLa diagnosi di dismorfia muscolare risponde ai criteri diagnostici per il disturbo da dismorfismo corporeo del DSM-5 con specificazione. Il disturbo non \u00e8 quindi estendibile a coloro che mostrano solamente un marcato interesse verso il culturismo. L'anoressia riversa sta diventando sempre pi\u00f9 comune per via delle pressioni socio-culturali sul fisico maschile, che possono indurre complessi di inferiorit\u00e0 soprattutto nei giovani .\nL'anoressia inversa \u00e8 infatti particolarmente diffusa nei maschi e solitamente appare sul finire dell'adolescenza o all'inizio dell'et\u00e0 adulta. I soggetti predisposti di solito sono gi\u00e0 considerati dagli altri come dotati di un buon fisico e spesso il disturbo \u00e8 accompagnato da depressione .\nEziologia.\nNon sono ancora del tutto chiarite le cause che provocano il disturbo. Sono stati per\u00f2 individuati alcuni fattori di rischio che possono favorire la comparsa del disturbo. Il disturbo da dismorfismo corporeo \u00e8 stato infatti associato ad alti livelli di neglect in et\u00e0 infantile e ad abusi, sia fisici che psicologici, nelle prime fasi dello sviluppo . Fattori di rischio culturali sono inoltre stati ipotizzati soprattutto in quelle culture che presentano modelli corporei muscolosi e scolpiti .\nI numeri.\nSecondo una recente indagine, il numero di soggetti affetti da vigoressia in Italia sarebbe nell'ordine di 60.000 casi . Il medesimo studio ha consentito di verificare come la classe di et\u00e0 maggiormente colpita da tale disordine clinico, non sia pi\u00f9 soltanto quella tipica della tarda adolescenza, ma sia perfino maggiore negli individui di sesso maschile di et\u00e0 compresa tra i 25 e i 35 anni, e al contempo si presentano con sempre maggiore frequenza casi di vigoressia anche tra persone adulte, spesso ultraquarantenni, affascinate dall'idea di poter tornare nuovamente giovani in quanto possono esibire un fisico scultoreo."}
{"id": "1817261", "revid": "2091899", "url": "https://it.wikipedia.org/wiki?curid=1817261", "title": "Cornelis van Haarlem", "text": "Cornelis Corneliszoon fu un membro della scuola del Manierismo di Haarlem, che fu influenzata soprattutto dalle opere di Bartholomeus Spranger. Egli dipinse numerosi ritratti, alternati a numerosi episodi mitologici e biblici. Inizialmente Corneliszoon realizz\u00f2 opere a grandi dimensioni, con nudi eccezionalemente grotteschi, quasi innaturali. Pi\u00f9 tardi le sue opere acquistarono un carattere pi\u00f9 naturalistico.\nQuando i suoi genitori lasciarono Haarlem nel 1572, Corneliszoon vi rimase e fu assunto dal pittore Pieter Pietersz., suo primo maestro. Pi\u00f9 tardi, Corneliszoon studi\u00f2 a Rouen, in Francia e ad Anversa, in Belgio."}
{"id": "1817262", "revid": "204012", "url": "https://it.wikipedia.org/wiki?curid=1817262", "title": "Bigoressia", "text": ""}
{"id": "1817263", "revid": "204012", "url": "https://it.wikipedia.org/wiki?curid=1817263", "title": "Dismorfia muscolare", "text": ""}
{"id": "1817272", "revid": "219110", "url": "https://it.wikipedia.org/wiki?curid=1817272", "title": "Cimitero di San Piero a Grado", "text": "Il cimitero di San Piero a Grado \u00e8 situato nell'omonima frazione del comune di Pisa.\nStoria.\nMassimo Carmassi riceve l'incarico di ampliare il cimitero di San Piero nel 1982 e avvia un primo studio di definizione dell'impianto, formalizzato nel febbraio 1983; tale progetto prevedeva un recinto con elementi di pura geometria disseminati liberamente all'interno. In una seconda fase, di poco successiva, tale concezione viene superata: \u00e8 conservato il recinto murario mentre vengono introdotte tre stecche longitudinali (le cappelle e i colombari), disassate e convergenti verso una cappella ottagonale. Una volta definita tale idea, il progetto generale viene approntato rapidamente, mentre assai lunga ed elaborata \u00e8 la definizione dei singoli elementi, i cui particolari costruttivi sono variati e ridisegnati pi\u00f9 volte, con costanti ripensamenti che si protraggono sino al 1995 (i particolari architettonici vengono definiti tra l'agosto del 1985 e l'aprile del 1986; una nuova planimetria generale e nuovi progetti esecutivi per gli edifici dei loculi, muro di recinzione, impianti e servizi, cappelle, sarcofagi ed ossari vengono disegnati tra il 1993 ed il 1995). Particolare attenzione \u00e8 stata riposta nello studio delle cappelle - studiate diversamente sia la muratura che la copertura e variata la cornice - e della muratura in laterizio: riguardo a quest'ultima gli elaborati grafici contengono molte soluzioni per la tessitura del mattone, che vanno da quelle pi\u00f9 semplici a ricorsi orizzontali, ad un impaginato a 45\u00ba, sino all'inserimento di strisce colorate o di fasce arretrate, tra le quali \u00e8 stata poi scelta quella pi\u00f9 semplice ed omogenea. I lavori del primo lotto, eseguiti dalla ditta Sacaim di Venezia, vengono avviati nel 1986: sin dall'esordio si verificano difficolt\u00e0 di collaborazione tra il progettista ed il direttore dei lavori, l'ingegner Paolini, il quale chiede al Genio civile la sospensione dei lavori per mancanza di adeguamento alle norme sismiche.\nTale sospensione offre a Carmassi l'opportunit\u00e0 di rivedere e trasformare alcuni elementi, fatto questo che va a tutto vantaggio delle nuove soluzioni. Concluso il primo lotto, comprendente uno dei due colombari, i lavori del secondo, questa volta diretti dall'architetto Dunia Andolfi e realizzati dall'impresa Guidi, vengono formalmente avviati il 5 maggio del 1993. Il cantiere \u00e8 ancora aperto ed in via di ultimazione: a tutt'oggi \u00e8 al livello di semplice fondazione la stecca dei colombari pi\u00f9 prossima al vecchio cimitero, mentre non sono state ancora tracciate la cappella ottagona ed i servizi addossati al muro del vecchio cimitero; debbono ancora essere realizzate pressoch\u00e9 integralmente le finiture.\nIl problema delle infiltrazioni di acqua.\nAl 2014, la parte nuova del cimitero, ormai ultimata da diversi anni, risulta oggetto di copiose infiltrazioni di acqua in alcune sue parti, problematica che rende necessario il trasferimento di circa un centinaio di salme in una nuova area ancora da realizzare.\nDescrizione.\nL'intervento di Carmassi, ampliamento verso est del preesistente cimitero di San Piero, si inserisce nel piatto paesaggio agricolo lambito verso occidente dalla pineta mediterranea di Tombolo, e si situa in prossimit\u00e0 della basilica romanica di San Piero a Grado, forte emergenza paesaggistica e storica. Il complesso, che sembra emergere in modo discreto e naturale dalla pianura grazie alla compattezza del recinto murario il cui disegno si adatta al tracciato poderale, \u00e8 delimitato a nord dalla strada che si innesta sulla strada statale che collega Pisa al Mare. Il rapporto col preesistente cimitero sembra risolto da Carmassi all'insegna della diversit\u00e0 (diverse le tipologie, le soluzioni formali, le scelte materiche ed i valori cromatici), mentre viene chiaramente ricercato un dialogo con la vicina basilica di San Piero, della quale vengono rievocate la compattezza muraria e la consistenza cromatica (nel cimitero come nella chiesa mattoni fatti a mano dello stesso colore e grana).\nEsterno.\nIl nuovo cimitero si aggrega al fronte orientale del preesistente, caratterizzato da un muro di cinta dal quale emergono i volumi compatti delle cappelle ed i filari di cipressi. Esso \u00e8 costituito da un'ampia area, racchiusa verso sud da una grande muraglia a pianta curvilinea, compressa tra due torrette cilindriche, a conclusione della quale due tagli verticali, evidente richiamo alle feritoie delle fortificazioni, permettono di traguardare il paesaggio estero. Elementi di cerniera sono a nord ovest il corpo ottagono della cappella, probabile omaggio al Santo Sepolcro pisano, e, a est, i volumi dei servizi igienici (corpo cilindrico con copertura trasparente), dell'accesso, del deposito e della guardiola, racchiusi in una stecca parallela al fronte stradale nella quale un introibo circolare immette al cimitero.\nInterno.\nAll'interno del recinto piazza sono posizionati i vari corpi, distribuiti parallelamente al fronte sud del vecchio cimitero oppure lievemente disassati (uno dei due colombari), intervallati da un sistema di 3 piazze interne e collegati visivamente tra di loro grazie ad un sistema di aperture che permettono di traguardare trasversalmente l'intero invaso. Procedendo da sud vero nord un recinto erboso per le inumazioni addossato alla muraglia si pone ad una quota pi\u00f9 elevata rispetto al piano sottostante, cos\u00ec da non risultare visibile dal cortile principale; tale dislivello \u00e8 stato utilizzato dal progettista per realizzare un muro i cui moduli quadrati (lastre di travertino sovrastate da una cornice modanata) fungono da ossari. Alla quota pi\u00f9 bassa \u00e8 situato il pavimento a lastre tombali, sempre in travertino, che evoca le soluzioni degli antichi recinti funerari (dal Camposanto monumentale agli interni delle cattedrali romaniche e gotiche). Questo invaso in marmo, dal disegno estremamente rigoroso, \u00e8 racchiuso a sud ovest dalla grande muraglia curvilinea e a settentrione dal muro cieco del corpo delle cappelle, ambedue in laterizio: tale spazio raggiunge - grazie alla completa introversione (come un chiostro che consente solo di intuire l'esterno), all'astrattezza delle forme e all'uso esplicitamente dialettico dei materiali (il travertino ed il mattone) - un risultato di rara bellezza ed armonia, configurandosi come un luogo dal forte carattere meditativo.\nLa stecca delle cappelle si ricongiunge visivamente alla muraglia curvilinea grazie alle fughe prospettiche della parete, anche se nella realt\u00e0 le due cortine murarie sono separate da un'apertura che conduce al livello sottostante.\nTale edificio, a pianta rettangolare e volumetria compatta a forte sviluppo longitudinale, \u00e8 articolato tramite passaggi trasversali in tre nuclei, ciascuno contenente dieci cappelle.\nAl fronte nord - un'austera muratura in mattoni con due semplici aperture di collegamento - fa da contrappunto il lato delle cappelle, somma di cellule completamente rivestite in travertino sulla parete delle quali si sovrappongono 4 sepolture: conclude ed enfatizza il tutto la possente cornice modanata e la teoria di cipressi, uno per ogni cappella, posti a riequilibrare, come segni verticali, la forte traccia orizzontale della fuga prospettica della cimasa.\nLievemente divergente rispetto al corpo delle cappelle, e con esse formante uno slargo profondo avente come fondale l'ultima porzione della muraglia curvilinea, si dispone uno dei due colombari: questo, come l'altro non ancora realizzato, si configura come un parallelepipedo a forte sviluppo longitudinale, la cui compatta muratura in laterizio si apre verso l'esterno soltanto tramite 3 aperture per fronte. Tali aperture si configurano sul lato sud come semplici portali architravati e sul lato nord hanno invece un profilo a \"T\" ripartito al centro da due colonne binate in metallo a sostegno dei sovrastanti architravi in profilato metallico, soluzione questa che per raffinatezza e composizione ricorda certe soluzioni scarpiane. L'interno, a un solo piano, \u00e8 illuminato grazie alla copertura trasparente ed \u00e8 caratterizzato da un fronte a mattoni e l'altro, ospitante i loculi, rivestito in travertino.\nIn generale il complesso propone una grande accuratezza e raffinatezza nel progetto e nel disegno dei particolari: si vedano per il laterizio, la trama della muratura, la variet\u00e0 delle soluzioni per cantonali, architravi, stipiti dei portali e cornici; per i ferri i giunti della carpenteria della copertura e le colonne; per i marmi le cimase e le lastre tombali. Molto accurato \u00e8 inoltre lo studio delle calate, inserite in nicchie delle muratura e rivestite con copertine in acciaio, ed il disegno degli infissi, fatti realizzare espressamente.\nFortuna critica.\nIl complesso ha goduto, sin dalle prime pubblicazioni dei progetti su riviste, di una notevole fortuna critica, giacch\u00e9 in esso \u00e8 stata colta l'evoluzione e la raggiunta maturit\u00e0 di quei temi progettuali gi\u00e0 sperimentati nel precedente cimitero di San Michele agli Scalzi: anche in questo caso emerge il tentativo di riproporre, nell'indeterminato paesaggio della periferia, un segno archetipo, ovvero quella della cittadella murata e formalmente autonoma, capace di ricostruire, da sola, l'immagine urbana. Secondo Acocella (1992) tema pregnante dell'intervento \u00e8, ancora una volta, il muro-recinto, elemento di separazione, evidente e marcato, fra interno e esterno e tra citt\u00e0 e campagna, che si connota come confine esattamente tracciato ovvero come atto archetipo di appropriazione del sito. Il carattere meditativo di questo spazio, che traduce con accenti quasi metafisici una citt\u00e0 sovratemporale e sovrastorica fatta di piazze, battisteri e muri dalla chiara geometria, \u00e8 sottolineato anche dal Matteoni (1989)."}
{"id": "1817276", "revid": "1318658", "url": "https://it.wikipedia.org/wiki?curid=1817276", "title": "Carrozza a due piani", "text": "La carrozza a due piani \u00e8 una soluzione costruttiva adottata da varie amministrazioni ferroviarie per aumentare la capienza dei treni limitando nel contempo l'aumento della lunghezza e del peso dei convogli.\nIl problema della capienza dei treni.\nUno dei problemi che si presentano agli esercenti di linee ferroviarie \u00e8 come incrementare il traffico passeggeri senza dover ricorrere a soluzioni costose. Per incrementare infatti il numero di persone sono disponibili le seguenti opzioni:\nRisulta evidente che la prima soluzione \u00e8 quella pi\u00f9 allettante in assoluto, ma anche la pi\u00f9 onerosa, in quanto costruire nuove linee ferroviarie, o incrementare i binari esistenti sullo stesso tracciato, risulta sicuramente problematico. Ai non trascurabili costi di natura economica vanno poi sommati le tempistiche, spesso lunghe a causa delle difficolt\u00e0 di costruzioni, dovute per lo pi\u00f9 ad un ambiente urbano denso, a caratteristiche geofisiche complesse o in generale alla mancanza di spazio.\nLa seconda soluzione, per quanto percorribile, \u00e8 anch'essa difficilmente praticabile. \nL'aumento della frequenza dei treni non sempre \u00e8 facilmente ottenibile con il semplice aumento dei segnali di protezione e delle sezioni di linea, mentre un incremento della velocit\u00e0 dei convogli non porta sensibili vantaggi, specie se il servizio che si \u00e8 chiamati a svolgere \u00e8 di tipo locale/regionale, dove il numero elevato di fermate vanifica una velocit\u00e0 di punta elevata. Se la linea ferroviaria poi \u00e8 satura, qualsiasi ritardo anche minimo di un solo convoglio comporta ritardi a catena per i treni che seguono, con ovvie pesanti ripercussioni sul servizio di trasporto ferroviario.\nL'incremento del numero delle carrozze di un convoglio \u00e8 la strada pi\u00f9 facilmente percorribile. Le controindicazioni sono per\u00f2 dovute alla lunghezza delle banchine delle stazioni, che, specie in quelle secondarie, non sempre sono adeguate alla fermata di convogli lunghi, e dalle prestazioni del materiale rotabile. Specialmente per un servizio di carattere locale, l'accelerazione di un convoglio \u00e8 fondamentale per ridurre i tempi di percorrenza, e l'aumento del peso rimorchiato non favorisce tali prestazioni. Tale problema non si pone se i convogli sono composti da elettrotreni, dove cio\u00e8 all'aumento del numero delle carrozze rimorchiate corrisponde un pari aumento di numero di automotrici.\nLa quarta soluzione \u00e8 quella pi\u00f9 frequentemente applicata, e nella quale si inserisce l'introduzione delle carrozze a due piani, che, con un aumento di peso contenuto, incrementano la capienza di persone in maniera sensibile. Tale soluzione \u00e8 spesso adottata per le linee ferroviarie di carattere locale/regionale a denso traffico, e pi\u00f9 di recente si \u00e8 imposta anche per le grandi arterie di comunicazione percorse da treni ad alta velocit\u00e0.\nLe carrozze a due piani.\nGeneralit\u00e0.\nGeneralmente una carrozza a due piani comporta una capienza aumentata del 40-60% rispetto ad un veicolo normale ad un solo piano di pari lunghezza, ma in alcuni casi si raggiunge il raddoppio. Va detto che il peso invece risulta molto contenuto rispetto all'incremento di capacit\u00e0 di trasporto, il che comporta quindi un minor scadimento delle prestazioni, a parit\u00e0 di locomotore, di un convoglio con la stessa capienza ma con un maggior numero di carrozze a singolo piano.\nI limiti di tale soluzione sono dovuti alla sagoma limite di ogni amministrazione ferroviaria. Se in Nord America e in Australia tale sagoma \u00e8 molto generosa, all'estremo opposto in Inghilterra le carrozze a due piani non hanno mai avuto diffusione, fatto salvo un solo esperimento subito dopo la seconda guerra mondiale. In generale le carrozze a due piani sono ampiamente diffuse. \nSi pu\u00f2 dire che in altezza una carrozza a due piani ha bisogno di un franco minimo di circa 4500\u00a0mm, con quindi un'altezza sul piano del ferro del piano basso di circa 350-400mm. In larghezza non vi sono limiti, fermo restando che si deve rispettare la sagoma limite vigente nell'amministrazione ferroviaria. \nNon vi sono restrizioni di velocit\u00e0 per la tipologia costruttiva a due piani rispetto a quella standard a singolo livello, come dimostrato sia in Giappone che in Francia, dove treni ad alta velocit\u00e0 a due piani raggiungono i 270\u2013320\u00a0km/h senza problemi di stabilit\u00e0.\nSoluzioni costruttive.\nVarie sono le tipologie costruttive delle carrozze a due piani, influenzate da fattori quali la sagoma limite e l'altezza dei marciapiedi. La prima influenza la costruzione in altezza e la disposizione delle porte intercomunicanti, facendo optare per varie soluzioni. La seconda invece determina la posizione delle porte di accesso.\nDue sono le tipologie costruttive per quanto riguarda i piani: con due piani sovrapposti fra i carrelli e mezzanino alle estremit\u00e0, e con piano inferiore fra i carrelli e piano superiore per tutta lunghezza. Nel primo caso l'intercomunicante \u00e8 posto all'altezza standard, compatibile quindi con le altre carrozze dell'amministrazione ferroviaria. Nel secondo caso invece si ha un intercomunicante posto pi\u00f9 in alto rispetto agli standard, e quindi tale carrozza potr\u00e0 essere accoppiata solo con altre dello stesso tipo.\nUgualmente diversa la disposizione delle porte d'accesso. Specialmente con i marciapiedi delle stazioni bassi, si preferisce di solito collocare l'accesso in carrozza sul piano basso, per poi collocare scale interne che portano al mezzanino e al piano superiore. Tale soluzione \u00e8 d'obbligo se la carrozza \u00e8 priva di mezzanino posto sopra i carrelli. L'altra soluzione prevede invece le porte di accesso sul mezzanino, con poi scale che portano al piano ribassato e a quello superiore.\nElencate le generalit\u00e0 costruttive, passiamo ad esaminare le varie tipologie di carrozze a due piani costruite.\nTipologie.\nCarrozza con mezzanino e accesso sul mezzanino.\n\u00c8 stata fra le tipologie pi\u00f9 diffuse, adottata da SNCF e dalle Ferrovie dello Stato sulla fine degli anni '70 e inizio anni '80, e poi da DB negli anni '90. Anche varie amministrazioni ferroviarie giapponesi hanno adottato tale soluzione sia per i treni metropolitani che per i \"treni proiettile\" (\"dangan ressha\") che percorrono le linee ad alta velocit\u00e0 Shinkansen, come i modelli E1 ed E4 \u201cMax\u201d delle JR East. \nQuesto schema costruttivo garantisce un'ampia capienza pur senza necessitare di sagome limite generose: le carrozze Due Piani italiane, pur essendo alte solo 4320\u00a0mm e larghe 2830, avevano una capacit\u00e0 di centocinquanta posti a sedere, anche se un po' compressi. L'accesso \u00e8 posto sui carrelli, e dal vestibolo si accede mediante mezze scale al piano superiore e a quello ribassato. Lo svantaggio di questa soluzione \u00e8, in assenza di piattaforme in stazione assai elevate, la presenza di scale d'accesso, con quindi limiti per la velocit\u00e0 di incarrozzamento, nonch\u00e9 impossibilit\u00e0 d'accesso per persone diversamente abili in carrozzella o con difficolt\u00e0 motorie. In Giappone queste limitazioni sono meno sentite, grazie alle alte piattaforme d'accesso presenti nelle stazioni.\nCarrozza con mezzanino e accesso sul piano ribassato.\n\u00c8 la tipologia scelta per diversi rotabili italiani di moderna concezione, quali le carrozze formanti i convogli Vivalto, i TAF e i TSR di Trenord. Grazie all'ingresso a raso, l'incarrozzamento risulta pi\u00f9 veloce, e risolve il problema dell'accesso per le persone diversamente abili. Tuttavia, nei convogli citati c'\u00e8 un dislivello di un paio di gradini tra vestibolo e piano ribassato che, aggiungendosi alla scala per il piano superiore e ai gradini per il mezzanino, ostacolano i disabili ad accomodarsi. La soluzione con mezzanino e accesso sul piano ribassato \u00e8 presente anche sulle nuove carrozze regionali delle OBB e sulle carrozze letto e Intercity delle Ferrovie Finlandesi (tipo Intercity 2). \n\u00c8 interessate notare tuttavia che esiste una sostanziale differenza fra le carrozze italiane e quelle austriache e finlandesi. Su quelle italiane l'accesso al piano superiore avviene direttamente dal vestibolo del piano ribassato, con scale che quindi vanno ad occupare parte della superficie destinata solitamente ai passeggeri. Ne risulta quindi un minor sfruttamento della superficie disponibile. A peggiorare la situazione, sui TAF tali scale sono assai ripide, con conseguente disagio per l'utenza.\nNelle carrozze austriache e finniche invece, l'accesso al piano superiore avviene mediante doppia rampa, la prima che porta al mezzanino, la seconda che da esso porta al piano superiore: questa soluzione quindi comporta una massimizzazione dello spazio a disposizione per i sedili dei passeggeri. Questa soluzione \u00e8 presente anche nel pi\u00f9 recente Hitachi Rock.\nQuale delle due soluzioni sia quella ottimale \u00e8 difficile dirlo. La presenza di ben quattro scale sui convogli regionali italiani dovrebbe facilitare l'incarrozzamento rapido, senza code sulle scale interne in attesa che la gente si sistemi. Viceversa nelle carrozze regionali austriache la capacit\u00e0 risulta decisamente superiore, cosa sempre utile nei treni pendolari.\nCarrozze con piano superiore a tutta lunghezza e accesso al piano ribassato.\nQuesta tipologia ha il vantaggio di creare l'intercomunicazione su un solo livello, quello superiore, senza dover ricorrere al mezzanino ed alle scale per percorrere il treno da carrozza a carrozza. L'accesso al piano ribassato poi facilita la salita alle persone diversamente abili, i cui posti riservati si trovano sul piano inferiore. Gli svantaggi di tale formula consistono nella impossibilit\u00e0 di operare con carrozze normali, a causa dell'intercomunicante posto a diversa altezza (pi\u00f9 in alto rispetto alle carrozze standard) e nella lunga rampa di accesso al piano superiore, solitamente rivolta verso le estremit\u00e0 della vettura, che non consentono un rapido incarrozzamento. Per questo motivo tale soluzione \u00e8 stata adottata solo per treni a lunga percorrenza, quali gli IC2000 svizzeri, i TGV Duplex francesi e le carrozze Superliner della statunitense Amtrak.\nCarrozze con due piani a tutta lunghezza.\nEsistono, negli Stati Uniti, carrozze con due livelli per tutta la lunghezza della vettura. Il piano superiore \u00e8 continuo, mentre l'inferiore pu\u00f2 essere suddiviso fra mezzanino e piano ribassato, oppure su un solo livello, comunque posto pi\u00f9 in alto dei carrelli. Queste soluzioni, sicuramente vantaggiose a livello di spazio a disposizione, richiedono per\u00f2 una sagoma limite notevolmente alta, non applicabile facilmente in altre amministrazioni. Per esempio, le carrozze della Colorado Rail hanno un'altezza di 6033\u00a0mm. Tali vetture hanno due intercomunicanti sovrapposti, uno standard sul mezzanino, e uno per il piano superiore."}
{"id": "1817277", "revid": "709565", "url": "https://it.wikipedia.org/wiki?curid=1817277", "title": "Life Model Decoy", "text": "I Life Model Decoy (spesso abbreviati in LMD) sono oggetti immaginari dei fumetti Marvel Comics comparsi per la prima volta in \"Strange Tales\" (Vol. 1) n. 135 (agosto 1965).\nAndroidi dello S.H.I.E.L.D. progettati per duplicare tutti gli aspetti esteriori di una persona vivente, i Life Model Decoy possono essere controllati direttamente dal proprietario, che pu\u00f2 vedere e parlare attraverso di loro. Ideati come perfette controfigure di VIP o bersagli ad alto rischio, i LMD replicano alla perfezione qualsiasi indicatore biologico della persona che sostituiscono, ad esempio le impronte digitali, i peli, l'epidermide, il parlato, l'odore, l'iride, la retina, il linguaggio del corpo e perfino gli schemi di pensiero, riuscendo cos\u00ec a raggirare perfino i telepati sebbene non i superumani dotati di sensi ipersviluppati come Wolverine, Devil e Jessica Drew.\nI Life Model Decoy pi\u00f9 ricorrenti dell'Universo Marvel sono probabilmente quelli con le fattezze di Nick Fury.\nStoria.\nNel 1961, durante una missione in Francia, tre membri della lobby nota come Ruota Della Fortuna, Nick Fury (Gemelli), suo fratello Jake (Scorpione) e il professor Thomas Davidson (Vergine) rinvengono una tecnologia auto-replicante risalente al Rinascimento che viene successivamente rimaneggiata dallo stesso Davidson portando alla creazione dei primi Life Model Decoy.\nPochi anni dopo Fury sperimenta per la prima volta sul campo i LMD servendosene per sfuggire ad un attentato dell'HYDRA, venendo in seguito nominato direttore dello S.H.I.E.L.D., utilizzando abitualmente lo stratagemma di sostituirsi con un androide per raggirare i nemici ed arrivando a sostituire Dum Dum Dugan con un Life Model Decoy estremamente avanzato dopo la morte in battaglia dell'originale nell'estate del 1966. Nel corso degli anni lo S.H.I.E.L.D. ha inoltre costruito dei Capitan America LMD, mentre Tony Stark ha dedotto il segreto di tale tecnologia usandola per creare dei sosia di s\u00e9 stesso o di altri supereroi.\nCol tempo, anche diversi supercriminali si sono impadroniti della tecnologia dei Life Model Decoy, tra cui il Teschio Rosso, Scorpio, che crea un'intera formazione dello Zodiaco composta da androidi, e il dottor Arnim Zola che realizza in segreto il primo LMD modello Delta, il quale si replica poi in maniera esponenziale generando una serie di androidi dotati d'autocoscienza (i Deltite) con cui tenta di impadronirsi dello S.H.I.E.L.D. venendo ostacolato da Fury ma provocando il temporaneo smantellamento dell'organizzazione.\nNel corso della sua guerra segreta a Latveria Nick Fury si serve di un sofisticato LMD per non essere attaccato mentre Maria Hill, dopo la sua nomina a direttrice dello S.H.I.E.L.D. inizia a servirsi dei Life Model Decoy in concomitanza con lo scoppio della guerra civile dei superumani dopo essere stata ammonita da Fury sull'imminente invasione segreta degli Skrull.\nLife Model Decoy conosciuti.\nEsistono un numero indefinito di Life Model Decoy, una serie dei quali sono indicati solamente tramite un numero: 281, 361, 391, 399, 442, 737 e 857. I pi\u00f9 comuni sono tuttavia quelli realizzati sulle fattezze di persone viventi o vissute:\nInoltre sono stati realizzati dei LMD con incarichi di assistenza generalmente dotati di nomi e sembianze casuali, ad esempio Annie, incaricata di assistere il generale Ross, Chuck, incaricato di fare da autista all'Hulk Rosso e Joanie, costruita dall'A.I.M. per infiltrarsi nella cultura giovanile degli anni settanta.\nPoteri e abilit\u00e0.\nIn quanto androidi i Life Model Decoy possiedono vari attributi sovrumani quali forza, velocit\u00e0, resistenza e agilit\u00e0 ampiamente al di sopra dei limiti di un comune essere umano; sono completamente immuni alla stanchezza e al dolore fisico, dispongono di capacit\u00e0 cognitive simili ai processi di un computer, nonch\u00e9 di equilibrio, coordinazione e riflessi superumani. Grazie ad un sistema interno di naniti i LMD sono inoltre in grado, entro certi limiti, di ripararsi autonomamente."}
{"id": "1817278", "revid": "113423336", "url": "https://it.wikipedia.org/wiki?curid=1817278", "title": "Inisero Cremaschi", "text": "Biografia.\nGiornalista pubblicista, redattore editoriale e critico letterario, scrittore, curatore di \"Tuttilibri\" Rai-TV, \u00e8 stato un promotore della fantascienza italiana con l'antologia \"Universo e dintorni\" (Garzanti) e la collana \"Andromeda\".\nNaturalizzato milanese, dove si era sposato per la prima volta con la scrittrice di fantascienza Gilda Musa, Cremaschi ha vissuto diversi anni a Palazzolo sull'Oglio, dove, dopo la perdita della prima moglie, si \u00e8 risposato con l'artista Elisa Clerici.\nHa sceneggiato otto telefilm per la Rai-TV, fra i quali \"A come Andromeda\" (1972), dove ha anche sostenuto una parte come attore.\nOpere.\nRaccolte di racconti.\nCome narratore ha pubblicato le raccolte:"}
{"id": "1817281", "revid": "122970886", "url": "https://it.wikipedia.org/wiki?curid=1817281", "title": "La Tecnica della Scuola", "text": "La Tecnica della Scuola \u00e8 stata una rivista quindicinale italiana dedicata al mondo della scuola, dell'istruzione e della didattica fondata a Catania nel 1949 e pubblicata fino al 2014. Rimane una omonima casa editrice e un sito web, dedicati agli stessi temi. \nStoria editoriale.\nLa rivista quindicinale esord\u00ec il 10 maggio del 1949 e si occupa prevalentemente di normativa in ambito scolastico. Nel corso della sua storia ha assunto un ruolo di primo piano nel particolare settore dell'informativa scolastica, svolta in modo autonomo rispetto ai sindacati di settore, diventando un punto di riferimento per gli insegnanti e gli operatori scolastici delle scuole primarie e secondarie in Italia.\nLa rivista raccoglie e commenta la legislazione sulla la scuola e il mondo dell'istruzione obbligatoria in Italia. Ha cessato le su pubblicazioni il 31 agosto 2014.\nVersione on line.\nIl ruolo acquisito dalla rivista sia nell'informativa giuridica che nella didattica \u00e8 sfociato nel 1998 (1\u00ba settembre) nella creazione di un sito web www.tecnicadellascuola.it che ha contenuto la banca dati delle norme scolastiche italiane dall'inizio del Novecento. Direttore editoriale Daniela Girgenti; Direttore responsabile: Alessandro Giuliani;Vice Direttore Reginaldo Palermo.\nDal portale \"Scuola In Web\" si accede direttamente ai siti delle scuole italiane. Un apposito motore permette anche di raggiungere le pagine dove sono pubblicati i piani di offerta formativa delle scuole italiane di ogni ordine e grado. (ora non pi\u00f9 presente sul web)\nLa casa editrice.\nLa Casa editrice, sulla base dell'esperienza accumulata negli anni con la rivista, ha sviluppato una attivit\u00e0 editoriale di testi che riguardano in prevalenza il mondo della scuola, ma che spazia anche in opere culturali varie.\nHa pubblicato inoltre una serie di volumi incentrati soprattutto sulla didattica e su altri argomenti di interesse scolastico.\nNel 1994, la casa editrice ha creato anche la rivista \"ScuolaIsieme\", un bimestrale di cultura, didattica e nuove tecnologie che tratta sempre di formazione e aggiornamento scolastico, con un taglio maggiormente orientato alla didattica. Ha cessato le sue pubblicazioni il 31 agosto 2014."}
{"id": "1817282", "revid": "173469", "url": "https://it.wikipedia.org/wiki?curid=1817282", "title": "John Dudley, I Duca di Northumberland", "text": ""}
{"id": "1817283", "revid": "400694", "url": "https://it.wikipedia.org/wiki?curid=1817283", "title": "Jive jazz", "text": ""}
{"id": "1817285", "revid": "599013", "url": "https://it.wikipedia.org/wiki?curid=1817285", "title": "Vladimir Gabulov", "text": "Biografia.\n\u00c8 il fratello maggiore di Georgij Gabulov in forza al Kryl'ja Sovetov.\nCarriera.\nClub.\nArriva alla Dinamo, per la prima volta, dal Mozdok, squadra di seconda divisione russa. Dopo l'avventura a Mosca, firma per l'Alanija, dove rimane fino al 2003, quando diventa il secondo di Igor' Akinfeev al CSKA. Nel 2007, passa al Kuban' Krasnodar, diventando il portiere titolare della squadra. La stagione successiva passa in prestito all'Amkar Perm'.\nTorna alla Dinamo per la seconda volta nel maggio del 2008, quando il direttore generale della squadra, Dmitri Ivanov, annuncia il suo arrivo dal Kuban' Krasnodar, anche se il calciatore era in prestito all'Amkar Perm'. L'ufficialit\u00e0 del trasferimento \u00e8 arrivata solo il 26 maggio 2008.\nIl 31 agosto 2011 torna al CSKA in prestito dall'An\u017ei, che lo aveva prelevato alcuni giorni prima dalla Dinamo Mosca. A gennaio, mese di scadenza del prestito, passa all'An\u017ei.\nIl 29 agosto 2013 si trasferisce alla Dinamo Mosca.\nNazionale.\nDebutta in Nazionale il 22 agosto 2007, durante una partita amichevole contro la , ma viene sostituito nell'intervallo da Anton \u0160unin. Viene scelto per giocare titolare in un match di vitale importanza per la qualificazione agli Europei 2008 contro la nazionale inglese, viste le assenze di Akinfeev per infortunio e di Vja\u010deslav Malafeev per scarsa forma, e riesce a difendere il risultato di 2 a 1 in favore dei russi. Viene selezionato da Guus Hiddink per Euro 2008. Nel giugno del 2017 viene convocato da Stanislav Cherchesov per la FIFA Confederations Cup 2017, a distanza di quattro anni dall'ultima volta."}
{"id": "1817287", "revid": "585241", "url": "https://it.wikipedia.org/wiki?curid=1817287", "title": "Dorsale del Triangolo Lariano", "text": "La Dorsale del Triangolo Lariano \u00e8 un percorso escursionistico di montagna che parte da Brunate ed arriva a Bellagio attraversando le maggiori cime del Triangolo Lariano, sezioni di Prealpi Lombarde compresa tra i due rami del Lago di Como.\nBrunate si pu\u00f2 raggiungere da Como con la funicolare.\nDescrizione.\nAndata.\nDa Brunate si segue Via della Colma, una strada sterrata che segue il lato soleggiato di alcune piccole cime fino al rifugio Bolletto, o Fabrizio, nei pressi del Monte Boletto. Dopo il rifugio la strada diventa sentiero e passa sul versante opposto verso il ramo di Como, fino ai ruderi del vecchio rifugio San Pietro. A questo punto oltrepassa il monte Bollettone sullo stesso versante con un sentiero lungo e in falsopiano che attraversa una faggeta.\nNei pressi della capanna Mara, il percorso si congiunge con la strada, che sale dall'Alpe del Vicer\u00e9 e prosegue linearmente sino al Palanzone passando al rifugio Palanzone, che si trova ad un terzo del percorso complessivo.\nCon saliscendi poco impegnativi si prosegue su un largo sentiero fino a raggiungere la strada asfaltata nei pressi del Rifugio Stoppani, accanto al quale \u00e8 stato costruito un piccolo osservatorio astronomico, all'estremit\u00e0 est del Pian del Tivano, proprio sopra la famosa salita ciclistica del Muro di Sormano.\nDopo pochi di metri sull'asfalto si incontra a sinistra una strada sterrata che sale all'alpe Spezzola e poi si inerpica fino all'Alpe di Terrabiotta dove si trova il passo nella catena del Monte San Primo. Siamo a circa sette ore di percorso e si vede, in basso, Bellagio, che dista tre ore.\nSi scende nel Parco del San Primo, fiancheggiando degli impianti sciistici di risalita. Poco dopo l'Alpe Borgo, si attraversa il Parco in direzione ovest verso il Rifugio Martina svoltando per\u00f2 al termine della pineta a destra verso un cancello con indicazioni.\nQui parte il sentiero, unico pezzo non ben segnalato, che scende a Bellagio seguendo la riva sinistra della valle del Torrente Perlo. Il sentiero, lungo la valle del Perlo, si trasforma in una lunga strada semiasfaltata, in sentiero e, infine, in mulattiera selciata. Dopo circa dieci ore di effettiva marcia si arriva nei pressi della chiesa di San Giovanni a Bellagio.\nData la lunghezza \u00e8 possibile suddividere il percorso con un pernottamento al Pian del Tivano al Rifugio Riella o al Rifugio Martina.\nRitorno.\nNon tutte le corse dei bus passano da San Giovanni perch\u00e9 alcune iniziano dal deposito che si trova in un'ex cementificio a met\u00e0 strada tra Bellagio e Lezzeno, meglio acquistare il biglietto a Como prima di partire o rientrare a Como in battello."}
{"id": "1817297", "revid": "767487", "url": "https://it.wikipedia.org/wiki?curid=1817297", "title": "Wild Orchids", "text": "Wild Orchids \u00e8 un album di Steve Hackett pubblicato nel 2006. Da notare la partecipazione del fratello John Hackett ad alcuni brani dell'album, e la cover di Man In The Long Black Coat di Bob Dylan, brano, quest'ultimo, che ha la particolarit\u00e0 di essere cantato alla maniera di Johnny Cash, cantante a cui Dylan dedic\u00f2 la canzone."}
{"id": "1817299", "revid": "101260", "url": "https://it.wikipedia.org/wiki?curid=1817299", "title": "Piccoli martiri di Gorla", "text": ""}
{"id": "1817300", "revid": "174925", "url": "https://it.wikipedia.org/wiki?curid=1817300", "title": "Landscape ecology", "text": ""}
{"id": "1817302", "revid": "767487", "url": "https://it.wikipedia.org/wiki?curid=1817302", "title": "Fit to Be Tied", "text": "Fit To Be Tied \u00e8 un album raccolta di Joan Jett, pubblicato nel 1997 per l'etichetta discografica Blackheart Records."}
{"id": "1817307", "revid": "118748081", "url": "https://it.wikipedia.org/wiki?curid=1817307", "title": "Paso doble", "text": "Il paso doble \u00e8 una danza di origine spagnola che risale ai primi anni del XX secolo; originariamente era usata per accompagnare l'entrata delle quadriglie all'inizio della corrida e in seguito prese campo come ballo da sala. Il paso doble \u00e8 una danza molto caratteristica, in tempo binario, dall'aspetto teatrale e dall'andamento incisivo; la tecnica venne studiata e approfondita in seguito in Inghilterra. Divent\u00f2 molto popolare in Francia, a Parigi, negli anni venti; a questo periodo risalgono i termini francesi che vengono usati per i movimenti.\nLa danza.\nDurante l'esecuzione i ballerini devono esprimere una storia di sfida come fra toro e torero, sottomissione e attacco. Importantissimo \u00e8 l'atteggiamento e l'espressione corporea del ballerino che deve quasi sempre avere una posizione statuaria, mantenendo le braccia come se tenesse in mano la cappa e con il bacino sempre avanti. L'espressione del viso deve avere carattere aggressivo con una decisa attenzione verso la partner e lo spazio intorno a dove si danza. I vestiti utilizzati per questo ballo spesso ricordano proprio il torero per il cavaliere e per la dama vengono impiegate gonne larghe, principalmente rosse e nere, quasi sempre mantenute ampie dalle mani; le ballerine spagnole sono rappresentate con uno chignon basso con una rosa in mezzo, delle calzature nere e del rossetto rosso."}
{"id": "1817315", "revid": "466539", "url": "https://it.wikipedia.org/wiki?curid=1817315", "title": "Prefica", "text": "La pr\u00e8fica (), nel mondo antico, era una donna pagata per piangere ai funerali.\nAntichit\u00e0.\nSono documentate fin dall'Antico Egitto. Nell'antica Roma, durante il corteo funebre, precedevano il feretro stando dietro i portatori di fiaccola: con i capelli sciolti in segno di lutto cantavano lamenti funebri e innalzavano lodi al morto, accompagnate da strumenti musicali, a volte graffiandosi la faccia e strappandosi ciocche di capelli.\nL'uso, citato gi\u00e0 da Omero, fu proibito a Roma, nei suoi eccessi, dalla legge delle XII tavole. Si mantenne tuttavia anche in epoca cristiana, sebbene osteggiato dalle gerarchie ecclesiastiche l'uso \u00e8 condannato in un'omelia di Giovanni Crisostomo.\nItalia moderna.\nL'uso di persone che piangono i morti era praticato ancora in tempi recenti nell'Italia meridionale e si \u00e8 conservata almeno fino agli anni '50 ad esempio nei paesi della Grec\u00eca salentina dove esistevano le \"chiangimuerti\" o \"r\u00e8pute\" e dove si sono tramandate delle famose nenie di origine greca; queste donne entravano nella casa del defunto e iniziavano a gridare disperatamente. Subito dopo iniziavano a cantare le lunghe cantiche, in cui non si disdegnava il richiamo ad antiche figure mitologiche greche, tra le quali spiccano Caronte e Tanato; le prefiche grike provenivano soprattutto da Martano. A Calimera si ricorda la figura di Lucia Martan\u00ec (proveniente da Martano), donna martanese residente a Calimera. Le ultime r\u00e8pute di cui si abbia conoscenza furono Cesaria e Assunta de Matteis, anche loro di Martano, i cui lamenti furono raccolti da Luigi Chiriatti. Il documentario \"Stendal\u00ec - Suonano ancora\" diretto da Cecilia Mangini, con il soggetto di Pier Paolo Pasolini riprende uno degli ultimi riti di canto funebre.\nSegnalazioni della sopravvivenza di tale uso si hanno in tempi ancora pi\u00f9 recenti in Calabria, dove fino agli anni '80, in alcuni paesi di montagna dell'entroterra vibonese e del cosentino, era possibile assistere a tali strazianti scene, ed in Basilicata.\nIn Sardegna, specialmente in alcune zone dell'interno, le donne (non necessariamente parenti ma spesso dell'ambito familiare) erano dedite al cosiddetto rito chiamato \"at\u00ectu\" o \"at\u00ectidu\" in lingua sarda. Si piangeva il defunto tessendone le lodi, esaltando la disperazione per la perdita, senza peraltro esserne richiesti dai congiunti del defunto, solo per una semplice forma di partecipazione collettiva al lutto. Le \"atitadoras\" (termine che designa prefiche in lingua sarda) potevano alle volte ricevere un compenso.\nAnche nel Nord Italia, fino al secondo dopoguerra, venivano impiegati bambini nei funerali - soprattutto orfani accolti in istituti religiosi, dietro compenso per l'istituto di appartenenza: si ponevano gli orfanelli a camminare, e possibilmente piangere, subito dietro al feretro. ."}
{"id": "1817320", "revid": "1442080", "url": "https://it.wikipedia.org/wiki?curid=1817320", "title": "Martin Harnik", "text": "Famiglia e infanzia.\nIl padre di Martin Harnik, di origine austriaco, Erich, proviene dalla Stiria. Dopo che ha incontrato la moglie, nativa di Amburgo, futura madre di Martin Harnik, i genitori deciseri di emigrare dall'Austria e stabilirsi ad Amburgo. Nello stesso luogo Martin Harnik \u00e8 nato e cresciuto nel quartiere Kirchwerder.\nCarriera.\nClub.\nInizia a giocare a calcio nel 1992, nel Vier-und Marschlande. All'inizio del 2006 passa nella squadra giovanile del Werder. Perde tutta la prima parte del 2007 a causa di un infortunio al metatarso. All'inizio della stagione successiva viene promosso nella prima squadra e debutta in gare ufficiali nel corso del terzo turno preliminare per accedere alla 2007/08, nella vittoria contro la per 2 a 1. Dieci giorni dopo arriva il debutto nella Bundesliga, in cui ha segnato il gol della vittoria contro il .\nNella stagione 2009-2010 si trasferisce in prestito al Fortuna D\u00fcsseldorf, dove si rende protagonista di autorevoli prestazioni.\nNell'estate del 2010 viene acquistato dallo dove gioca per sei anni fino al trasferimento nel 2016 all'.\nNazionale.\nHa deciso di militare per l'Austria invece che per la Germania, nonostante non ci abbia mai vissuto. Debutta in una partita contro la Repubblica Ceca, segnando anche una rete.\nViene convocato per gli Europei 2016 in Francia."}
{"id": "1817322", "revid": "114179180", "url": "https://it.wikipedia.org/wiki?curid=1817322", "title": "Nardo Pajella", "text": "Tra le numerose opere occorre ricordare il Monumento ai Caduti di Seveso, il Monumento ai Caduti di San Nazzaro d'Ongina e l'altorilievo di Sant'Agnese in via S.Agnese a Milano. \nHa realizzato la statua di S. Abdon collocata sulla guglia G19 del Duomo di Milano.\nBiografia.\nArnaldo (detto Nardo) Pajella nacque a San Nazzaro, frazione di Monticelli d'Ongina, da Costantino e Fredesvinda Manesta in una modesta famiglia di artigiani murari.\nRimasto orfano di madre molto presto, fu cresciuto dal padre insieme ai fratelli Fiorenzo, e Paride.\nDopo un'esperienza come garzone presso imbianchini e muratori durata fino ai 14 anni, si avvicin\u00f2 all'arte dipingendo soggetti sacri (Santi e Madonne) nelle cascine della Bassa Piacentina e, in qualit\u00e0 di aiutante del pittore Pittaco, nella Chiesa Parrocchiale di San Nazzaro.\nStudi\u00f2 all'Istituto d'Arte Gazzola a Piacenza (suo maestro fu il Ghittoni) ottenendo la borsa di studio \"Remo Biaggi\".\nNel 1921 frequent\u00f2 il Liceo Artistico di Brera e si diplom\u00f2 nel 1930 presso l'Accademia di Belle Arti ove ebbe come maestro Adolfo Wildt.\nNel 1936 partecip\u00f2 alla Guerra d'Africa la quale lasci\u00f2 in lui un profondo segno non solo dal punto di vista umano ma anche artistico (molti disegni e dipinti ritraggono le trib\u00f9 Somale ed una statua a grandezza naturale rappresenta un guerriero Ascaro).\nFar\u00e0 parte della Brigata Alpina Julia durante la Seconda guerra mondiale.\nSi spos\u00f2 nel 1938 con Margherita Maderna ed ebbero due figli (Roberto e Clara). Dal 1938 visse ed oper\u00f2 a Seveso, allora in provincia di Milano. Insegn\u00f2 dapprima alla Scuola Serale dell'Accademia di Brera e poi \"figura\" al Liceo Artistico di Brera.\nFu amico e consuocero del Professor Rosario Ruggeri (il figlio Roberto spos\u00f2 infatti Carmela Ruggeri).\nL'Arte di Pajella.\nAllievo di Adolfo Wildt, seppe distaccarsi dalla poetica stilizzatrice ormai in declino del maestro del Liberty italiano."}
{"id": "1817323", "revid": "287204", "url": "https://it.wikipedia.org/wiki?curid=1817323", "title": "Felix Gonzalez-Torres", "text": ""}
{"id": "1817346", "revid": "92920", "url": "https://it.wikipedia.org/wiki?curid=1817346", "title": "Mike Brecker", "text": ""}
{"id": "1817347", "revid": "1855146", "url": "https://it.wikipedia.org/wiki?curid=1817347", "title": "Villa di Orazio", "text": "La Villa di Quinto Orazio Flacco si trova a Licenza in Provincia di Roma. Nel 2016 l'area archeologica ha fatto registrare 1\u00a0152 visitatori. L'ingresso \u00e8 gratuito.\nStoria.\nTra il 33 ed il 32 a.C. Quinto Orazio Flacco, il famoso poeta latino, si vide regalare, da parte di Mecenate, suo celebre amico, patrocinatore di artisti e letterati, una villa sontuosa nella Bassa Sabina.\nOrazio, nel periodo che visse in questa villa, descrisse nelle sue opere la bellezza della natura circostante .\nNel Rinascimento si aprirono dibattiti e discussioni sul probabile luogo ove si poteva trovare la villa di Orazio. Successivamente il ritrovamento di mosaici e vestigia di mura affioranti in una ridente collina nei pressi di Licenza fece concentrare le attenzioni in questo luogo. La presenza nei pressi di una cascata, la stessa che forse al poeta richiamava il \"Fons Bandusiae\" di Venosa, ha comportato la conferma del ritrovamento.\nScavi archeologici iniziati nel 1911, e ripresi nel 1915 hanno fatto emergere i reperti visibili tuttora. Nel 1997-2001 sono ripresi nuovi scavi, tuttora in corso.\nA Vacone ugualmente si trova una villa che \u00e8 stata attribuita ad Orazio.\nStruttura della villa.\nL'edificio sorge su di un'area di 40 ettari, tra Mandela e Vicovaro, e di essa facevano parte anche un bosco, frutteti, oliveti e terreno per il pascolo.\nL'abitazione era a un solo piano, con le stanze disposte intorno all'atrio. Alcune di esse presentano una pavimentazione musiva con motivi geometrici in bianco e nero. \nUn grande quadriportico rettangolare con un giardino centrale, analogo a quello della Villa dei Papiri di Ercolano, costituiva l'elemento caratterizzante di questa villa.\nAlla fine del I sec. d. C. la villa venne completamente ristrutturata, con la realizzazione di un peristilio aperto sul panorama dei monti Lucretili e la trasformazione del piccolo \"balneum\" di cui era dotata in un vero e proprio impianto termale."}
{"id": "1817348", "revid": "1371684", "url": "https://it.wikipedia.org/wiki?curid=1817348", "title": "Asociaci\u00f3n de Normalizaci\u00f3n y Certificaci\u00f3n", "text": "La Asociaci\u00f3n de Normalizaci\u00f3n y Certificaci\u00f3n A.C. (ANCE) \u00e8 un'associazione messicana di standardizzazione.\nStoria.\nL'ANCE nasce in Messico nel dicembre del 1992, sotto il nome di Asociaci\u00f3n Nacional de Normalizaci\u00f3n y Certificaci\u00f3n del Sector El\u00e9ctrico, A.C., come istituzione privata concepita per accorpare tutti i servizi, in materia della normalizzazione e della corretta valutazione delle conformit\u00e0.\nCon l'incredibile partecipazione di 32 imprese del settore elettrico, i membri della CANAME (C\u00e1mara Nacional de Manufacturas El\u00e9ctricas; in italiano: Camera Nazionale dei Prodotti Elettrici), la ANCE ottiene l'appoggio per iniziare le sue operazioni.\nNel dicembre del 1993 l'associazione viene vista come il primo organismo accreditato, in tutto il Messico, per le attivit\u00e0 di certificazione dei prodotti. Nel 1994 inizia l'attivit\u00e0 come Organismo Nazionale della Normalizzazione delle Prove dei Laboratori.\nNel 1997 ottiene l'accreditamento come Unit\u00e0 di Verifica sui requisiti di sicurezza e informazione commerciale dei prodotti nel territorio nazionale, mentre nel 1998 ottiene l'accreditamento come Organismo di Certificazione dei Sistemi di Qualit\u00e0.\nNel 1998 nella regione del nord aprono una succursale ed inaugurano delle officine nelle zone occidentali, nord-occidentali, a Nuevo Laredo, Tamaulipas e Sureste.\nNell'aprile del 2001 cambiano nome in Asociaci\u00f3n de Normalizaci\u00f3n y Certificaci\u00f3n A.C. per ottenere una visione integrale dei loro servizi ampliando, cos\u00ec, i loro settori.\nCaratteristiche.\nLa ANCE partecipa all'assemblea generale dell'IECEE (Sistema de Conformidad de Pruebas y Certificados de Equipo El\u00e9ctrico; in italiano: Sistema di conformit\u00e0 alla qualit\u00e0 degli equipaggiamenti elettrici) dal quale deriva un accordo multilaterale di riconoscimento degli Organismi di Certificazione, CB-Scheme e qualche parte della Commissione Elettrotecnica Internazionale (IEC).\nInoltre, come laboratorio di qualit\u00e0, esistono degli accordi bilaterali di riconoscimento con organismi d'omologazione di altri paesi come: la Underwriters' Laboratories of Canada (ULC), CSA, UL, Kema, Nemko e Icontec."}
{"id": "1817349", "revid": "2178907", "url": "https://it.wikipedia.org/wiki?curid=1817349", "title": "Ippodromo dell'Arcoveggio", "text": "L'ippodromo Arcoveggio, inaugurato il 5 giugno 1932, \u00e8 l'ippodromo della citt\u00e0 di Bologna. Di propriet\u00e0 comunale, \u00e8 gestito - come l'ippodromo del Savio di Cesena - da HippoGroup Cesenate S.p.A. (nuova denominazione della Societ\u00e0 Cesenate Corse al Trotto, che lo gestisce dal 1958).\nSi trova nelle vicinanze del centro cittadino, non lontano dalla stazione ferroviaria, ed \u00e8 facilmente raggiungibile sia con i mezzi pubblici (bus 27 e 11) che con l'auto, anche dalla tangenziale (uscita 6).\nAll'Arcoveggio si disputano esclusivamente corse di trotto ed \u00e8 attivo tutto l'anno, esclusa una breve pausa invernale - di solito in gennaio, tre settimane - e un'altra nel periodo estivo, dalla fine di giugno al primo sabato di settembre compreso, quando \u00e8 in funzione l'ippodromo \"gemello\" di Cesena (gestito anch'esso da HippoGroup Cesenate S.p.A.). Si tengono abitualmente due o tre convegni di corse la settimana, di solito nei giorni di gioved\u00ec, sabato e domenica (calendario variabile secondo programmazione nazionale ex UNIRE- dal 2011 divenuto A.S.S.I. e nel 2012 soppresso per la spending review - le sue attribuzioni sono passate al Ministero delle Risorse Agricole direttamente). Ogni riunione \u00e8 composta oggi solitamente di sette corse, nove nelle giornate di Gran Premio. Le corse di maggior richiamo sono il Gran Premio Continentale in settembre, il Gran Premio della Repubblica il 2 giugno, il Gran Premio della Vittoria il 6 gennaio, il Gran Premio Italia in aprile, e il Due Torri in dicembre; il Criterium Arcoveggio, riservato ai puledri di 2 anni, \u00e8 stato ridimensionato alcuni anni fa, a causa della diversa programmazione A.S.S.I. delle corse dei puledri. Sulla pista bolognese hanno corso i pi\u00f9 veloci campioni di trotto, incluso il grandissimo indigeno Varenne, che nel Gran Premio Continentale 1999 stabil\u00ec l'allora record mondiale sui 2060 metri.\nAl suo interno sono ubicati un parco giochi per bambini nel verde (utilizzato anche da alcuni asili della zona, come il Piccolo Gruppo Educativo Il Paese Delle Meraviglie), tre bar, una trattoria ed un ristorante, oltre ad una Multisala Scommesse Sportive ed Ippiche (HippoSport, aperta tutti i giorni), una sala bingo, ampliata anche con Sala Slot e VLT nell'aprile 2009, aperta tutti i giorni dell'anno, dalle 9:00 a tarda notte.\nL'ippodromo Arcoveggio, a seguito della crisi finanziaria che ha coinvolto il settore delle corse ippiche, aveva momentaneamente sospeso la propria attivit\u00e0 agonistica il 31 dicembre 2011, per riprenderla poco pi\u00f9 di un mese dopo, al cessare dello sciopero nazionale dell'ippica italiana. \"SAVE ITALIAN RACES\" \u00e8 lo slogan che dominava sulle giubbe portate da driver e fantini italiani in tutto il mondo: Frankie Dettori il pi\u00f9 fotografato con la maglia azzurra della protesta. L'emergenza a livello nazionale non si \u00e8 arrestata, anzi, e dal 2013 a oggi si sono avute varie iniziative di protesta nelle principali sedi di ippodromi d'Italia. La pandemia ha logicamente aggravato la situazione, visto che gli ippodromi sono rimasti a lungo chiusi nel 2020 e hanno corso successivamente \"a porte chiuse\", senza pubblico, cosa che ha allontanato ulteriormente gli appassionati dal seguire i cavalli \"dal vivo\", a bordo pista, studiando da vicino le sgambature di questi bellissimi animali-atleti.\nL'Arcoveggio nel frattempo ha ristrutturato le scuderie - eliminando completamente l'eternit dai tetti - e rifatto la pista nell'estate 2015 (la tribuna e il parterre erano gi\u00e0 stati oggetto di restyling nel 2004), proseguendo nell'ottica del rilancio, del comfort e servizi per gli spettatori, delle animazioni per le famiglie. La scorrevolezza della pista rinnovata ha consentito nuovi record sportivi, culminati nei tempi di 1.10.2 stabilito da Vernissage Grif il 2 giugno 2020. \nFra le piste italiane di trotto, \u00e8 quella bolognese a vantare il maggior numero di primati internazionali. "}
{"id": "1817352", "revid": "1622613", "url": "https://it.wikipedia.org/wiki?curid=1817352", "title": "Scala ottotonica", "text": "Il sistema ottotonico, usato dall'inizio del Novecento da molti compositori di musica classica, in particolare da Igor' F\u00ebdorovi\u010d Stravinskij e soprattutto da Sergej Prokofiev (viene usato nell'opera \"L'angelo di fuoco\"), \u00e8 basato su un accordo generatore da cui si ricava la scala ottotonica che, come suggerisce il nome, \u00e8 composta da 8 suoni o toni diversi pur rimanendo nell'ambito dell'ottava. Nella scala si possono trovare a note alternate quattro accordi di settima diminuita (Do-Mi\"b\"-Fa#-La , Mib-Solb-La-Do, Solb-La-Do-Mib e La-Do-Mib-Solb).\nLa scala alternata, detta anche octofonica, \u00e8 una scala che procede per toni e semitoni (o viceversa) alternati rigorosamente, pi\u00f9 la ripetizione del 1\u00ba suono all'ottava superiore.\nNel suo insieme \u00e8 quindi formata da nove suoni. In passato \u00e8 stata utilizzata da diversi compositori, tra cui Skrjabin, Ravel, Stravinskij e Bart\u00f3k, ed \u00e8 stata teorizzata da Vito Frazzi (\"Scale Alternate\", Firenze 1930) e da Olivier Messiaen (\"Technique de mon langage musical\", Paris 1944).\nEsempio di scala alternata di Do:\n Do, Re, Mib, Fa, Fa\u266f, Sol\u266f, La, Si, Do\nLa struttura tonica risulta\n 1, 2, b3, 4, \u266f4, \u266f5, 6, 7\n\u00c8 la base degli accordi minori di quinta diminuita, dati dalla 1\u00aa, 3\u00aa e 5\u00aa nota\nScala diminuita.\nLa scala diminuita \u00e8 una scala che si basa sugli accordi diminuiti.\nEssa pu\u00f2 essere di due tipi: \"tono - semitono\" oppure \"semitono - tono\", a seconda dell'intervallo presente fra il primo e il secondo grado. \nPrendendo come esempio la tonica di La, si ottengono quindi due distinte scale:\nSono possibili inoltre due trasposizioni della scala \n 0) Do, Re, Mib, Fa, Fa\u266f, Sol\u266f, La, Si, \n 1) Reb, Mib, Mi, Fa\u266f, Sol, La, Sib, Do\n 2) Re, Mi, Fa, Sol, Lab, Sib, Si, Do\u266f"}
{"id": "1817353", "revid": "1001457", "url": "https://it.wikipedia.org/wiki?curid=1817353", "title": "Igor Stravinskij", "text": ""}
{"id": "1817357", "revid": "6340", "url": "https://it.wikipedia.org/wiki?curid=1817357", "title": "Igor Fedorovic Stravinskij", "text": ""}
{"id": "1817363", "revid": "155613", "url": "https://it.wikipedia.org/wiki?curid=1817363", "title": "Cappella di San Michele Arcangelo e della Visitazione di Maria", "text": "La cappella di San Michele Arcangelo e della Visitazione di Maria, a Livorno, si trova nei pressi dei cimiteri della Misericordia e della Purificazione, all'incrocio di alcuni importanti assi stradali.\nL'edificio \u00e8 propriet\u00e0 del Comune di Livorno.\nStoria e descrizione.\nAll'inizio del XVIII secolo fu promosso un progetto che prevedeva la costruzione di quindici cappelle lungo la via percorsa dai pellegrini diretti al santuario di Montenero.\nIn realt\u00e0 furono innalzate solo due cappelle: la prima, dedicata ai misteri del Rosario, fu costruita nel 1701 in borgo dei Cappuccini, mentre la seconda, dedicata all'Arcangelo Michele e alla Visitazione di Maria, sorse nel 1703 lungo la via Roma, a spese della Societ\u00e0 dei Cassieri di Livorno.\nQuest'ultima, verso la fine dell'Ottocento fu affiancata da una barriera della cinta daziaria di Livorno (\"Barriera Roma\", scomparsa, con la demolizione delle mura, nel corso del Novecento), la quale era costituita da due massicci edifici speculari.\nAll'epoca la cappella si trovava in stato di degrado, tanto che fu restaurata negli anni trenta del Novecento dall'ingegner Cipriani in memoria della moglie (come ricorda la scritta impressa nell'architrave).\nA pianta centrale, coperta da una caratteristica cupola rialzata, \u00e8 preceduta da un portico con arcate a tutto sesto, sul cui fronte fu impressa questa iscrizione:\nNel 2010 la lanterna cieca della cupola \u00e8 stata abbattuta."}
{"id": "1817368", "revid": "6923", "url": "https://it.wikipedia.org/wiki?curid=1817368", "title": "Oeno", "text": "Oeno \u00e8 un piccolo atollo corallino facente parte delle isole Pitcairn. Il diametro dell'isola \u00e8 di circa 5\u00a0km e, includendo la laguna interna, l'atollo copre un'area di circa 20\u00a0km\u00b2.\nNel mese di gennaio \u00e8 meta di breve vacanza per molti degli abitanti di Adamstown, capoluogo dell'arcipelago.\nGeografia.\nDue stretti passaggi consentono l'accesso alla laguna centrale dell'atollo che ha una barriera corallina che si sviluppa per circa 4\u00a0km di diametro, con l'isola principale sul lato occidentale. L'isola di Oeno, specialmente nella parte meridionale \u00e8 ricoperta da vegetazione tropicale. In particolare le foglie di pandano vengono raccolte dagli abitanti di Pitcairn. La massima altitudine raggiunta sull'atollo \u00e8 di 5\u00a0m s.l.m.\nStoria.\nIl capitano James Henderson, che diede il nome all'omonima isola dell'arcipelago, giunse anche su Oeno ma quest'isola fu battezzata in questo modo da una baleniera statunitense nel 1824. Nel 1893 il \"Bowden\" fece naufragio al largo di Oeno. L'equipaggio riusc\u00ec a raggiungere Pitcairn con la scialuppa di salvataggio e gli abitanti di Pitcairn organizzarono quattro spedizioni per recuperare il carico della nave. Durante una di queste spedizioni un uomo contrasse il tifo dall'acqua stagnante dentro la nave allagata, provocando, al suo ritorno, un'epidemia che caus\u00f2 la morte di 13 persone. L'atollo \u00e8 stato annesso all'Impero Britannico nel 1902 e nel 1938 \u00e8 stata posta sotto l'amministrazione di Pitcairn."}
{"id": "1817369", "revid": "1305772", "url": "https://it.wikipedia.org/wiki?curid=1817369", "title": "Tribute", "text": "Nel gergo dello spettacolo (specie musicale) si indica con l'aggettivo \"tribute\" un rifacimento di un pezzo di successo di un artista per opera di altro artista, che vuole in tal modo rendere omaggio al primo autore o interprete.\nTribute pu\u00f2, inoltre, riferirsi a:"}
{"id": "1817371", "revid": "599013", "url": "https://it.wikipedia.org/wiki?curid=1817371", "title": "Emre A\u015f\u0131k", "text": "Carriera.\nClub.\nInizia nel Bal\u0131kesirspor, prima di firmare per il Fenerbah\u00e7e. Dopo aver passato tre anni ai \"Sar\u0131 Kanaryalar\", si trasferisce all'\u0130stanbulspor nel 1996. Nel 2000 viene ceduto al Galatasaray, dove vince anche la Coppa UEFA. Milita, dal 2003 al 2006, nel Be\u015fikta\u015f per poi tornare al Galatasaray nel 2006 e poi essere prestato all'Ankaraspor per la stagione 2007-2008.\nNazionale.\nDebutta nella dopo aver giocato soltanto poche partite per il Fenerbah\u00e7e. Fatih Terim lo nota subito, infatti, e lo convoca in occasione della partita del 27 ottobre 1994 contro la , valida per le qualificazioni al . Non viene mai convocato in Nazionale durante i quattro anni passati all'\u0130stanbulspor, ma ci torna con il passaggio al Galatasaray. Nel 2002 riesce a raggiungere il terzo posto ai Mondiali con la Nazionale turca. Viene convocato per Euro 2008."}
{"id": "1817381", "revid": "1305772", "url": "https://it.wikipedia.org/wiki?curid=1817381", "title": "Tipsy (J-Kwon)", "text": "Tipsy \u00e8 il singolo di debutto del rapper statunitense J-Kwon, estratto dall'album \"\"Hood Hop\". \u00c8 stato prodotto dai Trackboyz.\nInformazioni.\nJ-Kwon \u00e8 lo stesso autore del testo della canzone, insieme a J. Kent e M. Williams. Il singolo \u00e8 stato al centro di alcune polemiche riguardanti non solo il suo testo troppo esplicito, ma anche il suo stesso titolo, che allude all'ubriachezza, cio\u00e8 alla comune intossicazione acuta da alcool. Nel ritornello della versione censurata del brano, infatti, J-Kwon canta:\n\"Tipsy\"\" risulta essere l'unica hit di successo dell'artista, il quale, rispetto ad altri rapper, nella scena hip hop non ha mai avuto un ruolo di grande rilievo. Ha riscosso parecchio successo negli Stati Uniti, dove ha raggiunto la posizione n.2 nella chart \"Billboard Hot 100\", la n.2 nella \"Hot R&amp;B/Hip-Hop Songs\" e la n.1 nella \"Hot Rap Tracks\". Si \u00e8 poi piazzata nella classifiche di molti altri paesi, ad esempio in Regno Unito, dove ha raggiunto la posizione n.4.\nLa canzone fa inoltre parte della colonna sonora dei film \"White Chicks\" e \"Soul Plane\".\nVersioni e remix.\nDel singolo sono disponibili due versioni: una censurata (nella quale ad esempio la parola \"Bitch\" presente nel ritornello \u00e8 sostituita con \"Club\") e una esplicita.\nIl remix ufficiale \u00e8 con Chingy e Murphy Lee, ma ve ne \u00e8 anche uno in collaborazione con Young Buck.\nVideoclip.\nIl videoclip si ispira a quello di \"Gin &amp; Juice\" di Snoop Dogg. J-Kwon veste i panni di un apparentemente tranquillo teenager, il quale, non appena i suoi genitori escono di casa, ne approfitta per organizzare un party rumoroso e scalmanato, che dura tutta la notte. Quando i suoi genitori rientrano e scoprono l'accaduto, per lui sono guai seri. I rappers Murphy Lee, Jermaine Dupri, Daz Dillinger e Da Brat fanno un'apparizione nel video."}
{"id": "1817382", "revid": "1573940", "url": "https://it.wikipedia.org/wiki?curid=1817382", "title": "Periplaneta americana", "text": "La blatta americana (Periplaneta americana )) \u00e8 un insetto blattoideo della famiglia Blattidae. \u00c8 uno degli insetti infestanti pi\u00f9 comuni nelle aree urbane di tutto il mondo ed \u00e8 la specie di blatta pi\u00f9 grande tra quelle che condividono gli ambienti di vita con l'uomo.\nDescrizione.\nLa blatta americana ha un colore marrone rossastro, leggermente giallognolo lungo il margine dello scudo del pronoto, che chiude un'area centrale marrone scuro. \u00c8 un insetto di dimensioni notevoli, variabili da 34 a 53\u00a0mm (in media 40\u00a0mm). Come in tutte le blatte, la femmina presenta un addome pi\u00f9 largo rispetto al maschio. Le ali sono ben sviluppate in entrambi i sessi: nel maschio pi\u00f9 lunghe dell'addome, nella femmina di pari lunghezza.\nL'ooteca ha un colore variabile tra il rosso scuro e il marrone scuro, \u00e8 lunga circa 8\u00a0mm e larga 5. Presenta dei solchi di suddivisione che non arrivano a met\u00e0 larghezza e generalmente pu\u00f2 contenere fino a 16 uova distribuite met\u00e0 su ogni lato.\nNei primi stadi ninfali, che son molto difficili da vedere, la colorazione \u00e8 uniformemente marrone grigiastra sul lato dorsale e pi\u00f9 chiara e lucida ventralmente. I cerci sono sottili, distintamente assottigliati dalla base verso l'estremit\u00e0 e circa 5 volte pi\u00f9 lunghi che larghi. Gli stadi ninfali pi\u00f9 avanzati sono di colore marrone rossastro con i margini laterale e posteriore del torace e le aree laterali dei segmenti addominali un po' pi\u00f9 scuri. Le antenne sono di colore uniformemente marrone.\nBiologia.\nLa blatta americana \u00e8 un volatore modesto e raramente vola. Inoltre, \u00e8 un mediocre arrampicatore e la maggior parte delle volte lo si pu\u00f2 vedere per terra. Pu\u00f2 facilmente spostarsi su superfici ruvide, come legno o blocchi di cemento, ma non riesce ad arrampicarsi su muri o altre superfici lisce. Se si trova uno scarafaggio su di un mobile (es. tavoli, sedie) \u00e8 molto probabile che vi sia arrivato cadendo dall'alto di un soffitto, dopo aver perso la presa. \nLe blatte americane hanno per\u00f2 capacit\u00e0 corsorie notevoli e riescono a spostarsi molto velocemente a terra. \nGeneralmente sono attivi nelle ore notturne; vederli alla luce del giorno presuppone l'esistenza di una notevole infestazione. Infatti, in tali orari solitamente riposano in zone oscure e riparate. Istintivamente rifuggono la luce: infatti, se di sera si accende improvvisamente l'interruttore della luce in un locale infestato, si vedranno le blatte, che stavano liberamente scorrazzando, precipitarsi fulmineamente nelle zone pi\u00f9 riparate ed oscure della stanza.\nDieta.\nDal punto di vista alimentare \"P. americana\" \u00e8 una specie onnivora ed opportunistica. Questi scarafaggi si nutrono generalmente di materia organica in putrefazione, ma mangiano pressoch\u00e9 qualsiasi cosa. Preferiscono le sostanze dolci e sono ghiotti di liquidi fermentati, tanto da essere stati trovati anche in bottiglie di birra semivuote. Tra i loro alimenti vi sono: carta, scarpe, capelli, pane, frutta, rilegature di libri, pesce, arachidi, riso, sak\u00e8, pelle animale, stoffa e insetti morti.\nCiclo vitale.\nLe ooteche contengono fino a 16 uova, con una media di 10, e vengono depositate e cementate su superfici vicine a fonti di nutrimento o lasciate cadere in crepe. La femmina non depone la capsula delle uova appena questa \u00e8 formata, ma la pu\u00f2 portare con s\u00e9, come un corpo che sporge posteriormente dal suo addome, per un periodo che varia tra qualche ora e 4 giorni. \nLe uova si schiudono in circa due mesi e raggiungono la maturit\u00e0 con 13 mute in circa 6 mesi.\nLa femmina pu\u00f2 produrre 12-14 ooteche che schiudono dopo 1-1,5 mesi. Il potenziale della specie \u00e8 alto, se non viene frenato dal freddo invernale. \nLo sviluppo si compie in un periodo di durata variabile tra 5 e 15 mesi in relazione alle condizioni di temperatura e umidit\u00e0. Gli stadi giovanili passano attraverso 7-13 mute e gli animali adulti possono vivere anche pi\u00f9 di un anno. In allevamenti di laboratorio raggiungono anche i 2-3 anni di et\u00e0. Diversi cicli si accavallano durante l'anno ed \u00e8 quindi possibile trovare contemporaneamente adulti, neanidi e ninfe di ogni et\u00e0, nonch\u00e9 ooteche.\nDistribuzione e habitat.\nDiversamente da quanto si potrebbe desumere dal suo nome, non \u00e8 originario del Nord America, ma \u00e8 stato introdotto in tutto il mondo dall'Africa settentrionale, diffuso principalmente attraverso le navi commerciali. \u00c8 una specie cosmopolita e la sua diffusione \u00e8 seconda solo a quella della \"Blattella germanica\". In Italia \u00e8 pi\u00f9 frequente nelle regioni meridionali, specialmente nelle citt\u00e0 portuali.\n&lt;br&gt;\nQuesti insetti vivono sia all'aperto che in luoghi chiusi e preferiscono ambienti bui e umidi sia freschi che caldi. Si sono adattati a vivere negli edifici (in seminterrati, attorno ai tubi dei bagni, negli scarichi delle fognature), sulle navi, nei ristoranti, nelle drogherie, nelle panetterie, nelle serre e, pi\u00f9 in generale, ovunque si preparino o conservino derrate alimentari. Negli insediamenti urbani i loro spostamenti si svolgono soprattutto lungo la rete fognaria. Raramente si trovano nelle case, ma, dopo forti piogge, si possono verificare infestazioni anche di questi ambienti. Occasionalmente sono stati trovati sotto le tegole di tetti ed in sottotetti. Possono formare colonie anche enormi, con un numero di individui superiore a 5000 concentrati in un singolo tombino. \nAll'aperto frequentano luoghi umidi e ombreggiati nei giardini, in alberi cavi, cataste di legna, pagliai, mucchi di concime o altro materiale organico.\nRapporti con l'uomo.\nLo scarafaggio \u00e8 morfologicamente predisposto ad agire come vettore meccanico di batteri e altri microorganismi raccolti nella sporcizia che trova sul suo cammino. \nOltre a veicolare microbi col corpo, con le zampette spinose e con le lunghe antenne, li dissemina nell'ambiente attraverso le deiezioni e rigurgiti. \u00c8 portatore di enterobatteri e salmonelle. \nIl loro materiale fecale, cos\u00ec come i peli e la cuticola, sono fonti di allergie e malattie asmatiche per molte persone. Inoltre, il loro odore \u00e8 molto sgradevole.\nMetodi di lotta.\nLe ooteche sono le forme pi\u00f9 resistenti agli agenti ambientali, fisici e chimici, insetticidi compresi. Attualmente il metodo di lotta pi\u00f9 efficace nei confronti di questi infestanti si basa sull'utilizzo di esche alimentari, in questo modo si sfruttano le abitudini sociali (come la trofallassi) di questi insetti per instaurare all'interno del nido una \"mortalit\u00e0 a ciclo chiuso\" che porta gradualmente all'eliminazione del nido."}
{"id": "1817383", "revid": "1005847", "url": "https://it.wikipedia.org/wiki?curid=1817383", "title": "Eletti al Senato della Repubblica nelle elezioni politiche italiane del 1979", "text": "Questo elenco riporta i nomi dei senatori della VIII legislatura della Repubblica Italiana dopo le elezioni politiche del 1979, suddivisi per circoscrizione."}
{"id": "1817392", "revid": "1543377", "url": "https://it.wikipedia.org/wiki?curid=1817392", "title": "Agenzia europea per l'informazione e la consulenza giovanile", "text": "L'Agenzia europea per l'informazione e la consulenza giovanile (\"European Youth Information and Counselling Agency\" o ERYICA) nasce nel 1986 a Madrid a seguito del primo colloquio europeo dei centri informagiovani del 1985, organizzato in Francia con la partecipazione delle rappresentanze di 18 paesi europei.\nLa missione di ERIYCA \u00e8 di intensificare e migliorare la cooperazione a livello europeo nel campo dell'informazione e dei servizi ad essa delegati.\nMira a sviluppare e supportare politiche informative di qualit\u00e0 in tutta europa, in risposta ai bisogni giovanili.\nLa costituzione di ERIYCA indica tre obiettivi principali:"}
{"id": "1817394", "revid": "59785", "url": "https://it.wikipedia.org/wiki?curid=1817394", "title": "Dionisio Ridruejo", "text": "Biografia.\nStudi\u00f2 dai gesuiti a Valladolid e a Madrid. A 21 anni, nel 1933, si iscrisse alla Falange di Jos\u00e9 Antonio Primo de Rivera e durante la guerra civile spagnola fu direttore generale della propaganda franchista.\nNel 1940 con Pedro La\u00edn Entralgo fonda la rivista \"Escorial\" e nel 1941 addirittura part\u00ec come volontario con la 250. Infanterie-Division per combattere in Russia al fianco delle truppe tedesche e italiane. Tornato in Spagna, nel 1943 fa parte di quegli intellettuali falangisti denominato il \"Grupo de Burgos\". \u00c8 uno dei fondatori dalla rivista \u201c\"Garcilaso\"\u201d, diretta fino al terzo numero da Jos\u00e9 Garc\u00eda Nieto che compare nel maggio del 1943 e vivr\u00e0 fino al numero 36, nell'aprile 1948. Riuniva una serie di autori, \u201c\"Juventud creadora\"\u201d che si incontravano al Caf\u00e9 Gij\u00f3n di Madrid, esponenti del garcilasismo.\nRompe alla fine degli anni Quaranta con Franco, che accusa di aver spento lo spirito della rivoluzione falangista, ma con gli anni assume posizioni pi\u00f9 liberali, ma sempre in contrasto con il franchismo. Nel 1950 ottenne il Premio nazionale di Poesia.\nArrestato una prima volta nel 1956, nei primi anni Sessanta parte per un esilio volontario, andando ad insegnare negli Stati Uniti e poi a Parigi.\nNel 1974 fond\u00f2 la \"Uni\u00f3n Social Dem\u00f3crata Espa\u00f1ola\", movimento riformista neocattolico che propugnava una democrazia sociale, che poi fu inglobato nella \"Democrazia cristiana\".\nOpere.\nLa sua opera coltiva una sorta di neo classicismo. Usa una lingua pura chiara, una serenit\u00e0 formale propria dell'estetica del garcilasismo. Era un maestro del sonetto, forma poetica per la quale aveva una particolare predisposizione. Fu anche autore del testo dell'inno falangista \"Cara al sol\".\nFra gli scritti di carattere politico \u00e8 significativo \"Escrito en Espa\u00f1a\", Buenos Aires, Editorial Losada, 1962."}
{"id": "1817396", "revid": "767487", "url": "https://it.wikipedia.org/wiki?curid=1817396", "title": "U\u011fur Boral", "text": "Caratteristiche tecniche.\nIl suo piede preferito \u00e8 il sinistro. Pu\u00f2 giocare da terzino, ma anche da centrocampista, sempre sulla fascia sinistra\nCarriera.\nClub.\nDopo una trafila nelle divisioni minori con l'Alibeyk\u00f6yspor, nel 2002 debutta in prima divisione turca con il Kocaelispor. Nel 2003 passa al Gen\u00e7lerbirli\u011fi, con cui, eccetto il periodo in prestito all'Ankaraspor nel 2004, resta fino al 2006, per poi trasferirsi al Fenerbah\u00e7e. Dopo una prima stagione da riserva, si consacra nel campionato successivo. Segna una doppietta all'esordio in Champions League, contro il CSKA Mosca. Nel 2012 si trasferisce al Samsunspor.\nNazionale.\nDebutta nel corso del 2006 nella Nazionale turca, con cui ha disputato 12 partite, mettendo a segno 1 rete. Viene selezionato da Fatih Terim per il campionato europeo 2008 e marca la sua prima rete in Nazionale nella semifinale con la Germania persa 2-3."}
{"id": "1817398", "revid": "729019", "url": "https://it.wikipedia.org/wiki?curid=1817398", "title": "Campo dei quozienti", "text": "In algebra, il campo dei quozienti o campo delle frazioni o campo quoziente di un dominio d'integrit\u00e0 unitario formula_1 \u00e8 un campo formula_2 tale che ogni elemento di formula_2 pu\u00f2 essere scritto come una frazione formula_4, dove formula_5 e formula_6 sono elementi di formula_1 e formula_6 \u00e8 diverso dallo zero di formula_1, e dove la frazione formula_4 \u00e8 definita (mediante la costruzione descritta nel seguito) come una classe di equivalenza di coppie formula_11.\nAd esempio, l'insieme formula_12 dei numeri razionali \u00e8 il campo dei quozienti dell'insieme formula_13 dei numeri interi. Il campo delle frazioni di un campo formula_2 coincide con s\u00e9 stesso.\n\u00c8 un caso particolare di localizzazione di un anello.\nCostruzione.\nLa costruzione del campo dei quozienti di un dominio d'integrit\u00e0 unitario ricalca la costruzione formale dei razionali a partire dagli interi: nel prodotto cartesiano formula_15 si definisce la relazione di equivalenza\nNell'insieme quoziente formula_2 di questa relazione si definiscono poi le due operazioni tra classi di equivalenza\nche sono operazioni interne e definite in formula_2 e danno ad esso la struttura di campo. All'interno di formula_2 gli elementi del tipo formula_22 rappresentano gli elementi di formula_1, ovvero l'insieme formula_24 \u00e8 una copia isomorfa di formula_25\nL'elemento di formula_2 costituito dalla classe di equivalenza formula_27 di una coppia formula_11 viene anche indicato col simbolo di frazione formula_4.\nPropriet\u00e0.\nIl campo dei quozienti di un dominio d'integrit\u00e0 assegnato \u00e8 unico, ovvero tutti i campi dei quozienti di un dato dominio d'integrit\u00e0 unitario sono isomorfi tra loro; inoltre i campi dei quozienti di due domini d'integrit\u00e0 unitari isomorfi sono a loro volta isomorfi."}
{"id": "1817416", "revid": "123648758", "url": "https://it.wikipedia.org/wiki?curid=1817416", "title": "Fran\u00e7ois Poullain de La Barre", "text": "Biografia.\nFiglio di Nicolas, avvocato al parlamento di Parigi, nel 1663\nconsegu\u00ec il titolo di \"Magister artium\" presso la Sorbona e nel 1666 il baccellierato in teologia. \nDopo questi studi, Fran\u00e7ois Poullain de la Barre adotta la filosofia di Cartesio. Svolge attivit\u00e0 di sacerdote nella regione della Champagne prima di convertirsi al protestantesimo nel 1688. Dopo la revoca dell'editto di Nantes si reca in esilio a Ginevra dove si dedica all'insegnamento presso il Coll\u00e8ge Calvin.\nSecondo molti pu\u00f2 essere considerato a tutti gli effetti il padre del femminismo moderno.\nConvinto delle ingiustizie perpetuate nei confronti delle donne e sulla disparit\u00e0 di comportamento tra i due sessi, applica i principi cartesiani alla questione delle donne. Inoltre ha scritto numerosi testi di filosofia sociale nei quali denuncia il pregiudizio sessista contro le donne nel XVII secolo che le rende soggette a discriminazioni. Ci\u00f2 fece di lui un campione di parit\u00e0 sociale tra donne e uomini e un precursore delle teorie femministe.\nNel 1673 ha pubblicato anonimamente \"De l'\u00e9galit\u00e9 des deux sexes, discours physique et moral o\u00f9 l'on voit l'importance de se d\u00e9faire des pr\u00e9jugez\" nel quale dimostra che la disparit\u00e0 di trattamento subito dalle donne non ha alcun fondamento, ma nasce esclusivamente da un pregiudizio culturale. Egli raccomanda che le donne ricevano un'educazione adeguata, ma anche che siano aperte a loro tutte le carriere, comprese quelle scientifiche. \nIn un'altra opera, anche questa pubblicata anonima nel 1674, \"L'educazione delle donne per la guida dello spirito nelle scienze e nei costumi\", Poullain La Barre continua la sua analisi sull'istruzione femminile, ma pochi anni dopo, difende il punto di vista totalmente opposto nel suo libro \"De l'excellence des hommes contre l'\u00e9galit\u00e9 des sexes\", dove confuta sistematicamente tutti gli argomenti che egli stesso aveva sviluppato. \nIl filosofo francese Pierre Bayle ipotizz\u00f2 che Poullain avesse smentito la sua tesi perch\u00e9 si sentiva minacciato, ma gli argomenti eccessivamente anti-femministi fanno sorgere alcuni dubbi sulla sincerit\u00e0 di questa sua \"confutazione\". \n\u00c8 di Fran\u00e7ois Poullain de La Barre la famosa massima "}
{"id": "1817417", "revid": "767487", "url": "https://it.wikipedia.org/wiki?curid=1817417", "title": "Ayhan Akman", "text": "Carriera.\nClub.\nDebutta a diciassette anni nel Gaziantepspor. Raggiunge e supera le 100 presenze con il club, prima di essere ceduto al Be\u015fikta\u015f. Durante questa esperienza non si aggiudica alcun trofeo, riuscendo poi a vincere il campionato alla prima stagione con il Galatasaray.\nNazionale.\nHa debuttato in Nazionale a ventun'anni, prima del passaggio al Be\u015fikta\u015f. Ha collezionato 22 presenze in tutto, venendo convocato in occasione del e del ."}
{"id": "1817420", "revid": "110157", "url": "https://it.wikipedia.org/wiki?curid=1817420", "title": "Fire (instant messenger)", "text": "Fire \u00e8 stato il primo programma di messaggistica istantanea per macOS. Supporta IRC, XMPP, AIM, ICQ, MSN, Yahoo! Messenger e Bonjour. Tutte le librerie che lo compongono sono software libero.\n\u00c8 sviluppato in Objective C. Gli autori hanno spiegato che il nome deriva dal seguente gioco di parole:\nIl 23 febbraio 2007 gli ultimi due sviluppatori di Fire hanno annunciato l'abbandono del progetto e hanno scritto un software per permettere agli utenti di migrare ad Adium, consigliando di usare quest'ultimo."}
{"id": "1817430", "revid": "599013", "url": "https://it.wikipedia.org/wiki?curid=1817430", "title": "Sabri Sar\u0131o\u011flu", "text": "Carriera.\nClub.\nInizi\u00f2 a giocare giovanissimo nel Galatasaray e fu convocato da Mircea Lucescu per alcune partite nel 2001-2002, anche se non riusc\u00ec a debuttare. Gioc\u00f2 la sua prima partita nel 2003, contro il Trabzonspor, sotto la guida di Fatih Terim. Il 10 dicembre 2006 ha raggiunto quota 100 presenze con il Galatasaray, a 22 anni. Diventato uno dei punti di forza della squadra, il 5 luglio 2012 rinnova il suo contratto fino a giugno 2014, pi\u00f9 opzione per un altro anno.\nNazionale.\nHa debuttato in Nazionale soltanto a ventidue anni, in una sfida valida per le qualificazioni a Euro 2008, in casa della Nazionale ungherese. Dall'esordio ad oggi, ha collezionato trentadue presenze, con anche un gol all'attivo. \u00c8 stato convocato per il campionato europeo 2008.\nCuriosit\u00e0.\nIl calciatore della nazionale turca \u00e8 stato autore di un'esultanza particolare, guidando durante un'esultanza i supporters del Galatasaray, squadra nella quale ha militato per molti anni , scandendo gli urli dei supporters come un direttore d'orchestra.\nStatistiche.\nPresenze e reti nei club.\n\"Statistiche aggiornate al 18 marzo 2018.\""}
{"id": "1817437", "revid": "767487", "url": "https://it.wikipedia.org/wiki?curid=1817437", "title": "Cascate Kalambo", "text": "Le cascate Kalambo (Kalambo Falls in inglese) sono cascate formate dal fiume Kalambo al confine fra Zambia e Tanzania, presso l'estremit\u00e0 sudorientale del Lago Tanganica. Le cascate comprendono un unico salto di 235 m di altezza, che \u00e8 il secondo per altezza in Africa dopo quello delle cascate Tugela in Sudafrica. Le cascate defluiscono nella gola di Kalambo, larga circa 1 km e profonda fino a 300 m, che dopo circa 5 km si apre nel Tanganica. Sui pendii attorno alle cascate nidifica una colonia di marab\u00f9.\nLa zona delle cascate, abitata da circa 250.000 anni, costituisce un importante sito archeologico (Kalambo). Nel 1964, il sito \u00e8 stato dichiarato monumento nazionale dalle autorit\u00e0 dello Zambia."}
{"id": "1817443", "revid": "599013", "url": "https://it.wikipedia.org/wiki?curid=1817443", "title": "Kalambo", "text": "Kalambo \u00e8 un toponimo dell'Africa orientale che pu\u00f2 riferirsi a diverse cose:"}
{"id": "1817446", "revid": "14691", "url": "https://it.wikipedia.org/wiki?curid=1817446", "title": "Kalambo Falls", "text": ""}
{"id": "1817447", "revid": "287204", "url": "https://it.wikipedia.org/wiki?curid=1817447", "title": "Emre Asik", "text": ""}
{"id": "1817453", "revid": "287204", "url": "https://it.wikipedia.org/wiki?curid=1817453", "title": "Ugur Boral", "text": ""}
{"id": "1817454", "revid": "339392", "url": "https://it.wikipedia.org/wiki?curid=1817454", "title": "San Vincenzo di L\u00e9rins", "text": ""}
{"id": "1817464", "revid": "729019", "url": "https://it.wikipedia.org/wiki?curid=1817464", "title": "Assedio di Laodicea", "text": "L'assedio di Laodicea contrappose bizantini e turchi selgiuchidi nella primavera 1119 in Asia Minore, a Laodicea al Lico, nella valle del Meandro. Lo scontro ebbe come esito la vittoria dei bizantini.\nAntefatto.\nQuando nel 1118, Giovanni II Comneno divenne imperatore bizantino, egli voleva riconquistare tutti i territori che i musulmani avevano strappato all'impero bizantino, per riportare cos\u00ec l'impero all'antica gloria. Per prima cosa avrebbe attaccato l'Attalia, per riportarla sotto il dominio dell'impero, visto che a quel tempo si trovava sotto il dominio dei turchi selgiuchidi. Il suo compito gli fu facilitato, visto che gli stati europei, in quel periodo, non rappresentavano una minaccia reale in quanto sovente in lotta tra loro. Grazie a questa contingenza, l'imperatore pot\u00e9 concentrare le forze dell'impero bizantino per lanciarle alla riconquista dell'Asia Minore: nella penisola aveva sotto controllo le coste settentrionali, occidentali, meridionali fino al fiume Meandro, ma l'Attalia era raggiungibile solo via di mare.\nL'imperatore sbarc\u00f2 in Asia Minore alla testa di un grande esercito, ed affiancato dall'amico e gran domestico, Giovanni Axuch. L'esercito bizantino attacc\u00f2 senza esitazione i turchi selgiuchidi, respingendo la loro invasione nel territorio bizantino, riportando cos\u00ec il confine sul fiume Meandro.\nL'assedio.\nGiovanni II decise di dare una lezione ai turchi, visto che erano contravvenuti ai patti presi col padre, Alessio I Comneno, quindi super\u00f2 il Meandro e invase i loro territori, una delle prime citt\u00e0 che dovette assediare, ed anche una pi\u00f9 importanti della valle del Meandro, Laodicea al Lico. Giovanni II qui decise di affidare l'assedio al gran domestico Axuch, anche se egli non aveva mai avuto esperienze militari. Axuch riusc\u00ec ad espugnare la citt\u00e0 di Laodicea, conducendo un eccellente assedio, dimostrando ottime qualit\u00e0 da stratega.\nConseguenze.\nDopo la conquista di Laodicea, l'emiro locale, Abuchara, che aveva difeso la citt\u00e0 dai bizantini, fu mandato via dalla citt\u00e0 e l'imperatore fece costruire delle mura a Laodicea, in modo da renderla meno facilmente conquistabile per i turchi. Grazie alla conquista di Laodicea, l'esercito bizantino avanzer\u00e0 velocemente, conquistando tutta l'Attalia, riannettendola all'impero. A fine autunno, l'imperatore assieme ad Axuch, ritorn\u00f2 trionfante a Costantinopoli."}
{"id": "1817466", "revid": "767487", "url": "https://it.wikipedia.org/wiki?curid=1817466", "title": "Cultura sangoana", "text": "La cultura sangoana \u00e8 una cultura paleolitica sviluppatasi in Africa orientale, probabilmente come evoluzione della precedente cultura acheuleana.\nGli utensili sangoani includono strumenti in pietra simili a quelli acheuleani e altri realizzati con ossa o corna di animali. Complessivamente, la tecnologia sangoana si avvicina abbastanza a quella musteriana europea.\nL'aggettivo \"sangoano\" \u00e8 stato coniato con riferimento alla localit\u00e0 di Sango Bay, in Uganda, dove sono avvenuti i primi ritrovamenti di utensili di questo tipo. Reperti di epoca sangoana si trovano anche presso le cascate Kalambo, al confine fra Zambia e Tanzania."}
{"id": "1817467", "revid": "830939", "url": "https://it.wikipedia.org/wiki?curid=1817467", "title": "Cliff Battles", "text": "Carriera.\nBattles inizi\u00f2 la sua esperienza nel football con la squadra della scuola superiore, per poi mettersi in luce a livello universitario con il West Virginia Wesleyan College.\nLa carriera di Cliff Battles inizi\u00f2 nel 1932 negli allora Boston Braves, squadra dove rimase in tutta la sua carriera, sia quando questa cambi\u00f2 denominazione in Boston Redskins, sia quando la squadra si trasfer\u00ec nel 1937 a Washington, prendendo il nome che ancora mantiene di Washington Redskins. Fu il primo giocatore della storia a correre oltre 100 yard in una sola gara (144 contro i Chicago Bears il 30 ottobre 1932) e anche il primo a correrne oltre 200 (215 contro i New York Giants l'8 ottobre 1933)\nTerminata la carriera da giocatore, rimase inattivo per diversi anni prima di iniziare l'esperienza di allenatore con i Brooklyn Dodgers; l'esperienza dur\u00f2 soltanto per le stagioni 1946 e 1947"}
{"id": "1817477", "revid": "14691", "url": "https://it.wikipedia.org/wiki?curid=1817477", "title": "Sangoano", "text": ""}
{"id": "1817483", "revid": "256896", "url": "https://it.wikipedia.org/wiki?curid=1817483", "title": "Gran Domestico", "text": ""}
{"id": "1817490", "revid": "834", "url": "https://it.wikipedia.org/wiki?curid=1817490", "title": "Resine poliesteri insature", "text": ""}
{"id": "1817491", "revid": "216538", "url": "https://it.wikipedia.org/wiki?curid=1817491", "title": "Saga cinematografica", "text": ""}
{"id": "1817493", "revid": "119549370", "url": "https://it.wikipedia.org/wiki?curid=1817493", "title": "Petaso", "text": "Il petaso (pron. p\u00e8taso) \u00e8 un tipo di copricapo diffuso nella Grecia antica. Esso consisteva in un cappello a falde larghe ed era caratteristico di contadini e viaggiatori, in quanto indumento pensato per fornire protezione sia contro il sole che contro la pioggia. Inizialmente tipico della Macedonia, il petaso divenne accessorio comune in tutta la Grecia; il suo uso sopravvisse fin oltre l'et\u00e0 romana.\nPoteva essere di cuoio, di feltro o di paglia, e spesso era fornito di sottogola. In particolare era il copricapo di Ermes.\nIn latino era \"petasus\" e in greco \u03c0\u03ad\u03c4\u03b1\u03c3\u03bf\u03c2, da \u03c0\u03b5\u03c4\u03ac\u03c9 (stendo, spando)."}
{"id": "1817494", "revid": "767487", "url": "https://it.wikipedia.org/wiki?curid=1817494", "title": "Cultura lupembana", "text": "La cultura lupembana \u00e8 una cultura dell'Et\u00e0 della Pietra sviluppatasi a partire dalla zona del bacino del fiume Congo e in seguito diffusa in diverse aree dell'Africa centrale. Tradizionalmente si riteneva che questa cultura si fosse sviluppata fra il 30.000 e il 12.000 a.C.; in seguito, reperti trovati presso i Fiumi Gemelli in Zambia e Muguruk in Kenya sono stati datati fino a circa 300.000 anni fa. I reperti tipici di questa cultura sono punte foliate scolpite su due facce, che potrebbero avere avuto anche la funzione di punte di lancia o di utensili per la lavorazione del legno. Fra i siti archeologici principali relativi a questa cultura ci sono le cascate Kalambo (al confine fra Zambia e Tanzania) e Dundo (in Angola). La cultura lupembana presenta diverse affinit\u00e0 con quella sangoana e quella del paleolitico medio nubiano."}
{"id": "1817496", "revid": "767487", "url": "https://it.wikipedia.org/wiki?curid=1817496", "title": "Adam Kokoszka", "text": "Carriera.\nClub.\nFa il suo debutto con la maglia del Wis\u0142a Cracovia il 4 agosto 2006, nel corso di una partita contro l'Arka Gdynia. Nel 2008 ha vinto il campionato polacco.\nIl 29 luglio 2008 firma un contratto di 5 anni con l'Empoli.\nIl 31 gennaio 2011 si trasferisce in prestito con diritto di riscatto dell'intero cartellino al , che verr\u00e0 acquistato interamente dal club polacco il 13 giugno 2011.\nNazionale.\nNonostante contasse soltanto poche presenze con il suo club, Leo Beenhakker lo nota e lo convoca in nel dicembre del 2006, facendolo debuttare pochi giorni dopo in una amichevole disputata contro gli .\nAlla sua seconda presenza, in un match contro l', ha messo a segno la sua prima rete.\n\u00c8 stato convocato per il Campionato europeo di calcio 2008.\nStatistiche.\nPresenze e reti nei club.\n\"Statistiche aggiornate al 3 settembre 2018.\""}
{"id": "1817500", "revid": "1345932", "url": "https://it.wikipedia.org/wiki?curid=1817500", "title": "Acetabularia", "text": "Acetabularia \u00e8 un genere di alghe della famiglia delle Polyphysaceae, diffusa nelle acque delle zone temperate calde e subtropicali compreso il mar Mediterraneo dove \u00e8 presente la specie \"Acetabularia acetabulum\".\nDescrizione.\nL'acetabularia \u00e8 un organismo unicellulare, ma di dimensioni molto grandi e complesso nella forma, caratteristiche che ne fanno un modello eccellente per lo studio della biologia cellulare.\nNella forma, l'acetabularia assomiglia alle foglie rotonde di un nasturzio, con un'altezza compresa tra 0,5 e 10\u00a0cm e con tre parti anatomiche: un rizoide in fondo che assomiglia a delle radici molto corte, un lungo stelo al centro, ed in cima un ombrello di rami che pu\u00f2 fondersi in un cappello. Il nucleo dell'acetabularia \u00e8 localizzato nel rizoide, e permette alla cellula di rigenerarsi completamente se il cappello viene rimosso. I cappelli di due diverse cellule di acetabularia possono anche essere scambiati, anche tra due specie diverse.\nTassonomia.\nIl genere comprende le seguenti specie:\nOrganismo modello.\nL'acetabularia \u00e8 conosciuta soprattutto per gli esperimenti di Joachim H\u00e4mmerling tra gli anni '30 e '50 del Novecento, che dimostrarono che l'informazione genetica \u00e8 contenuta nel nucleo. Questa fu la prima dimostrazione che i geni sono codificati dal DNA negli eucarioti; studi condotti precedentemente da Oswald Avery ed altri avevano mostrato che ci\u00f2 accade anche nei procarioti. H\u00e4mmerling scambi\u00f2 i cappelli di due specie, la \"A. acetabulum\" e la \"A. crenulata\". I cappelli di queste specie hanno forme diverse; comunque, dopo lo scambio, i cappelli avevano gradualmente cambiato forma, passando da quella originale a quella tipica della base, dove risiede il nucleo, su cui erano stati innestati. In un altro esperimento, l'aggiunta di un nucleo di un'altra specie su un'acetabularia intatta produsse un cappello ibrido, mostrando che entrambi i nuclei influenzano la forma del cappello."}
{"id": "1817508", "revid": "110157", "url": "https://it.wikipedia.org/wiki?curid=1817508", "title": "Santuario di Santa Maria di Galloro", "text": "Il santuario di Santa Maria di Galloro e il suo giardino sono un luogo di culto cattolico situato nella localit\u00e0 di Galloro nel comune di Ariccia, nella citt\u00e0 metropolitana di Roma Capitale, nell'area dei Castelli Romani, nella Diocesi suburbicaria di Albano Laziale.\nIl santuario di Galloro \u00e8 uno dei santuari mariani pi\u00f9 importanti e frequentati del Lazio; inoltre, \u00e8 schedato tra i monumenti architettonici del Lazio in virt\u00f9 del contributo dato dal celebre architetto Gian Lorenzo Bernini alla progettazione di alcune sue parti. Il santuario, dedicato all'immagine miracolosa della Madonna di Galloro, venne costruito tra il 1624 ed il 1633, e il convento attiguo dal 1817 \u00e8 affidato alla cura della Compagnia di Ges\u00f9.Il santuario con l'immagine sacra sono stati oggetto di visite apostoliche di numerosi pontefici, quali papa Urbano VIII, papa Alessandro VII, papa Clemente XI, papa Benedetto XIV, papa Clemente XIII e papa Clemente XIV, papa Pio VII, papa Gregorio XVI e infine papa Pio IX.Oggi il santuario \u00e8 costituito in parrocchia, con oltre 3000 anime, cui \u00e8 unita la collegiata di Santa Maria Assunta di Ariccia.La Madonna di Galloro \u00e8 venerata dagli ariccini tre volte all'anno: l'8 dicembre, con la tradizionale festa della Signorina, istituita nel 1656 per ringraziare la Madonna di aver salvato il paese dalla peste; la seconda domenica di ottobre, anniversario della solenne incoronazione dell'immagine; e il giorno di Pentecoste, anniversario della consacrazione della chiesa nel 1633.\nStoria.\nLa fondazione.\nNel Quattrocento, il feudo di Ariccia apparteneva all'Abbazia di Santa Maria di Grottaferrata, come testimoniato da numerosi atti notarili dell'epoca. Il borgo tuttavia era spopolato, tanto che in un atto notarile del 1428 viene addirittura menzionato come \"tenimentum Castri diruti Vallis Ariciae\". Il 19 ottobre 1473 il cardinale Giuliano Della Rovere, abate commendatario dell'Abbazia di Grottaferrata, permut\u00f2 il feudo di Ariccia con Mariano Savelli, in cambio del Borghetto di Grottaferrata, fortificazione situata al X miglio della via Anagnina. In questo periodo inizi\u00f2 la ricostruzione di Ariccia, poich\u00e9 i Savelli si erano impegnati \"ad costruendum\" [castrum Ritiae], \"aedificandum, reparadum\": la popolazione torn\u00f2 a crescere, tanto che nel 1597 il cardinale vescovo della sede suburbicaria di Albano Michele Bonelli cont\u00f2 ad Ariccia 800 abitanti, ovvero una popolazione superiore a quella della vicina -ed oggi considerevolmente pi\u00f9 popolosa- citt\u00e0 di Albano Laziale.\nAlla fine del Cinquecento la venerazione del popolo di Ariccia verso la Madonna di Galloro era cos\u00ec sentita che nel 1594 Artemisia Savelli, moglie del duca Mario Savelli, essendo affetta da una malattia fece voto di far costruire attorno all'immagine una cappella in pietra; tuttavia i canonici della collegiata, proprietari del terreno, si opposero a questo proposito non appena seppero che la duchessa avrebbe apposto sulla cappella lo stemma dei Savelli. In seguito a questo episodio disdicevole, il canonico ariccino Gian Pietro Arzani in una memoria minuta riportata dal Lucidi ipotizza che la devozione popolare verso l'immagine sia andata progressivamente scemando, fino a scomparire del tutto in ambito locale all'inizio dei Seicento.\nIl \"primo devoto\" della Madonna di Galloro, considerato a tutti gli effetti il suo \"ri-scopritore\", fu un bambino di origine toscane, tale Sante Bevilacqua, che nel marzo 1623 -o nel marzo 1621 secondo altri storici- avrebbe scoperto nel fosso tra Monticella piccola e Monticella grande l'immagine in abbandono, mentre andava cercando luppoli per le campagne.\nIn seguito ad alcuni eventi miracolosi attribuiti alla Madonna di Galloro, il canonico ariccino Polidoro Polidori, originario di Frascati, matur\u00f2 l'intenzione di consacrare una cappella alla Madonna di Galloro, che era posta nel luogo originario dove era ubicata l'immagine. Pertanto il 3 maggio 1623 la cappella venne inaugurata, con una solenne processione di fedeli provenienti non solo da Ariccia ma anche dai Castelli Romani circostanti: il custode della cappella fu don Francesco Barzante, mentre Sante Bevilacqua, \"scopritore\" della sacra immagine, si offerse spontaneamente come chierico.\nAssieme al grande afflusso di pellegrini presso la cappella, si ebbe anche un grande afflusso di lasciti e di elemosine rendendosi pertanto necessario istituire l'ufficio di un depositario delle offerte: il primo fu Ottavio Vanni, arcidiacono della basilica cattedrale di Albano: questi raccolse in cassa in breve tempo ben 36.000 scudi, con i quali si pens\u00f2 di realizzare una dignitosa chiesa dedicata alla Madonna di Galloro.\nIl cardinale vescovo della sede suburbicaria di Albano Giovanni Battista Deti pose la prima pietra del nuovo santuario di Santa Maria di Galloro il 15 agosto 1624.\nCorrendo la Quaresima dell'anno 1631, padre Benigno Bracciolini, monaco vallombrosano, predicava nella basilica cattedrale di San Pancrazio, proprio mentre si andava delineando il proposito di affidare la gestione del costruendo santuario ad un ordine religioso. Tale gestione, unitamente all'autorizzazione di stabilirsi \"in loco\" venne concessa ai frati vallombrosani grazie alla protezione del cardinale Carlo di Ferdinando de' Medici e con l'assenso del cardinale vescovo della sede suburbicaria di Albano Gaspar de Borja y Velasco e del principe Paolo Savelli, il 4 dicembre 1631 Tuttavia, poich\u00e9 la terra su cui era stato edificato il nuovo santuario e la vigna su cui doveva essere edificato il convento erano a tutti gli effetti di propriet\u00e0 della collegiata di Ariccia, il principe Paolo Savelli da parte sua si impegn\u00f2 a cedere ai canonici regolari ariccini un altro terreno equivalente situato altrove, mentre il cardinale vescovo Gaspar de Borja ottenne che i vallombrosani pagassero 500 scudi al capitolo e gli consegnassero una certa parte dei diritti sulle sepolture all'interno della chiesa conventuale, \u00abper qualunque pretensione, o interesse, che [il capitolo] vi possa avere\u00bb. Ad ogni modo, l'arciprete ed i canonici di Ariccia non si opposero all'espropriazione di ci\u00f2 che era loro di diritto per rispetto all'autorit\u00e0 del vescovo; paradossalmente, non furono neppure consultati al riguardo. I lavori per la costruzione del convento iniziarono il 17 gennaio 1632: il primo abate di Galloro fu proprio padre Benigno Bracciolini, che si era massimamente impegnato per l'apertura di questo convento: la sua nomina venne ratificata da papa Urbano VIII con \"Breve\" apostolico del 30 maggio 1632.\nDomenica 15 maggio 1633, giorno di Pentecoste, venne consacrata la nuova chiesa del santuario: Demetrio Masseroni scrisse il giorno stesso della solenne cerimonia una memoria dell'evento per il principe Bernardino Savelli, che viene cos\u00ec riassunta da Giuseppe Boerio nella sua opera sul santuario di Galloro:\nIl giorno seguente, 16 maggio 1633, l'immagine della Madonna di Galloro venne solennemente traslata dal luogo della sua collocazione originaria, nel fosso tra la \"Monticella piccola\" e la \"Monticella grande\", alla nuova chiesa appena consacrata: alle ore tredici part\u00ec la processione, a cui prese parte il clero di Ariccia con la confraternita e il capitolo, undici confraternite provenienti da tutta la sede suburbicaria di Albano e dalla sede suburbicaria di Frascati, e i religiosi vallombrosani:\nIl Seicento.\nPare che i religiosi vallombrosani iniziassero ad abitare il convento di Galloro il 1\u00ba maggio 1634: in forza del sunnominato \"Breve\" apostolico di papa Urbano VIII del 30 maggio 1632 venne stabilito che a Galloro dovessero risiedere otto religiosi, dodici sacerdoti e quattro laici o chierici. Tuttavia questo numero non fu mai raggiunto, sia perch\u00e9 le rendite del monastero non erano sufficienti, sia per la scarsezza di religiosi della Congregazione Vallombrosana: addirittura nel 1786 a Galloro c'erano solo due religiosi.\nLa peste del 1656 colp\u00ec inesorabilmente anche Roma e la provincia di Campagna e Marittima: ogni comunit\u00e0 pens\u00f2 dunque di affidarsi ad uno o pi\u00f9 santi per tutelarsi dal flagello, fallita ogni norma igienico-sanitaria concepita a questo scopo. Ariccia si vot\u00f2 a san Sebastiano, a san Rocco e alla Madonna di Galloro: e alla fine della pestilenza, venne edificata a mezza strada tra Ariccia e Galloro una chiesa dedicata a san Rocco. Fu per questa protezione accordata dalla Madonna di Galloro agli ariccini che si inizi\u00f2 a celebrare una solenne festa a Galloro, la prima o la seconda domenica di Avvento; dal 1668, quando papa Clemente IX istitut\u00ec la festa dell'Immacolata Concezione, la data della festa venne spostata all'8 dicembre, festa appunto dell'Immacolata Concezione: ancora oggi questo evento viene celebrato a prende nome di \"festa della signorina\".\nLa venerazione verso la Madonna di Galloro era andata, nel corso degli anni, in parte scemando: il 20 aprile 1672 un evento miracoloso suscit\u00f2 una nuova ondata di devozione tra la popolazione ariccina nei confronti della Madonna e del suo santuario. Adriano Antonio Lulli, chierico del santuario originario di Ponza, stava effettuando alcune riparazioni intorno all'altare dell'immagine della Madonna, quando la leggenda sostiene che ud\u00ec una voce che diceva \u00abche si canti vespro\u00bb. Era infatti l'ora del vespro, ma per la penuria di religiosi non si era potuto cantare; non appena ricondotta la voce all'immagine, il chierico corse dall'abate padre Cesario Cichi, che giaceva ammalato a letto. Questi, spinto da curiosit\u00e0 e da devozione, si alz\u00f2 dal letto e con nuova forza si rec\u00f2 in chiesa, guarito da ogni male: inizi\u00f2 a cantare vespro, e al sopraggiungere di altri confratelli e del medico chiamato per visitarlo si present\u00f2 sanato. L'evento \u00e8 raccontato diffusamente da Giuseppe Boero nella sua storia del santuario. Non appena si sparse voce dell'evento prodigioso, accorse presso la chiesa una grande folla di pellegrini e vi furono, racconta la leggenda, nuove miracolose guarigioni.\nIl Settecento.\nIl 10 giugno 1726, domenica di Pentecoste, il patriarca latino di Costantinopoli monsignor Camillo Cybo incoron\u00f2 nuovamente l'immagine della Madonna di Galloro, con una sfarzosa cerimonia nell'anniversario della traslazione della sacra immagine nella chiesa.\nIl 9 febbraio 1798 il generale francese Louis Alexandre Berthier occup\u00f2 Roma, e di conseguenza il 15 febbraio venne proclamata la Repubblica Romana. Ai Castelli Romani, Frascati, Marino, Albano Laziale e Velletri si costituirono ciascuna in repubblica autonoma gemellata a quella romana; i conventi vennero chiusi e i loro beni requisiti. L'11 aprile 1798 un commissario francese dipendente dal governo di Albano impose la consegna di tutti i tesori conservati nel santuario di Galloro: finirono cos\u00ec in mano francese le due corone d'oro della Madonna di Galloro, del valore di 107 scudi, gli ex voto d'argento, i calici e gli arredi sacri per un totale di oltre venti libbre di metalli preziosi. Il monastero ed il santuario furono chiusi, e il popolo ariccino, temendo che l'immagine potesse essere profanata, pens\u00f2 bene di trasportarla nella collegiata di Santa Maria Assunta all'interno dell'abitato: cos\u00ec l'11 novembre 1798 la Madonna di Galloro abbandon\u00f2 il proprio santuario.\nIn questa circostanza, un altro grande miracolo \u00e8 attribuito alla Madonna di Galloro: il 25 novembre 1798 oltre tremila francesi si accamparono nelle campagne di Ariccia, per fronteggiare l'avanzata dell'esercito sanfedista guidato dal cardinale Fabrizio Ruffo e da Ferdinando IV di Borbone; cinquanta di essi stavano per mettere a sacco il paese, quando la notizia dell'imminente arrivo dei napoletani li fece battere in fuga senza che avessero potuto nuocere pi\u00f9 di tanto.\nL'Ottocento.\nRitornata la giurisdizione pontificia anche ad Ariccia, nell'aprile 1800 i religiosi vallombrosani ripresero il possesso del santuario di Galloro, e pretesero la restituzione dell'immagine della Madonna di Galloro, ancora conservata nella collegiata di Santa Maria Assunta ad Ariccia.. Poich\u00e9 non si giungeva ad un accordo tra i vallombrosani e i canonici ariccini, la questione venne portata davanti a papa Pio VII, in quel momento ancora a Venezia, che ordin\u00f2 di trasferire l'immagine nuovamente al santuario.. Nella notte tra 5 e 6 novembre 1801 la Madonna di Galloro venne cos\u00ec trasferita in fretta e furia, \u00abper ragione dei tempi che allora correvano\u00bb, al santuario. L'8 dicembre di quello stesso anno si pot\u00e9 festeggiare normalmente la \"festa della signorina\".\nIn seguito alla nuova occupazione napoleonica dello Stato della Chiesa, il potere pontificio venne rovesciato, gli ordini religiosi confiscati ed i loro beni svenduti. Presso il santuario di Galloro ormai da anni non erano presenti i religiosi vallombrosani, ma vi risiedevano stabilmente in loro vece due sacerdoti sudamericani, padre Eusebio Castagnares e padre Pietro Nogal: essi mantennero da soli la chiesa e i beni rimasti al monastero soppresso, rifiutandosi di prestare il giuramentro di fedelt\u00e0 riochiesto dai francesi.\nDopo il ritorno a Roma di papa Pio VII, al termine della parentesi napoleonica, il cardinale vescovo della sede suburbicaria di Albano Antonio Dugnani chiese di accorpare il santuario di Galloro al seminario vescovile di Albano Laziale, per unire le rendite dei due istituti: e il Papa acconsent\u00ec con \"Breve\" apostolico del 24 agosto 1816.. Tuttavia, gi\u00e0 nel novembre 1816 il seminario di Albano cederre il convento e il santuario con le sue rendite alla Compagnia di Ges\u00f9. Numerosi gesuiti infatti, nel periodo della soppressione dell'ordine, erano riparati nella vicina Genzano di Roma ospiti di privati e indirizzati dal vescovo di Veroli Giovanni Battista Jacobini, genzanese di nascita: perci\u00f2 l'ordine ebbe modo di estendere la propria influenza sul santuario di Galloro, che d'altra parte non poteva essere gestito nuovamente dai religiosi vallombrosani che non avevano religiosi da inviare a Galloro. Il cardinale vescovo della sede suburbicaria di Albano Michele Di Pietro il 12 febbraio 1817 ratific\u00f2 la presenza dei gesuiti nel santuario di Galloro.\nIl 20 ottobre 1818 papa Pio VII part\u00ec dalla residenza pontificia di Castel Gandolfo diretto al santuario di Galloro per procedere alla solenne nuova incoronazione della Madonna di Galloro: cos\u00ec Giuseppe Boero nelle sue memorie ricostruisce l'accoglienza fatta al Papa:\nCarlo IV di Spagna nel 1819 don\u00f2 tre rose dorate alla Madonna di Galloro con una solenne celebrazione alla presenza del cardinale vescovo Michele Di Pietro..\nIl 25 giugno 1822 le reliquie di san Francesco di Geronimo, gesuita napoletano vissuto nel Settecento, vennero solennemente esposte nel santuario di Galloro durante la traslazione da Roma a Napoli voluta fortemente da Ferdinando I delle Due Sicilie.. Accaddero, per intercessione del santo, alcune miracolose guarigioni, come quella riportata nella sua opera da Giuseppe Boero:\nIl popolo di Ariccia attribu\u00ec la propria protezione durante l'epidemia di colera del 1837 alla Madonna di Galloro, e la onorarono solennemente alla fine della propagazione del contagio.\nIl principe Alessandro Raffaele Torlonia, che possedeva una villa a Castel Gandolfo, si rec\u00f2 spesso a visitare il santuario, e nel 1842 don\u00f2 l'organo che \u00e8 collocato sull'orchestra posta in fondo alla chiesa.\nIl 26 ottobre 1845 il cardinale vescovo della sede suburbicaria di Albano Pietro Ostini presenzi\u00f2 alla nuova consacrazione della chiesa, alla presenza dell'arcivescovo di Damasco monsignor Francesco Briganti-Colonna, della famiglia Chigi e della famiglia Sforza-Cesarini.\nIl re delle Due Sicilie Ferdinando II delle Due Sicilie, in compagnia di papa Pio IX, visit\u00f2 il santuario di Galloro il 3 luglio 1851.\nDal Novecento al Duemila.\nNel 1943, durante la seconda guerra mondiale, gli ariccini si votarono alla Madonna di Galloro perch\u00e9 li proteggesse. Il comune di Ariccia venne colpito dai bombardamenti il 1\u00ba febbraio 1944, e furono distrutti il ponte di Ariccia e l'aggiunta settecentesca di Palazzo Chigi; inoltre per il bivacco delle truppe tedesche e poi anglo-americane venne sconquassata la riserva naturale del Parco Chigi.\nL'8 dicembre 2006 su iniziativa del parroco monsignor Pietro Massari, assieme al vescovo della sede suburbicaria di Albano Marcello Semeraro \u00e8 stato commemorato il 350\u00ba anniversario della fine della peste del 1656, che termin\u00f2 anche grazie all'intercessione della Madonna di Galloro.\nIl cardinale arcivescovo emerito di Milano Carlo Maria Martini, dopo aver lasciato la guida della diocesi ambrosiana, ha spesso soggiornato a Galloro, presso la casa di esercizi spirituali retta dai gesuiti presso il santuario. Il 17 febbraio 2007 sono stati festeggiati gli ottanta anni del prelato con una solenne messa nel santuario, alla presenza del festeggiato Carlo Maria Martini e del vescovo della sede suburbicaria di Albano Marcello Semeraro.\nArchitettura.\nEsterno.\nLa facciata del santuario prospettava su un vasto piazzale, nel quale si svolgeva la fiera di Galloro; tuttavia, dopo la sistemazione della via Appia Nuova portata avanti sotto i pontificati di papa Gregorio XVI e di papa Pio IX, prospetta direttamente sulla trafficata strada statale 7 via Appia Nuova. Pare che il disegno della facciata sia opera di Gian Lorenzo Bernini: sicuramente la sua realizzazione si colloca nell'ambito dei lavori finanziati dai Chigi tra il 1661 ed il 1662.\nInterno.\nL'ampio interno si presenta a croce latina con cupola, ad unica navata con transetto su cui affacciano sei cappelle laterali.\nSopra la porta principale, sulla controfacciata, venne apposta la seguente iscrizione per commemorare il termine dei lavori di ampliamento ed abbellimento finanziati dai Chigi e da papa Alessandro VII:\nDEIPARAE VIGINIS AEDEMOB INNUMERA ET INGENTIA ACCEPTA BENEFICIA DEBITA QUIDEM SEDPROPERA NUMIS PIETATE CONSTRUCTAM IMPERFECTA IDEO AC FATISCENTEMALEXANDER VII PONT. MAX.AD AUGENDAM CULTU DIUTURNIORE LOCI RELIGIONEM DEVOTI DEVINCTIQUEANIMI ERGA B. VIRGINEM ARGUMENTO CONSTABILIVIT EXORNAVIT ABSOLUITANNO SALUTIS MDCLXII\nL'ultima campata della chiesa, con le due cappelle, venne aggiunta dopo il 1661, sotto il pontificato di papa Alessandro VII, dopo che i Chigi avevano acquistato il feudo di Ariccia dalla famiglia Savelli. Il progetto \u00e8 attribuito al celebre architetto Gian Lorenzo Bernini: entrambe le cappelle aggiunte furono dedicate a santi appena proclamati da Alessandro VII. Infatti, la cappella di destra \u00e8 dedicata a san Tommaso da Villanova, e vi \u00e8 un quadro raffigurante il santo opera di Giacinto Gimignani; a sinistra, invece, la cappella \u00e8 dedicata a san Francesco di Sales, e vi \u00e8 una tela raffigurante il santo opera del Borgognone.\nA circa met\u00e0 della navata, \u00e8 posta l'epigrafe commemorativa del primo abate vallombrosano di Galloro padre Benigno Bracciolini, che fu in carica dal 1631 alla data della sua morte, avvenuta nel 1637 all'et\u00e0 di trentaquattro anni:\nIl coro della chiesa, dietro l'altare, venne restaurato nel 1762 durante la reggenza dell'abate Gervasio Alberganti da Domodossola, che era stato anche procuratore generale della Congregazione Vallombrosana; egli fece apporre la seguente iscrizione nel coro:\nRESTAURATUM ET ORNATUMANN. SAL. MDCCLXII\nLo stesso abate venne sepolto a Galloro dopo la sua morte avvenuta presso la Basilica di Santa Prassede in Roma nel 1768, e venne apposta la sua epigrafe commemorativa sulla parte sinistra del presbiterio:\nGERVASI ALBERGANTICONGREGATIONIS VALLISUMBROSAEABBATIS EXGENLISCINERIBUS EX MONASTERIO S. PRAXEDISHUC TRANSLATISVIRO SUMMO ET CELEBERRIMOCONSILIO PRUDENTIA DOCTRINAPIENTISSIMO AC BENEMERENTISSIMOPATRESGRATI ANIMI CAUSSAPOSUERUNT AN. MCDDLXVII\nL'altare maggiore, al centro del quale \u00e8 incastonata l'immagine della Madonna di Galloro, venne realizzato nel 1630 grazie ai finanziamenti del cardinale vescovo della sede suburbicaria di Albano Carlo Emanuele Pio di Savoia; anche papa Clemente XI si preoccup\u00f2 di far adornare di marmi l'altare, facendovi portare da Roma le reliquie di san Clemente I: la traslazione avvenne solennemente il 29 maggio 1716. La balaustra in marmo antistante il presbiterio \u00e8 invece un'offerta di papa Benedetto XIV risalente al 1757.\nLa cupola all'esterno \u00e8 stata rivestita in piombo durante i lavori finanziati dai Chigi, tra il 1661 ed il 1663: all'interno, \u00e8 opinione che le decorazioni siano opera di Gian Lorenzo Bernini.\nFestivit\u00e0.\nLa Madonna di Galloro \u00e8 festeggiata presso il proprio santuario in tre occasioni ogni anno:"}
{"id": "1817510", "revid": "729019", "url": "https://it.wikipedia.org/wiki?curid=1817510", "title": "Podatus", "text": "Il pes, chiamato anche podatus (dal latino piede), \u00e8 un neuma utilizzato nel canto gregoriano.\nRappresenta un gruppo di due note ascendenti, quella inferiore viene cantata prima dell'altra.\nIl pes serve spesso di supporto all'accento delle parole nelle formule semi-recitative, lo si chiama in questo caso \"pes d'accento\".\nLa sua forma corsiva, il \"pes rutundus\" deriva dalla grafia dell'accento anticirconflesso, un accento grave seguito da un accento acuto. Nella notazione quadrata l'accento grave \u00e8 ridotto alla nota di base, mentre l'accento acuto resta materializzato dalla linea verticale che unisce le due note.\nIl pes pu\u00f2 essere episemato sulla seconda nota , in questo caso la prima resta sempre leggera.\nIl pes con l'episema sulla prima nota \u00e8 detto \"pes quadratus\" .\nNella notazione corsiva, il pes risulta dalla legatura tra un \"punctum\" ed una \"virga\", mentre il pes quadratus deriva da un \"tractulus\".\nDella stessa famiglia dell\"'oriscus\", il \"pes quassus\" non ha la stessa etimologia e risulta pi\u00f9 prossimo al \"salicus\".\nNella notazione quadrata, il pes si ritrova spesso all'inizio di un gruppo neumatico , davanti ad una nota pi\u00f9 elevata. Si tratta di una notazione convenzionale per due \"punctum\" che precedono il neuma, che diventa \"praepunctis\", cosa che la notazione di san Gallo mostra bene. Una notazione rispettosa di questa etimologia andrebbe piuttosto scritta cos\u00ec ."}
{"id": "1817513", "revid": "14691", "url": "https://it.wikipedia.org/wiki?curid=1817513", "title": "Lupembano", "text": ""}
{"id": "1817515", "revid": "486946", "url": "https://it.wikipedia.org/wiki?curid=1817515", "title": "Scorie nucleari", "text": ""}
{"id": "1817517", "revid": "233579", "url": "https://it.wikipedia.org/wiki?curid=1817517", "title": "Pes (neuma)", "text": ""}
{"id": "1817520", "revid": "80339", "url": "https://it.wikipedia.org/wiki?curid=1817520", "title": "Kolcugino", "text": ""}
{"id": "1817521", "revid": "287204", "url": "https://it.wikipedia.org/wiki?curid=1817521", "title": "Kol'cugino", "text": ""}
{"id": "1817522", "revid": "262833", "url": "https://it.wikipedia.org/wiki?curid=1817522", "title": "Carneade di Cirene", "text": ""}
{"id": "1817529", "revid": "155634", "url": "https://it.wikipedia.org/wiki?curid=1817529", "title": "Aleksej Berezuckij", "text": "Biografia.\nHa un fratello gemello, anch'esso gioc\u00f2 nella nazionale russa e suo compagno di squadra nel CSKA Mosca, Vasilij Berezuckij.\nCarriera.\nClub.\nHa iniziato la sua carriera al Torpedo-ZIL, nel 1999, giocando soltanto due partite. \u00c8 costretto a separarsi dal fratello quando firma per il \u010cernomorec Novorossijsk nel 2001, ma lo ritrova al CSKA qualche mese dopo. Qui si afferma come uno dei migliori difensori russi in circolazione e porta la sua squadra a importanti successi, come la Coppa UEFA del 2005.\nNazionale.\nDebutta in Nazionale nel 2003, diventando subito un giocatore chiave per la squadra russa. Ha indossato la fascia di capitano della Russia per la prima volta nel marzo 2008. \u00c8 stato convocato per l'Europeo 2008.\nL'8 giugno 2012 esordisce da titolare agli Europei nella partita contro la Repubblica Ceca (4-1).\nViene convocato per gli Europei 2016 in Francia.\nIl 7 marzo 2018 si ritira ufficialmente dalla nazionale.\nStatistiche.\nPresenze e reti nei club.\n\"Statistiche aggiornate al 3 marzo 2018.\""}
{"id": "1817530", "revid": "1226", "url": "https://it.wikipedia.org/wiki?curid=1817530", "title": "Dumas figlio", "text": ""}
{"id": "1817532", "revid": "110157", "url": "https://it.wikipedia.org/wiki?curid=1817532", "title": "Kame\u0161kovo", "text": "Kame\u0161kovo (anche come \"Kameshkovo\") \u00e8 una cittadina della Russia europea centrale (Oblast' di Vladimir), situata nella pianura fra i fiumi Kljaz'ma e Nerl', 41\u00a0km a nordest di Vladimir; \u00e8 il capoluogo amministrativo del distretto omonimo.\nLa cittadina venne fondata agli inizi del XX secolo come insediamento operaio annesso ad una fabbrica tessile, vedendosi concesso lo \"status\" di citt\u00e0 nel 1951. Ancora al giorno d'oggi, il comparto tessile \u00e8 la base economica della cittadina.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1817533", "revid": "466539", "url": "https://it.wikipedia.org/wiki?curid=1817533", "title": "Jean Adair", "text": "Biografia.\nDopo aver lavorato come ballerina di fila sino alla fine dell'Ottocento, esord\u00ec in teatro nel 1910, in seguito alla rottura di una caviglia. Stella del vaudeville e attivissima a Broadway negli anni della maturit\u00e0, fu una delle pi\u00f9 rilevanti caratteriste nordamericane del periodo post-bellico. Chiamata a interpretare piccole parti in spensierati film comici, trov\u00f2 il successo con il ruolo della zia Martha nella pellicola \"Arsenico e vecchi merletti\" (1944) di Frank Capra, con Cary Grant, Priscilla Lane e Josephine Hull, (ruolo per altro che, assieme a Josephine Hull, aveva gi\u00e0 ricoperto con enorme successo a teatro fra il 1941 e il 1944). Mor\u00ec nel 1953 all'et\u00e0 di 79 anni, in seguito ad un cancro; venne cremata e le ceneri disperse nell'Oceano Pacifico, secondo le sue volont\u00e0. "}
{"id": "1817534", "revid": "287204", "url": "https://it.wikipedia.org/wiki?curid=1817534", "title": "Kameskovo", "text": ""}
{"id": "1817536", "revid": "80339", "url": "https://it.wikipedia.org/wiki?curid=1817536", "title": "Kameshkovo", "text": ""}
{"id": "1817540", "revid": "271875", "url": "https://it.wikipedia.org/wiki?curid=1817540", "title": "Self esteem", "text": ""}
{"id": "1817541", "revid": "104458", "url": "https://it.wikipedia.org/wiki?curid=1817541", "title": "Monika Bergmann", "text": "Nelle liste FIS \u00e8 registrata anche come Monika Bergmann-Schmuderer.\nBiografia.\nStagioni 1995-1997.\nSpecialista delle prove tecniche e originaria di Bad K\u00f6tzting, Monika Bergmann inizi\u00f2 a partecipare a gare FIS nel dicembre del 1994; in Coppa Europa esord\u00ec il 5 gennaio 1995 a Tignes, classificandosi 59\u00aa in discesa libera, e colse il primo podio il 28 gennaio 1996 a Krieglach piazzandosi 3\u00aa in slalom speciale, specialit\u00e0 nella quale poco pi\u00f9 di un mese dopo vinse la medaglia d'argento ai Mondiali juniores di Hoch-Ybrig.\nIl 28 dicembre 1996 disput\u00f2 a Semmering la sua prima gara di Coppa del Mondo, senza concludere lo slalom speciale in programma, e il 26 febbraio successivo si laure\u00f2 campionessa del mondo juniores nella discesa libera in occasione della rassegna iridata giovanile di Schladming.\nStagioni 1998-2003.\nNel 1998 esord\u00ec ai Giochi olimpici invernali, classificandosi 9\u00aa nello slalom speciale e 12\u00aa nella combinata a , e vinse la sua ultima medaglia iridata juniores, l'argento nello slalom speciale a Monte Bianco 1998, mentre nel 1999 debutt\u00f2 ai Campionati mondiali: a Vail/Beaver Creek fu 32\u00aa nella discesa libera e non complet\u00f2 lo slalom speciale. Il 7 dicembre dello stesso anno vinse a Haute-Nendaz la sua prima gara di Coppa Europa, uno slalom speciale.\nOttenne il suo primo podio in Coppa del Mondo piazzandosi al 2\u00ba posto nello slalom speciale di Lienz del 29 dicembre 2001 giungendo, a pari merito con la statunitense Kristina Koznick, alle spalle della svedese Anja P\u00e4rson con un distacco di cinque centesimi; nella stessa stagione ai XIX Giochi olimpici invernali di si classific\u00f2 6\u00aa nello slalom speciale e non concluse lo slalom gigante, mentre l'anno dopo ai Mondiali di Sankt Moritz 2003 fu 13\u00aa nello slalom speciale.\nStagioni 2004-2009.\nNella stagione 2003-2004 in Coppa Europa vinse la classifica di slalom speciale, mentre nel 2005 sal\u00ec per l'ultima volta sul podio in Coppa del Mondo, 9 gennaio a Santa Caterina Valfurva in slalom speciale (3\u00aa), e partecip\u00f2 ai Mondiali di Bormio/Santa Caterina Valfurva, dove conquist\u00f2 la medaglia d'oro nella gara a squadre, si piazz\u00f2 15\u00aa nella combinata e non complet\u00f2 lo slalom speciale.\nNella stagione 2005-2006 ottenne il suo ultimo podio in Coppa Europa vincendo il KO slalom di Bottrop del 7 novembre e partecip\u00f2 alle sue ultime Olimpiadi: a si piazz\u00f2 16\u00aa sia nello slalom speciale, sia nella combinata. Nella sua ultima presenza iridata, \u00c5re 2007, si classific\u00f2 6\u00aa nello slalom speciale; il 13 marzo di due anni dopo disput\u00f2 nella medesima localit\u00e0 svedese anche la sua ultima gara in carriera, lo slalom speciale di Coppa del Mondo che chiuse al 17\u00ba posto.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante\nSL = slalom speciale\nNor-Am Cup.\nNor-Am Cup - vittorie.\nLegenda:\nSL = slalom speciale"}
{"id": "1817542", "revid": "271875", "url": "https://it.wikipedia.org/wiki?curid=1817542", "title": "Defy you", "text": ""}
{"id": "1817543", "revid": "39900", "url": "https://it.wikipedia.org/wiki?curid=1817543", "title": "Monika Bergmann-Schmuderer", "text": ""}
{"id": "1817544", "revid": "14691", "url": "https://it.wikipedia.org/wiki?curid=1817544", "title": "Acheuleano", "text": ""}
{"id": "1817549", "revid": "78273", "url": "https://it.wikipedia.org/wiki?curid=1817549", "title": "Ortopirossene", "text": ""}
{"id": "1817551", "revid": "124123", "url": "https://it.wikipedia.org/wiki?curid=1817551", "title": "Nib...", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale."}
{"id": "1817554", "revid": "599013", "url": "https://it.wikipedia.org/wiki?curid=1817554", "title": "Roman Adamov", "text": "Carriera.\nClub.\nHa iniziato la carriera in Ucraina, allo \u0160akhtar. Resta per due stagioni, prima di trasferirsi al , in Russia, dove ha raggiunto la finale di Coppa di Russia, anche se la sua squadra \u00e8 stata sconfitta per 1 a 0 dallo .\nNel 2005 \u00e8 stato acquistato dal , dove \u00e8 rimasto per una sola stagione. Si \u00e8 infatti trasferito a Mosca, nell'FC Mosca, dove nel 2007 \u00e8 riuscito a vincere la classifica marcatori.\nNell'estate del 2008, durante l'Europeo, \u00e8 passato al , con cui vince il primo campionato russo nella storia del club.\nNazionale.\nHa debuttato in Nazionale nel corso del 2008, ma \u00e8 riuscito ad imporsi agli occhi del CT Guus Hiddink, che per gli Europei 2008, lo ha preferito a Ker\u017eakov."}
{"id": "1817556", "revid": "230988", "url": "https://it.wikipedia.org/wiki?curid=1817556", "title": "Ferrovia Venezia-Trieste-Villa Opicina", "text": ""}
{"id": "1817558", "revid": "320578", "url": "https://it.wikipedia.org/wiki?curid=1817558", "title": "Aleksej Berezutskij", "text": ""}
{"id": "1817560", "revid": "125856730", "url": "https://it.wikipedia.org/wiki?curid=1817560", "title": "Lago Maggiore", "text": "Il Lago Maggiore o Verbano (\"Lagh Magior\" in piemontese e \"Lagh Maggior\" in lombardo) \u00e8 un lago prealpino di origine fluvioglaciale della regione geografica italiana. Le sue rive sono condivise tra Svizzera (Canton Ticino) e Italia (province di Verbano-Cusio-Ossola e Novara, in Piemonte, e Varese, in Lombardia).\nIl nome Maggiore deriva dal fatto che \u00e8 il pi\u00f9 grande tra i laghi della zona, ma fra i laghi italiani \u00e8 il secondo per superficie dopo il lago di Garda (nonch\u00e9 il secondo per profondit\u00e0 dopo il lago di Como). In passato era unito al lago di Mergozzo, da cui fu separato a causa della formazione della Piana di Fondotoce.\nGeografia fisica.\nIl Lago Maggiore si trova a un'altezza di circa 193 metri s.l.m..\nLa sua superficie \u00e8 di 212 km\u00b2 la maggior parte dei quali, circa l'80%, in territorio italiano.\nHa un perimetro di 170\u00a0km e una lunghezza di 64,37\u00a0km (la maggiore tra i laghi italiani); la larghezza massima \u00e8 di 10\u00a0km e quella media di 3,9\u00a0km.\nIl volume d'acqua contenuto \u00e8 pari a 37,5 miliardi di m\u00b3 con un tempo teorico di ricambio pari a circa 4 anni.\nIl bacino idrografico \u00e8 pari a circa di cui in territorio italiano e in quello svizzero (il rapporto tra la superficie del bacino e quella del lago \u00e8 pari 31,1).\nLa massima altitudine del bacino imbrifero \u00e8 Punta Dufour nel massiccio del Monte Rosa ( m s.l.m.), mentre quella media \u00e8 di m s.l.m.\nIl bacino \u00e8 caratterizzato dall'esistenza di una trentina di invasi artificiali con una raccolta di circa 600 milioni di m\u00b3 di acqua che, se rilasciati contemporaneamente, eleverebbero il livello del lago di circa 2,5 m.\nLa massima profondit\u00e0 \u00e8 di circa 370 m (nella criptodepressione tra Ghiffa e Porto Valtravaglia) che risulta quindi di 177 m. sotto il livello del mare.\nGli immissari maggiori sono il Ticino, la Maggia, il Toce (che riceve le acque del torrente Strona e quindi del lago d'Orta) e la Tresa (a sua volta emissario del lago di Lugano e alimentata dal Margorabbia). I tributari maggiori hanno un andamento di deflusso diverso, mentre Ticino e Toce, che hanno un bacino imbrifero ad alte quote, raggiungono un flusso massimo nel periodo compreso fra maggio e ottobre in coincidenza allo scioglimento di nevi e ghiacciai; gli altri tributari hanno un andamento fortemente influenzato dalle precipitazioni. Immissari minori sono i torrenti Verzasca, Cannobino, San Bernardino, San Giovanni, Giona e Boesio. L'unico emissario \u00e8 il Ticino che fluisce dal lago a Sesto Calende.\nGeologia.\nL'origine del Lago Maggiore \u00e8 in parte glaciale, ne \u00e8 testimone la disposizione delle colline formate da depositi morenici di natura glaciale, ma \u00e8 accertato che l'escavazione glaciale \u00e8 avvenuta su una preesistente valle fluviale, il profilo del lago ha infatti la tipica forma a V delle valli fluviali.\nCome materiale da costruzione \u00e8 stato molto utilizzato in passato il granito rosa di Baveno. Sono peraltro conosciuti gli usi costruttivi antichi della pietra d'Angera (utilizzata ad esempio nell'antichit\u00e0 classica, e nel periodo medioevale), mentre le cave di calcare di Cald\u00e8 fornirono per molti secoli la materia prima per la calce con cui vennero innalzati edifici di Lombardia e Piemonte: complice la facilit\u00e0 di trasporto tramite barca, prima sul lago, indi sui navigli milanesi.\nClima e statistiche.\nIl Lago Maggiore \u00e8 caratterizzato da inverni freddi, ma pi\u00f9 miti rispetto all'entroterra, e moderatamente nevosi (con accumuli medi di 10\u00a0cm per ogni nevicata e talvolta anche superiori ai 30\u00a0cm fino a un massimo di 50\u00a0cm), le estati sono moderatamente calde, umide e temporalesche, la temperatura media di gennaio si attesta sui 2 gradi centigradi, con punte di 3 gradi sul versante settentrionale del golfo Borromeo (in virt\u00f9 della ampia esposizione al sole), le temperature notturne possono scendere sotto lo 0, fino a -10, ma molto raramente scendere sotto tale valore. In estate le temperature medie si attestano attorno ai 22 gradi centigradi, con punte diurne che raramente superano i 32 gradi. Procedendo verso le valli interne le temperature si fanno via via pi\u00f9 rigide. La zona \u00e8 molto piovosa e talvolta, specie nelle stagioni intermedie, possono verificarsi episodi alluvionali. La temperatura delle acque superficiali (fino a 2 metri di profondit\u00e0) del lago raggiungono punte invernali di 5-6 gradi, mentre in estate si raggiungono mediamente i 22-24 gradi.\nAlcune statistiche sul lago Maggiore. Da notare che nei periodi di magra il livello dell'acqua fra Locarno e Sesto Calende pu\u00f2 variare di 1\u00a0cm, mentre durante le piene fino a 30\u00a0cm.\nVenti.\nCome tutti i laghi prealpini, il Lago Maggiore viene percorso, soprattutto nella bella stagione, da due tipi di venti prevalenti, uno che spira al mattino dalle montagne verso la pianura (detto moscendrino in quanto proveniente dal Passo del Monte Ceneri, a volte tramontana) e un venticello che spira dalla pianura alla montagna soprattutto durante il pomeriggio (detto inverna). Questi venti costanti fanno dei laghi prealpini un ottimo campo dove adoperarsi in sport che usano appunto il vento, come la vela e il windsurf. Il Lago Maggiore ha dei punti particolari, soprattutto nella parte superiore, dove le montagne si stringono a formare una stretta valle in cui questi venti spirano molto forti.\nCi sono poi altri venti tipici di questo lago come l'invernone, che spira da sud-ovest e porta in genere tempesta, il maggiore, che viene da nord-est ed \u00e8 molto pericoloso in quanto agita parecchio il lago, il valmaggino che spira leggermente dalle valli dietro Locarno, il mergozzo, che spira soprattutto di notte, da nord-ovest.\nIsole.\nNel Lago Maggiore sono presenti molte isole grandi, piccole o minuscole, divise tra le 8 del Piemonte, le 2 della Svizzera e 2 in Lombardia, per un totale di 12.\nFra Stresa e Verbania si trova l'arcipelago borromeo: l'Isola Madre (la pi\u00f9 estesa del bacino lacustre), l'Isola Bella e l'Isola Superiore dei Pescatori (nota anche pi\u00f9 semplicemente come Isola dei Pescatori o Isola Superiore)\nDi fronte alla localit\u00e0 svizzera di Ronco sopra Ascona si trovano le due Isole di Brissago, la maggiore delle quali ospita un giardino botanico.\nDi fronte alla costa di Cannero Riviera si trovano invece i tre scogli emersi detti Castelli di Cannero: lo scoglio maggiore, totalmente occupato oggid\u00ec dal manufatto bellico della Vitaliana, rocca voluta dal conte Ludovico Borromeo a partire dal 1518, lo scoglio minore, su cui si ergono i ruderi delle cosiddette \"prigioni\", ma in effetti una torricella avanzata con cannoniera a falconetti di presidio meridionale al porto canale, e infine lo scoglietto (verso Maccagno) del \"Melgonaro\", su cui cresce solo una stenta ma tenace pianta che ha affascinato poeti e incisori quali Piero Chiara, Marco Costantini, Carlo Rapp.\nVanno infine citati, l'Isolino di San Giovanni di fronte a Verbania (famoso perch\u00e9 fu per molti anni residenza, nel seicentesco Palazzo Borromeo, del direttore d'orchestra Arturo Toscanini), l'isolotto La Malghera detto anche \"Isola delle Bambole\", tra l'Isola Bella e quella dei Pescatori e quindi l'Isolino Partegora nel piccolo golfo di Angera.\nAmbiente.\nFlora.\nPer definire la flora del Lago Maggiore si usa spesso il termine di flora insubrica. La zona e tra le aree pi\u00f9 piovose dell'Italia e della Svizzera. La punta massima di quasi 3000 mm annui viene raggiunta in Valle Cannobina (provincia del VCO), in provincia di Varese vicino a Vararo con 2000 mm. La catena alpina a nord del lago e i rilievi aspri e spesso molto ripidi la proteggono dai venti freddi da nord e il clima \u00e8 quindi mite. Molto pronunciate sono le differenze microlimatiche tra pendii ripidi meridionali, magari in vicinanza del lago e luoghi pi\u00f9 di quota e esposti verso nord. Questo determina una flora molto varia e interessante. La combinazione di molte precipitazioni e clima mite favorisce lo sviluppo di una vegetazione molto rigogliosa come raramente accade in altre parti d'Europa e permette la coltivazione di piante particolari quali le camelie. Gran parte dell territorio \u00e8 ricoperto di boschi, che ricrescono velocemente dopo il taglio o gli incendi frequenti. \nMolto importante per la flora \u00e8 anche se il substrato \u00e8 calcofilo o acidofilo. Intorno al Lago Maggiore sul versante piemontese e svizzero quasi ovunque \u00e8 acidofilo, salvo affioramenti calcofili molto piccoli. Lo stesso vale per quello lombardo a nord di Luino e sulle colline moreniche nell\u2019estremo sudest verso Sesto Calende. Qui a un\u2019altitudine fino a 800 - 1000 m circa dominano ovunque i boschi di castagno, spesso quasi puri. In lughi piutosto miti sparso nel bosco si trova l'agrifolio (Ilex aquifolium) Tra 1000 m e circa 1700 m sono presenti soprattutto faggete acidofile. Al di sopra i boschi si diradano e si rinvengono l'acero montano (Acer pseudoplatanus) e la betulla (Betula pendula). Qui e al piano montano in luoghi aperti (disboscati o incendiati) sono frequenti superfici estese coperte da Molinia arundinacea, felce aquilina (Pteridium aquilinum) e la genista dei carbonai (Cytisus scoparius), suggestiva quando fiorisce in gran numero in primavera.\nLe aree pianeggianti di bassa quota come quelle della Val d'Ossola, il Piano di Magadino, la Valle del Tresa, la Valcuvia e il basso Varesotto sono spesso fortemente antropizzate e densamente popolate. In questi luoghi si concentra anche l'agricoltura non molto intensa con prati sfalciati e campi soprattutto di Mais. Dove \u00e8 rimasto ancora il bosco si compone soprattutto di Farnia (Quercus robur), Frassino maggiore (Fraxinus excelsior) e Robinia (Robinia pseudoacacia) e qualche castagno e olmo (Ulmus minor).\nUna flora diversa si incontra dalla parte centro-orientale del lago in provincia di Varese, dove il substrato \u00e8 calcofilo. Il bosco pi\u00f9 diffuso \u00e8 ancora il castagneto, ma a est del Campo dei Fiori iniziano a essere pi\u00f9 frequenti gli orno-ostrieti dominati da orniello (Fraxinus ornus) e carpino nero (Ostrya carpinifolia), molto frequenti nelle alpi italiane sud-orientali e in Europa insieme ai castagneti particolarmente tipici per la flora di transizione tra quella centro-europea e quella mediterranea. In questo settore sono particolarmente ricchi di specie i prati aridi che si formano nei pochi luoghi ne antropizzati ne coperti da bosco su rocce dolomitiche e calcaree con suolo poco profondo. I pi\u00f9 interessanti prati aridi si trovano sul M. Sangiano preso l'omonimo paese e anche sui Pizzoni di Laveno, vicino a Vararo e sopra Rasa a nord di Varese.\nGli ambienti pi\u00f9 interessanti dell'area sono probabilmente quelli umidi dove per le specie minacciate d'estinzione sono presenti alcune delle loro ultime stazioni in Italia. Questo tipo di ambiente \u00e8 probabilmente cos\u00ec ben rappresentato per la quantit\u00e0 eccezionale di precipitazioni e per i numerosi laghi e fiumi. Tra queste emergenze, elencate Sulla lista rossa nazionale c'\u00e8 la castagna d'acqua (Trapa natans) presente nella Riserva naturale di Fondotoce e nei laghi minori di Varese e Comabbio. Altre specie della lista rossa sono Hottonia palustris., rinvenuta sul lago presso Brebbia e Sagittaria sagittifolia, rinvenuta intorno ai laghi di Varese e Comabbio, ma probabilmente estinta. Una delle ultime stazioni in Italia \u00e8 anche quella del limnantemio (Nymphoides peltata) sul Lago di Comabbio. Notevoli sono inoltre le torbiere relittuali della Valganna e quella di Cavagnano, dove si trovano Drosera intermedia e Scheuchzeria palustris, elencate sulla lista rossa della Lombardia. \nLuoghi naturali e eccezionalmente caldi si trovano a picco sul lago e sono solo difficilmente accessibili. Sorprendentemente qui si rinviene gi\u00e0 una specie del tutto mediterranea, il Cisto femmina (Cistus salviifolia; Locarnese, Mont'Orfano, Santa Caterina etc.). In luoghi caldi pi\u00f9 antropizzati vicino ai paesi si assiste invece a un fenomeno chiamato laurofillizzazione , dove si formano fitti boschi di piante legnose sempreverdi esotiche quali la palma cinese (Trachycarpus fortunei) e il alloro (Laurus nobilis)\nFauna.\nNel lago vivono due specie di coregoni, la bondella e, meno diffuso, il lavarello. Entrambi vivono in acque profonde e vengono a riva solo durante la fregola nei primi di dicembre. Vi si trovano inoltre l'agone, il pesce persico, il luccio, il cavedano, la bottatrice, il siluro, le anguille e le alborelle, vi si trova anche la trota, una volta veniva definita trota lacustre, salvo poi scoprire in un secondo tempo che essa come specie non esisteva, infatti si trattava di trote fario e trote marmorate adattate agli ecotipi lacustri; esse presentano livrea argentea, testa piccola e appuntita e puntini a forma di X anzich\u00e9 circolari.\nIl lago ospita diverse specie di uccelli acquatici nidificanti, inoltre rappresenta un importante corridoio, luogo di sosta e alimentazione per le migrazioni.\nAd esempio: smergo maggiore, cigno reale, svassi, gabbiani, cormorani, anatre.\nGiardini.\nIl clima mite favorisce la crescita di limoni, olivi e l'alloro. Prosperano le acidofile, camelie, azalee, rododendri e magnolie che si possono ammirare nei numerosi e splendidi giardini che si susseguono sulla costa piemontese.\nA Verbania si trovano i giardini botanici di Villa Taranto; A Stresa, in frazione Alpino, si trova il giardino botanico Alpinia.\nTrasporti e navigazione.\nNel Museo dell'Isola Bella \u00e8 conservata una piroga preistorica ritrovata nei pressi di Ispra nell'800, a testimonianza della lunga ininterrotta storia della navigazione locale, proseguita poi nei secoli pi\u00f9 recenti con il trasporto dei blocchi lapidei e la fluitazione dei legnami.\nLa navigazione di linea sul lago ha origini molto antiche: gi\u00e0 nel 1825 si costitu\u00ec l'\"Impresa Lombardo-Sardo-Ticinese\" per la navigazione sulle sue acque e nel 1826 il primo piroscafo, il \"Verbano\", gi\u00e0 solcava le acque del lago. Nel 1853 cominci\u00f2 il servizio anche una seconda societ\u00e0, il \"Lloyd Austriaco\", con il piroscafo \"Taxis\". L'\"Impresa Lombardo-Sardo-Ticinese\" fall\u00ec nel 1853 e vendette i piroscafi al governo del Regno di Sardegna. Durante la seconda guerra di indipendenza (1859) i piroscafi vennero armati e vi furono anche scontri (l'austriaco \"Radetzky\" venne seriamente danneggiato dalle popolazioni insorte) e infine trovarono riparo nelle acque neutrali svizzere. Il \"Lloyd Austriaco\", fallito, vendette i suoi tre bastimenti al governo svizzero che li cedette al governo sardo.\nNel 1867 la propriet\u00e0 dei battelli pass\u00f2 alla neonata impresa \"Innocente Mangili\" di Milano, che a partire dal 1876 fino al 1909, nel corso della Belle \u00c9poque, mise in servizio ben otto grandi battelli salone a ruote e, fino al 1914, cinque a elica. Nel 1896 la Regia Guardia di Finanza stanzi\u00f2 una flottiglia di piccole torpediniere a Cannobio; quello stesso anno una di esse, la \"Locusta\", affond\u00f2 in una tempesta con tutto l'equipaggio.\nDurante la prima guerra mondiale la societ\u00e0 Mangili fall\u00ec e i battelli vennero gestiti dal governo con risultati disastrosi; nel 1923 passarono infine alla \"Societ\u00e0 Subalpina Imprese Ferroviarie\", che attu\u00f2 un drastico rinnovo della flotta: vennero demoliti tutti i piroscafi maggiori tranne sei (tre a ruote e tre a elica), altri due vennero riattrezzati con motore diesel e vennero costruite dieci nuove motonavi; nel 1929 cominci\u00f2 il servizio di trasporto autoveicoli con il traghetto \"San Cristoforo\", ottenuto dalla trasformazione di un barcone, e quattro anni pi\u00f9 tardi entr\u00f2 in servizio un secondo \"San Cristoforo\", la prima vera nave traghetto dei laghi italiani. Nel 1938 le Ferrovie Regionali Ticinesi aprirono il servizio sul bacino svizzero.\nLa seconda guerra mondiale port\u00f2 lutti e danni: gli attacchi aerei alleati affondarono, tra il 25 settembre e il 26 settembre 1944, i piroscafi \"Genova\", \" Milano\" e \"Torino\". Nei primi due casi ci furono rispettivamente 34 e 26 morti. In altri attacchi furono danneggiate le motonavi \"Monfalcone\" e \"Magnolia\". Il 16 aprile 1948 la gestione delle imbarcazioni pass\u00f2 alla Gestione commissariale governativa, che costru\u00ec diverse nuove navi (il primo aliscafo prese servizio nel 1953); nel 1956 acquist\u00f2 la flottiglia svizzera.\nAttualmente la flotta passeggeri della Gestione governativa navigazione laghi, la pi\u00f9 grande dei laghi italiani, si compone di oltre trenta unit\u00e0 tra piroscafi, motonavi, traghetti, catamarani, aliscafi e motoscafi. Tuttora la flotta continua ad ampliarsi, infatti si aspettano una motonave da 350 passeggeri, e un traghetto che sostituir\u00e0 l'ormai demolito \"San Gottardo\".\nSopravvivono ancora oggi quattro battelli storici:\nStoria.\nI reperti e le prove rinvenuti ci dicono che a seguito della creazione vera e propria del lago, con il ritiro completo dei ghiacci, la zona circostante fu abitata da gruppi nomadi, che utilizzarono il territorio prevalentemente come luogo per la caccia e approvvigionamenti.\nNel periodo storico del calcolitico si ha la costruzione dei primi nuclei abitativi negli immediati pressi del lago e da quel momento si avr\u00e0 un lento consolidarsi di gruppi sedentari.\nLa zona venne controllata nei periodi successivi dai Liguri che avanzarono fino ad alcune zone dell'attuale Lombardia, per poi essere nuovamente respinti fino ai loro confini occidentali dalla discesa dei Celti nella penisola italiana, probabilmente la popolazione dei Galli Taurini.\nI Galli ebbero quindi la supremazia sul territorio lacustre fino all'avanzare dei Romani che ricondussero le zone Piemontesi e Lombarde a province dell'impero. Il \"\"Verbanus Lacus\" (nome donatogli dai Romani, dal quale probabilmente deriver\u00e0 poi la nomenclatura \"lago Verbano\") o \"Lacus Maximus\"\" (altro nome attribuitogli addirittura da Virgilio) rester\u00e0 in mano saldamente all'impero romano fino alle scorribande dei popoli nordici e le invasioni barbariche, che frammenteranno l'unit\u00e0 creata dal controllo Romano portando il caos e la divisione su tutto il territorio.\nPer arrivare a un periodo di rinascita delle citt\u00e0 sul lago bisogner\u00e0 attendere il Medioevo, il quale porter\u00e0 alla creazione di borghi, castelli e in generale un esempio ben differente di fisionomia dei luoghi abitati.\nIn questo periodo la zona attorno al lago, cos\u00ec come numerosi territori nei dintorni di Milano, pass\u00f2 fra le mani di diverse famiglie come i Della Torre, i Visconti, la casa regnante degli Asburgo dal 1713 e in particolare la famiglia Borromeo, la quale ebbe un'enorme influenza per lunghissimi anni sul lago Maggiore, partendo dall'acquisizione del feudo di Arona nel 1445. Altro casato illustrissimo che ebbe una grandissima influenza in epoca medioevale \u00e8 quello dei Marchesi Morigi o Moriggia, che ricevette numerosi territori dai Visconti come le degagne di San Maurizio e San Martino, la Valtravaglia che vennero soprannominate \"terre Morigie\". Durante i secoli i casati dei Borromeo e dei Morigi lottarono aspramente per l'egemonia su queste terre. Altri casati nobiliari legati sin dal Medioevo al territorio furono i Besozzi, i Sessa, i Luini e i Capitanei di Locarno.\nEsondazioni.\nLe esondazioni del Lago Maggiore a Locarno che hanno superato quota 196,00 metri s.l.m. Da notare che la lista non contiene tutti gli eventi risalenti prima del XIX secolo. Il livello raggiunto dall'acqua \u00e8 attendibile a partire dal 1868.\nMonumenti e luoghi di interesse.\nLe ville.\nAlcune delle pi\u00f9 belle ville costruite attorno al lago:\nI musei.\nAlcuni tra i pi\u00f9 importanti musei del territorio:\nLetteratura.\nAl Lago Maggiore sono ambientate la parte conclusiva del romanzo \"Piccolo mondo antico\" di Antonio Fogazzaro e una parte del romanzo \"Addio alle armi\" di Ernest Hemingway."}
{"id": "1817563", "revid": "78273", "url": "https://it.wikipedia.org/wiki?curid=1817563", "title": "Pirossene", "text": ""}
{"id": "1817564", "revid": "1186766", "url": "https://it.wikipedia.org/wiki?curid=1817564", "title": "Mer?en?...", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale.\nIl testo del Canone Reale, redatto in scrittura ieratica utilizza, nel nome di questo sovrano, alcuni simboli di cui non si conosce il riscontro nella forma geroglifica e di cui non si conosce il valore fonetico (tali simboli sono stati indicati con il simbolo () )."}
{"id": "1817569", "revid": "287204", "url": "https://it.wikipedia.org/wiki?curid=1817569", "title": "Scottish League Cup 2007-2008", "text": "La Scottish League Cup 2007-2008 \u00e8 stata la 61\u00aa edizione della seconda pi\u00f9 prestigiosa competizione ad eliminazione diretta della Scozia, nota per ragioni di sponsor anche come CIS Insurance Cup.\nI vincitori del torneo sono stati i Rangers che hanno sconfitto il Dundee United in finale dopo i calci di rigore."}
{"id": "1817572", "revid": "1573940", "url": "https://it.wikipedia.org/wiki?curid=1817572", "title": "Penensetensetep", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale.\nL'analisi stilistica dei glifi utilizzati nella scrittura del nome di questo sovrano hanno portato gli egittologi che hanno studiato il Canone Reale a proporre l'ipotesi che si tratti di un nome \"fittizio\" ossia corrispondente a un sovrano mai esistito e inserito, non si sa per quale ragione, nel documento che serv\u00ec da fonte per la stesura del Canone Reale."}
{"id": "1817577", "revid": "110157", "url": "https://it.wikipedia.org/wiki?curid=1817577", "title": "Icaridina", "text": "L'icaridina, nota anche come picaridina o KBR 3023 \u00e8 una sostanza utilizzata come repellente per insetti. \nL'icaridina \u00e8 una miscela di quattro stereoisomeri."}
{"id": "1817579", "revid": "149485", "url": "https://it.wikipedia.org/wiki?curid=1817579", "title": "Carly Patterson", "text": "Nel 2004 ai Giochi olimpici vince l'oro nel concorso individuale femminile (quattordicesima campionessa) e l'argento a squadre e alla trave. Vive attualmente ad Allen, Texas.\nBiografia.\nNel 1994 Carly \u00e8 al compleanno di sua cugina al \"Baton Rouge's Elite Gymnastics\" quando l'allenatore Johnny Moyal, un atleta israeliano tre volte campione olimpico, nota il suo talento e le suggerisce di prendere alcune lezioni. Inizialmente non convinta, sua madre la porta in palestra per evitare che la ragazza si faccia male tentando di imitare gli esercizi ginnici. Nel 2000 partecipa al \"Top Gym Tournament\" in Belgio: vince la medaglia d'argento nel concorso generale individuale e la medaglia di bronzo alla trave.\n2001-2003: inizi e titolo di campionessa mondiale.\nAi Goodwill Games 2001 di Brisbane, Australia, arriva seconda nel concorso generale dopo la prima rotazione. Tuttavia, al corpo libero, sbaglia ben tre atterraggi e finisce al settimo posto del concorso individuale. Nello stesso anno arriva terza nel concorso generale dei \"Campionati Nazionali Juniores\", mentre nel 2002 vince il titolo generale. Vince inoltre due medaglie d'argento alla trave e alle parallele asimmetriche e una medaglia di bronzo al corpo libero.\nNel 2003 partecipa e vince gli \"American Cup\" ed \u00e8 la pi\u00f9 giovane atleta della competizione. A causa di un gomito rotto, nel 2003 \u00e8 costretta a non partecipare ai suoi primi \"Campionati Nazionali\" da senior. Tuttavia riesce a partecipare ai Campionati Mondiali di Anaheim, California, dove vince la medaglia d'argento nel concorso generale individuale \u2014 ed \u00e8 la prima donna americana a vincere una medaglia mondiale al concorso generale dal 1994. Inoltre aiuta la squadra americana a vincere la medaglia d'oro nel concorso a squadre.\nVince di nuovo il concorso generale agli \"American Cup\" del 2004. Inoltre, vince una medaglia in tutti e quattro gli eventi: trave, corpo libero, parallele asimmetriche e volteggio, guadagnando 14.000$. Ai \"Campionati Nazionali\" dello stesso anno diventa co-campionessa individuale insieme a Courtney Kupets. Inoltre, vince la medaglia d'oro al corpo libero e la medaglia d'argento alla trave. Ai \"Trials Olimpici\" cade due volte dalla trave ed entra nella squadra che parteciper\u00e0 alle Olimpiadi di Atene dopo varie performance ai \"Training Camp\".\n2004: Olimpiadi estive di Atene.\nAlle Olimpiadi di Atene, Carly arriva prima ai preliminari del concorso generale individuale e nella finale alla trave. Gli Stati Uniti, nel concorso a squadre, incontrano diverse difficolt\u00e0 e Carly \u00e8 una delle atlete ad averne create. Commette un errore durante la sua rotazione al volteggio, alle parallele tocca con un piede lo staggio basso e alla trave perde spesso l'equilibrio. Alla fine, gli Stati Uniti d'America vincono la medaglia d'argento.\nNel concorso generale individuale, dopo un inizio non brillante al volteggio (9.375 punti), compie buone prestazioni negli altri tre attrezzi: 9.575 alle parallele asimmetriche, 9.725 alla trave e 9.712 al corpo libero. Vince la medaglia d'oro ed \u00e8 la seconda atleta americana ad averne vinta una (dopo Mary Lou Retton alle Olimpiadi di Los Angeles nel 1984). Il 23 agosto compete nella finale alla trave dove, con un punteggio di 9.755, vince la medaglia d'argento dietro la rumena C\u0103t\u0103lina Ponor.\nEsperienza post-olimpica.\nPoco dopo la fine delle Olimpiadi, la Patterson scopre di avere dei dischi sporgenti nella parte bassa della colonna vertebrale. Decide cos\u00ec di prendersi una pausa dallo sport per farsi curare la schiena e si ritira ufficialmente nel 2006, senza mai pi\u00f9 partecipare a qualche competizione importante. In un'intervista del 2009 dice: \"Ho cominciato ad avere alcuni problemi alla schiena e il mio dottore mi ha detto 'Carly, se vuoi essere in grado di camminare quando invecchierai devi fermarti.' E cos\u00ec ho intrapreso la carriera musicale.\"\nIl 29 agosto 2006 prende parte al reality show \"Celebrity Duets\", programma prodotto da Simon Cowell di \"American Idol\". Lo show consiste nel far duettare otto cantanti famosi con otto celebrit\u00e0. Il 15 settembre, durante lo spettacolo, Carly viene eliminata dalla competizione (cantando un duetto con Jesse McCartney). Da qui, decide di intraprendere la carriera musicale. Partecipa inoltre a diversi eventi, sia ginnici che non. Appare in diversi spot pubblicitari, tra cui quello della \"Mobile ESPN\", mandato in onda durante il Super Bowl XL. Scrive anche un'autobiografia pubblicata nell'aprile 2006. Nel dicembre 2011, entra a far parte dello show televisivo \"Hollywood at Home\".\nCarriera musicale.\nIn un'intervista del 2005 afferma di voler diventare una cantante professionista. Il 21 agosto dello stesso anno, durante un'intervista alla \"FOX Sports Net's Sports Sunday\", fornisce maggiori dettagli sulla sua futura carriera canora. Il 18 dicembre annuncia di aver firmato un contratto per registrare una demo di quattro canzoni con la \"Papa Joe Records\". Ha lavorato con il cantante Chris Megert: con cui ha scritto e prodotto \"Time to Wake Up\" e \"Lost in Me\".\nIl 4 febbraio 2008 Carly firma un contratto discografico con la MusicMind Records, un'etichetta indipendente con sede a Chicago. Il singolo \"Temporary Life (Ordinary Girl)\" \u00e8 stato pubblicato su iTunes il 25 marzo 2008. L'uscita del suo album di debutto \"Back to the Beginning\" era previsto per il 5 agosto, in coincidenza con i Giochi Olimpici di Pechino. Tuttavia, il CD \u00e8 stato pubblicato un anno dopo, il 25 agosto 2009. Nel frattempo, il 10 settembre 2008, viene rilasciato il singolo \"Time to Wake Up\".\nLa canzone \"Here I Am\" \u00e8 stata inserita in una puntata della seconda stagione di \"Make It or Break It - Giovani campionesse\", una serie televisiva di genere drammatico che segue le vite di alcune giovani atlete di ginnastica che sognano di competere nelle Olimpiadi."}
{"id": "1817580", "revid": "93556", "url": "https://it.wikipedia.org/wiki?curid=1817580", "title": "Rocky (serie di film)", "text": "Rocky \u00e8 una popolare saga cinematografica sul pugilato che narra le gesta del personaggio cinematografico Rocky Balboa, ideato ed interpretato dall'attore-regista Sylvester Stallone. La saga si sviluppa in un arco temporale che va dal 1976 al 2018.\nL'intera saga fu distribuita nelle sale cinematografiche dalla United Artists.\nTrama.\n\"Rocky\".\nRocky Balboa \u00e8 un anonimo pugile italo-americano trentenne di Filadelfia che pare non riesca a sfondare a causa della sua scarsa applicazione. Un giorno per\u00f2 viene scelto per sfidare il campione del mondo Apollo Creed: questi, infatti, insoddisfatto degli avversari che gli vengono proposti, decide di dare ad uno sconosciuto la possibilit\u00e0 di lottare per il titolo in occasione del bicentenario della nascita degli Stati Uniti.\nIn un incontro che tutti pensano sia solo un'esibizione, Rocky invece vede l'occasione di riscattare la propria insoddisfacente vita e di non essere pi\u00f9 \"soltanto un bullo di periferia\", iniziando cos\u00ec ad allenarsi duramente sotto la guida del burbero Mickey, l'affetto e l'amore di Adriana e il sostegno di Paulie, suo migliore amico e fratello di Adriana.\nRocky riesce a mandare al tappeto il campione ed a resistergli per tutti i quindici round, impresa mai riuscita prima a nessuno, perdendo ai punti, ma guadagnandosi l'affetto degli spettatori e l'amore di Adriana, che gli dichiara per la prima volta i suoi sentimenti.\n\"Rocky II\".\nDopo lo storico incontro con Apollo, Rocky, che ha sub\u00ecto un colpo violento all'occhio, decide di ritirarsi dalla boxe. Si sposa con Adriana, che presto lo render\u00e0 padre del piccolo Rocky Jr., e tenta la strada di una vita da normale lavoratore.\n\"Lo stallone italiano\" ha tuttavia la boxe nel sangue e l'orgoglio ferito di Apollo Creed, che ha indetto una violenta campagna denigratoria nei confronti proprio di Rocky per spingerlo a combattere di nuovo con lui. I pesanti allenamenti \"sudore e sangue\" e l'impeto di riscattare le delusioni della vita, sommato alla nascita di suo figlio, gli daranno il coraggio di resistere di fronte al campione per una battaglia ancora pi\u00f9 cruenta.\nCos\u00ec, dopo essersi allenato nuovamente al fianco di Mickey, Rocky affronta Apollo per tutti i quindici round, riuscendo a mettere il campione nuovamente in difficolt\u00e0. Alla fine sia Rocky che Creed vanno al tappeto, ma il primo riesce a rialzarsi prima dello scadere del tempo e soprattutto prima di Creed, diventando il nuovo campione del mondo e dedicando la vittoria alla moglie.\n\"Rocky III\".\nRocky, ormai saziato dalle facili vittorie, dal successo e dai soldi conduce una vita da star imborghesita. Clubber Lang, un giovane pugile di colore, \u00e8 invece affamato come lo era Rocky prima di emergere. Questo porter\u00e0 Clubber a spodestare Balboa, ma Rocky punto nell'orgoglio e negli affetti \u00e8 pronto a tornare sul trono.\n\"Rocky IV\".\nDall'Unione Sovietica arriva il \"pugile perfetto\" di nome Ivan Drago. Viene subito lanciata una sfida all'America.\nApollo Creed ritirato da anni, vuole riaprire la sua carriera affrontando in un incontro d'esibizione l'atleta sovietico, Rocky non vuole che il suo amico rischi cos\u00ec tanto, ma ogni parola \u00e8 vana.\n\"Rocky V\".\nDopo l'incontro con il russo Ivan Drago, Balboa \u00e8 costretto per motivi di salute ad abbandonare la boxe. Anche i suoi beni sono dilapidati e cos\u00ec Rocky torna nel quartiere in cui viveva quando era sconosciuto. Un giovane promettente pugile, Tommy Gunn, gli chiede di fargli da manager. Rocky \u00e8 entusiasta, vedendo in lui se stesso da giovane, ma dovr\u00e0 fare i conti con il \"dorato\" mondo della boxe.\n\"Rocky Balboa\".\nUn Rocky vedovo non pi\u00f9 giovane gestisce un ristorante, ha un rapporto conflittuale con il figlio, e vive nell'ombra di quello che \u00e8 stato. Tutto questo lo porta a rimettersi di nuovo in gioco. Da una simulazione al computer con l'attuale campione del mondo, torner\u00e0 di nuovo sul ring.\nSpin-off.\n\"Creed - Nato per combattere\".\nIl 24 luglio 2013 \u00e8 stato annunciato che la MGM ha offerto al regista Ryan Coogler di dirigere uno spin-off della saga. Il film si intitoler\u00e0 \"Creed - Nato per combattere\" e sar\u00e0 incentrato sul figlio di Apollo Creed, Adonis Creed, che avr\u00e0 come mentore il pugile, ormai in pensione, Rocky Balboa. Il ruolo del figlio di Creed \u00e8 andato all'attore Michael B. Jordan, mentre Sylvester Stallone riprender\u00e0 il ruolo del famoso pugile Rocky Balboa, in una sceneggiatura co-scritta da Ryan Coogler e Aaron Covington. Le riprese sono iniziate a gennaio 2015 a Filadelfia. La pellicola viene distribuita nelle sale cinematografiche statunitensi il 25 novembre 2015.\nBotteghino.\nClassifica incassi saghe del cinema.\nL'intera saga di film su Rocky \u00e8 al 12\u00ba posto nella classifica dei pi\u00f9 grandi incassi delle saghe del cinema, con un record di incassi totale, cinema ed home video insieme, di 2.965.471.850 dollari.\nVideogiochi.\nA \"Rocky\" furono dedicati diversi videogiochi."}
{"id": "1817585", "revid": "466539", "url": "https://it.wikipedia.org/wiki?curid=1817585", "title": "John Paul Jones (ammiraglio)", "text": "Anche se fu in grado di attirarsi le ire di molte personalit\u00e0 dell'\u00e9lite politica americana, le sue azioni nelle acque inglesi durante la rivoluzione gli valsero un profondo sentimento di ammirazione popolare tutt'oggi molto persistente negli Stati Uniti. Negli ultimi anni della sua vita prest\u00f2 servizio nella Marina imperiale russa.\nDurante lo scontro con la HMS Serapis, secondo la leggenda riportata dal suo primo luogotenente, Jones di fronte alla richiesta di resa da parte del capitano avversario rispose: \"Ma non ho ancora incominciato a combattere!\".\nBiografia.\nI primi anni e gli studi.\nJones nacque John Paul (aggiunse il \"Jones\" successivamente) nella casa di famiglia a Arbigland presso Kirkbean nello Stuardato di Kirkcudbright sulla costa sud-orientale della Scozia. Suo padre, John Paul (Sr.), era giardiniere a Arbigland, e sua madre aveva per nome Jean Duff. I suoi genitori si erano sposati il 29 novembre 1733 nella New Abbey di Kirkcudbright. John Paul inizi\u00f2 la sua carriera marittima all'et\u00e0 di 13 anni, viaggiando da Whitehaven verso la contea inglese del Cumberland, come apprendista a bordo della nave \"Friendship\" al comando del capitano Benson. Il fratello maggiore di Paul, William Paul, si era nel frattempo sposato e si era stabilito a Fredericksburg, in Virginia, destinazione di molti viaggi di giovent\u00f9 di Paul.\nPer molti anni John viaggi\u00f2 a bordo di diverse navi mercantili inglesi e navi schiaviste, tra cui la \"King George\" nel 1764 come terzo ufficiale, e sulla \"Two Friends\" come primo ufficiale nel 1766. Dopo un breve periodo che lo vide impegnato nel commercio diretto, egli inizi\u00f2 ad essere disgustato dal commercio degli schiavi e nel 1768 abbandon\u00f2 la sua prestigiosa posizione sulla \"Two Friends\" quando questa approd\u00f2 in Giamaica. Qui egli trov\u00f2 un passaggio alla volta della Scozia ed ottenne nuove posizioni.\nDurante il suo successivo viaggio a bordo del brigantino \"John\", che salp\u00f2 dal porto locale nel 1768, la carriera del giovane John Paul venne improvvisamente ad avanzarsi quando sia il capitano che il sottufficiale di prima morirono improvvisamente di febbre gialla. John prese quindi temporaneamente il comando della nave e riusc\u00ec a portarla al primo porto sicuro disponibile e, come ricompensa per la propria azione, i proprietari scozzesi della barca lo nominarono capitano, concedendogli i diritti sul 10% del carico. Egli guid\u00f2 dunque due viaggi nelle Indie Orientali prima di iniziare ad avere delle difficolt\u00e0.\nDurante il suo secondo viaggio nel 1770, John Paul diede ordine di flagellare uno dei suoi marinai, portandogli accuse relative alla sua disciplina a bordo giudicata \"inutilmente crudele\". La sua reputazione venne definitivamente affossata quando il marinaio mor\u00ec alcune settimane pi\u00f9 tardi. John Paul venne arrestato per il suo coinvolgimento nella morte dell'uomo ed imprigionato nella prigione di Kirkcudbright ma poi rilasciato dietro pagamento.\nLasciando la Scozia, John Paul ottenne il comando di un vascello registrato a Londra, un West Indiaman con 22 cannoni nominato \"Betsy\", viaggiando per circa 18 mesi, portando avanti speculazioni commerciali a Tobago. Questo periodo pacifico, ad ogni modo, si concluse quando John uccise con la propria spada un membro della sua ciurma, Blackton, un ammutinato. Anni dopo, in una lettera a Benjamin Franklin, John descrisse questo incidente giustificandosi come \"legittima difesa\" ma per evitare la corte marziale venne obbligato a trasferirsi dal fratello a Fredericksburg, oltreoceano, lasciandosi la sua fortuna alle spalle.\nIntenzionato a sostenere gli affari intrapresi dal fratello a Fredericksburg, quando John giunse in America, William Paul era morto senza eredi ed egli decise in sua memoria di aggiungersi il cognome Jones.\nI possedimenti del fratello in America gli vennero confermati per parentela come eredit\u00e0 ed egli inizi\u00f2 ad avvicinarsi al barone olandese Joan Derk van der Capellen tot den Pol che support\u00f2 attivamente l'indipendenza statunitense a sfavore dell'Inghilterra.\nLa carriera.\nGli Stati Uniti.\nCi\u00f2 per cui John Paul Jones divenne particolarmente noto \u00e8 la sua partecipazione accorata alla Guerra d'indipendenza americana all'interno della marina militare statunitense. La conoscenza delle sue vicende personale nei primi anni del suo coinvolgimento nella marina americana non sono chiare e pertanto non si sa se questa adesione fosse dovuta pi\u00f9 al suo spirito rivoluzionario che alle sue piantagioni che non si sviluppavano come preventivato.\nCi\u00f2 che \u00e8 chiaramente risaputo \u00e8 che Jones lasci\u00f2 le terre del fratello per raggiungere Filadelfia per aderire come volontario al servizio nella nuova Continental Navy, precursore dell'attuale United States Navy. Durante quel periodo, attorno al 1775, la marina ed i marine vennero fondati quasi in contemporanea, e vi era grande richiesta di uomini che avessero esperienza sul mare per ricoprire il ruolo di capitani ed ufficiali. Se non fosse stato per Richard Henry Lee che conosceva le sue abilit\u00e0 sul mare, Jones sarebbe rimasto uno dei tanti volontari sconosciuti. Con l'aiuto di alcuni membri influenti del Congresso continentale, quindi, Jones venne nominato primo luogotenente della fregata a 24 cannoni \"Alfred\" nell'ambito della Continental Navy dal 7 dicembre 1775.\nIl comando durante le guerre rivoluzionarie.\nPrimi comandi.\nJones salp\u00f2 dal fiume Delaware nel febbraio del 1776 a bordo della \"Alfred\". Fu a bordo di questo vascello che Jones ebbe l'onore di issare la prima bandiera degli Stati Uniti su una nave americana (Jones iss\u00f2 la Grand Union Flag, non la successiva e pi\u00f9 familiare bandiera degli Stati Uniti d'America). La flotta, che doveva compiere un giro d'ispezione lungo la costa, ottenne invece l'ordine dal commodoro Esek Hopkins di salpare alla volta delle Bahamas, dove Nassau venne razziata per ottenere rifornimenti militari. Durante il viaggio di ritorno la flotta ebbe uno scontro sfortunato con un piccolo gruppo di navi inglesi. Jones ottenne quindi la nomina a comandante dello sloop \"Providence\". Il Congresso aveva recentemente deliberato la costruzione di tredici fregate per la marina statunitense, una delle quali pass\u00f2 al comando di Jones. In cambio del suo prestigioso comando, Jones accett\u00f2 la sua commissione a bordo del piccolo \"Providence\". Durante un viaggio di sei settimane che segu\u00ec il fatto, Jones cattur\u00f2 sedici barche inglesi ed inflisse danni significativi alle coste della Nuova Scozia. Il successivo comando di Jones fu, ancora una volta per volont\u00e0 del commodoro Hopkins, di liberare le centinaia di prigionieri americani forzati a lavorare nelle miniere di carbone nella Nuova Scozia. Il 1\u00ba novembre 1776, Jones riprese il comando della \"Alfred\" per portare a termine la sua missione. Malgrado le condizioni rigide di quell'inverno impedissero la liberazione dei prigionieri, la missione port\u00f2 alla cattura del vascello inglese \"Mellish\", zeppo di vestiti invernali e provviste destinate alle truppe del generale John Burgoyne in Canada.\nIl comando del \"Ranger\".\nMalgrado i suoi successi sul mare, all'arrivo a Boston il 16 dicembre 1776, nuovamente Jones si scontr\u00f2 con le autorit\u00e0. Mentre si trovava al porto, Jones inizi\u00f2 a discutere animatamente col commodoro Hopkins, che Jones credeva stesse tentando di ostacolare i suoi successi screditandolo. Come risultato di questa ed altre frustrazioni, Jones venne assegnato a comandi minori, conducendo la nuova USS \"Ranger\" dal 14 giugno 1777 (lo stesso giorno nel quale venne adottata la nuova bandiera statunitense a stelle e strisce).\nDopo aver eseguito i preparativi necessari, Jones salp\u00f2 alla volta della Francia il 1\u00ba novembre 1777 con l'ordine di assistere la causa americana ove possibile. I commissari americani in Francia, Benjamin Franklin, John Adams e Arthur Lee, ascoltarono le raccomandazioni strategiche di Jones. Essi gli assicurarono il comando della nave \"L'Indien\", un nuovo vascello fatto costruire dal governo statunitense ad Amsterdam. L'Inghilterra, ad ogni modo, fu in grado di tenere lontano \"L'Indien\" dalle mani degli americani esercitando pressioni tali da costringerne la vendita alla Francia (che non era alleata con l'America). Jones venne lasciato quindi senza comando e torn\u00f2 a Boston ove rimase sino alla fine del 1777. Fu in questo periodo che Jones svilupp\u00f2 una grande amicizia con Benjamin Franklin, che egli ammirava particolarmente. Nel 1778 Jones venne accettato, sempre assieme a Franklin, nella loggia massonica \"Les Neuf S\u0153urs\".\nIl 6 febbraio 1778, la Francia sigl\u00f2 un trattato di alleanza con gli Stati Uniti, riconoscendo formalmente l'indipendenza della nuova repubblica americana. Otto giorni pi\u00f9 tardi, il capitano Jones a bordo del \"Ranger\" divenne il primo vascello americano ad entrare nelle acque francesi, ottenendo il saluto della flotta francese con nove colpi di cannone sparati dalla nave ammiraglia del capitano Toussaint-Guillaume Picquet de la Motte. Jones scrisse a tal proposito: \"Ho accettato quest'offerta pi\u00f9 che altro per il riconoscimento della nostra indipendenza e della nostra nazione\".\nInfine, il 10 aprile 1778, Jones salp\u00f2 dal porto di Brest in Francia verso le coste occidentali della Gran Bretagna.\nIl \"Ranger\" attacca gli inglesi.\nDopo alcuni piccoli successi contro navi mercantili inglesi nel Mare d'Irlanda, il 17 aprile 1778 Jones persuase la sua ciurma a partecipare ad un assalto a Whitehaven, villaggio dal quale era iniziata la sua carriera marittima. Jones descriver\u00e0 poi le poche qualit\u00e0 dei suoi ufficiali pi\u00f9 anziani: \"Il loro obiettivo, mi dicono, non \u00e8 ottenere onore. Sono poveri: invece di incoraggiare il morale della ciurma, la incitano alla disobbedienza; li persuadono a ritenere di poter giudicare se una mossa propostagli sia giusta o sbagliata.\" Venti contrari fecero abbandonare a Jones l'impresa ed il \"Ranger\" si spost\u00f2 alla volta dell'Irlanda, causando altri problemi alle imbarcazioni inglesi durante il viaggio.\nIl 20 aprile 1778, Jones seppe da marinai catturati della Royal Navy che la Man-of-war HMS \"Drake\" era ancorata a Carrickfergus, in Irlanda. Secondo il diario del medico della \"Ranger\" la prima intenzione di Jones era quella di attaccare il vascello alle prime luci dell'alba, ma i marinai non erano \"intenzionati a prendere parte all'impresa\". Per questo motivo l'attacco ebbe luogo solo poco dopo la mezzanotte, ma nell'oscurit\u00e0 (o perch\u00e9, come Jones stesso ricorder\u00e0 nelle sue memorie, l'uomo era ubriaco) l'ufficiale responsabile dell'ancoraggio del \"Ranger\" nei pressi della \"Drake\" perse tempo, e Jones venne costretto a tagliare la propria ancora ed a darsi alla fuga.\nI venti spinsero ancora una volta il \"Ranger\" nel Mare d'Irlanda ove tent\u00f2 ancora una volta di razziare il villaggio di Whitehaven. Jones guid\u00f2 l'assalto con due navi da quindici uomini ciascuna il 23 aprile 1778, appena dopo mezzanotte, con l'intento di incendiare tutte le navi ancorate nel porto (circa 300 vascelli), che erano la forza dell'intera flotta mercantile diretta verso le miniere di carbone americane. La speranza era anche quella di riuscire a terrorizzare gli abitanti appiccando incendi qua e l\u00e0. Ancora una volta l'azione venne rallentata da venti contrari e le difese del porto erano maggiori di quanto preventivato. Jones ripieg\u00f2 dunque per una razzia nelle case locali, ma la tentazione dei suoi uomini di soffermarsi a rubare dei barili di vino port\u00f2 ad ulteriori ritardi nelle azioni. Pertanto si riusc\u00ec ad appiccare fuoco ad una sola nave, la \"Thompson\", con la speranza che poi le fiamme avrebbero intaccato anche i vascelli adiacenti, tutti posti a distanze ravvicinate. Gli abitanti, allertati nella notte dai primi rumori, si portarono nelle strade e riuscirono a spegnere l'incendio alla nave costringendo gli americani alla fuga.\nAttraversando l'estuario del Solway da Whitehaven alla Scozia, Jones cerc\u00f2 di ottenere un riscatto dal rapimento del conte di Selkirk, che viveva nell'isola di St Mary presso Kirkcudbright, scambiandolo con dei marinai americani prigionieri degli inglesi. Quando Jones scopr\u00ec che il conte non si trovava nella sua residenza, fece sfogare i propri uomini nel saccheggio di quanto potevano prendere. Personalmente, Jones asport\u00f2 dalla residenza del conte di Selkirk alcuni piatti in argento con lo stemma della famiglia che poi rivendette per proprio profitto in Francia e che poi vennero restituiti al conte dopo la fine della guerra.\nSebbene questi successi bastassero sommariamente ad appagare la sete di ricchezze dei suoi uomini, Jones cap\u00ec che gli attacchi all'isola di St Mary e di Whitehaven non avevano portato a grandi risultati. Inoltre, Jones ed il suo secondo luogotenente Thomas Simpson, continuavano ad agire difatti come se fossero su una nave privata e non su una nave da guerra della marina statunitense.\nIl ritorno in Francia.\nAd ogni modo Jones port\u00f2 il \"Ranger\" di nuovo nel Mare d'Irlanda, sperando di tentare un nuovo attacco al \"Drake\", che ancora era ancorato a Carrickfergus. Questa volta, nel tardo pomeriggio del 24 aprile 1778, le due navi, eguali nell'armamento, iniziarono un combattimento vero e proprio. Dopo un'ora di cannoneggiamenti, il \"Drake\" venne catturato ed il suo comando venne affidato al luogotenente Simpson che torn\u00f2 a Brest, in Francia. Le due navi si separarono durante il loro viaggio di ritorno, ma vi furono scontri tra Simpson e Jones ed il primo venne portato alla corte marziale dal secondo.\nIn parte per via dell'influenza di John Adams, che era ancora commissario in Francia, Simpson venne rilasciato e sollevato dalle accuse di Jones. Adams stesso pens\u00f2 che Jones con quell'atto avesse tentato di monopolizzare per s\u00e9 la gloria della missione.\nNon \u00e8 chiaro cosa successe esattamente, ma certo \u00e8 che la ciurma della nave si sent\u00ec alienata dal suo comandante. Jones credeva che le sue intenzioni fossero onorabili e che le sue azioni fossero risultate essenziali per gli scopi della rivoluzione americana. Senza riguardo per le controversie della sua missione, la cattura del \"Drake\" da parte del \"Ranger\" fu una delle pi\u00f9 significative vittorie della Continental Navy durante la rivoluzione, ed ebbe un immenso valore simbolico, dimostrando che la Royal Navy non era invincibile. La vittoria del \"Ranger\" divenne un simbolo importante per lo spirito americano e fu tra gli atti che ispirarono gli statunitensi a stabilire una marina nazionale dopo la rivoluzione.\nIl \"Bonhomme Richard\".\nNel 1779, il capitano Jones ottenne il comando della \"Bonhomme Richard\" (42 cannoni), una nave mercantile ricostruita, riadattata e concessa all'America da un magnate francese, Jacques-Donatien Le Ray. Il 14 agosto, una grande flotta da invasione spagnola e francese si avvicin\u00f2 all'Inghilterra e costitu\u00ec un diversivo puntando verso l'Irlanda con cinque navi: \"Alliance\" (36 cannoni), \"Pallas\" (32 cannoni), \"Vengeance\" (12 cannoni) e \"Le Cerf\" (12 cannoni), accompagnate da due imbarcazioni private, la \"Monsieur\" e la \"Granville\". Quando lo squadrone era a pochi giorni da Groix, la \"Monsieur\" si separ\u00f2 dal gruppo per disaccordi tra il suo capitano e Jones. Molte navi da guerra della Royal Navy vennero inviate in Irlanda ad inseguire Jones, ma in questa occasione egli continu\u00f2 il suo viaggio raggiungendo dapprima la Scozia e poi il Mare del Nord, contribuendo a creare panico lungo le coste inglesi presso l'estuario di Humber. Jones ebbe problemi di insubordinazione del suo equipaggio, ed in particolare di Pierre Landais, capitano della \"Alliance\". Il 23 settembre 1779, lo squadrone incontr\u00f2 un grande convoglio di navi mercantili lungo le coste di Flamborough Head, nello Yorkshire orientale. La fregata inglese HMS \"Serapis\" (50 cannoni) ed il vascello \"Countess of Scarborough\" (22 cannoni) si infrapposero tra il convoglio e lo squadrone di Jones, permettendo alle navi mercantili di fuggire in tutta sicurezza.\nPoco dopo le 19.00 di quel giorno ebbe luogo la battaglia di Flamborough Head. La \"Serapis\" attacc\u00f2 la \"Bonhomme Richard\", e poco dopo la \"Alliance\" spar\u00f2, da considerevole distanza, sulla \"Countess\". Riconoscendo ben presto che la vittoria non sarebbe stata possibile a suon di cannonate trovandosi in inferiorit\u00e0, per giunta col vento contrario, Jones fece ogni sforzo per avvicinare la \"Bonhomme Richard\" alla \"Serapis\" (qui ebbe luogo la famosa citazione \"Non ho ancora iniziato a combattere!\" pronunciata da Jones quando il capitano della nave avversaria gli chiese di arrendersi), riuscendo infine dopo un'ora di combattimenti a far intervenire i propri marines sul ponte della nave nemica. L\"'Alliance\" si spost\u00f2 sulla \"Serapis\", causando per\u00f2 maggiori danni alla \"Bonhomme Richard\" pi\u00f9 che alla nave avversaria, mentre la \"Countess of Scarborough\" inizi\u00f2 uno scontro separato con la \"Pallas\" portandosi poi alla resa nelle mani degli americani, seriamente danneggiata.\nLa \"Bonhomme Richard\" era ormai sull'orlo del tracollo ed in pi\u00f9 parti incendiata, con la bandiera completamente sfilacciata e ad un certo punto uno dei suoi ufficiali, credendo che Jones fosse morto, spar\u00f2 la resa a salve, ed il comandante inglese chiese di ammainare la bandiera americana. Jones rispose tra la folla \"Io sono determinato ad ammainare te!\"\nMentre i soldati inglesi stavano per respingere i nemici sul ponte della \"Bonhomme Richard\", una granata caus\u00f2 l'esplosione di gran parte della polvere da sparo conservata nella \"Serapis\".\nL\"'Alliance\" a questo punto torn\u00f2 nel vivo dello scontro, sparando ancora contro la \"Serapis\" e questo ancora una volta port\u00f2 pi\u00f9 danni alla \"Bonhomme Richard\" anzich\u00e9 alla nave inglese, ma l'azione ebbe il pregio di far sembrare al capitano Pearson della \"Serapis\" la prosecuzione dello scontro come un inutile sfiancamento, e pertanto decise di arrendersi agli americani. Gran parte della ciurma del \"Bonhomme Richard's\" venne immediatamente trasferita su altri vascelli, e dopo un giorno e mezzo di frenetiche riparazioni, si stabil\u00ec che la nave non poteva essere salvata, e pertanto Jones assunse il comando della \"Serapis\" per un viaggio verso la neutrale Olanda (favorevole per\u00f2 agli americani).\nNell'anno successivo, il re di Francia concesse a Jones il titolo di cavaliere, onorificenza di cui si fece grande vanto anche una volta tornato negli Stati Uniti. Da Luigi XVI di Francia ricevette anche una spada in segno del coraggio dimostrato a favore della difesa degli ideali di liberalit\u00e0 della sua patria e di difesa della Francia. Per contrasto, in Inghilterra, egli venne denigrato come pirata.\nAl servizio dell'Impero russo.\nNel giugno del 1782, Jones venne nominato comandante della \"America\" (74 cannoni), ma il suo comando decadde quando il Congresso decise di cedere l\"'America\" ai francesi in cambio della \"Le Magnifique\". Rimasto senza impiego, nel 1788 Jones decise di porsi al servizio della zarina Caterina II di Russia che lo accett\u00f2 nella propria marina. Jones prese il nome russo di \u041f\u0430\u0432\u0435\u043b \u0414\u0436\u043e\u043d\u0437 (\"Pavel Dzhons\", Paul Jones).\nJones abbandon\u00f2 quindi la causa americana e col grado di contrammiraglio sulla nave \"Vladimir\" (24 cannoni), egli prese parte alla campagna navale nel Liman (parte del Mar Nero, nella quale confluisce il fiume Dnepr) contro i turchi. Jones riusc\u00ec a respingere gli ottomani dall'area, ma gli intrighi del geloso principe russo Grigorij Aleksandrovi\u010d Pot\u00ebmkin e del suo affiliato principe Carlo di Nassau-Siegen gli causarono un richiamo a San Pietroburgo col pretesto di venire assegnato ad un comando nel Mare del Nord che per\u00f2 non giunse mai. Nell'aprile del 1789 Jones venne arrestato ed accusato di stupro nei confronti della dodicenne Katerina Goltzwart. Ma il conte di Segur, ambasciatore francese alla corte russa (ed unico amico di Jones alla corte di Russia), condusse delle indagini personalmente e fu in grado di dimostrare a Pot\u00ebmkin il fatto che la ragazzina non era stata stuprata e che Jones era stato accusato di proposito dal principe di Nassau-Siegen; Jones, comunque, accett\u00f2 di ripagare la famiglia della presunta vittima con un piccolo pagamento per far tacere i malumori. In questo periodo Jones si distinse anche come scrittore, lavorando alla sua opera \"Narrazione della Campagna del Liman\".\nL'8 giugno 1788, Jones venne onorato della medaglia di cavaliere dell'Ordine di Sant'Anna.\nNel 1789 Jones giunse a Varsavia, in Polonia, ove incontr\u00f2 un altro veterano della guerra rivoluzionaria americana, Tadeusz Ko\u015bciuszko. Ko\u015bciuszko gli consigli\u00f2 di abbandonare il servizio presso la marina dell'autocratica Russia, e di prestare servizio presso un'altra potenza, suggerendogli la Svezia (che comunque alla fine si risolse a non assumere Jones al proprio servizio).\nGli ultimi anni e la morte.\nNel maggio del 1790, Jones giunse a Parigi, ove rimase come residente per il resto della sua vita, anche se in diverse occasioni tent\u00f2 di rientrare al servizio della marina russa.\nMassone, fu membro della loggia parigina \"Les Neuf S\u0153urs\" del Grande Oriente di Francia.\nNel giugno del 1792, Jones venne nominato console statunitense per trattare col Dey di Algeri per il rilascio di alcuni prigionieri americani. Prima che fosse in grado di adempiere a questa missione, Jones mor\u00ec di nefropatia tubulointerstiziale e venne ritrovato dalla cameriera a faccia in gi\u00f9 sul suo letto nell'appartamento al terzo piano del n. 19 di \"rue de Tournon\", il 18 luglio 1792. Una piccola processione di servitori, amici e soldati leali accompagn\u00f2 il corpo per sei chilometri sino al luogo della sepoltura, nel Cimitero di Saint-Louis de Paris, che apparteneva di diritto alla famiglia reale francese.\nLa mummia di John Paul Jones.\nJohn Paul Jones il giorno dopo la morte, avvenuta il 18 luglio 1792, venne sepolto nel Cimitero di Saint-Louis de Paris che apparteneva alla famiglia reale francese. Quattro anni dopo il governo rivoluzionario francese vendette la propriet\u00e0 e il cimitero fu dimenticato.\nIl 7 aprile 1905 degli operai che erano intenti a rimuovere grandi porzioni di terreno dove una volta esisteva il vecchio cimitero ritrovarono la bara di Jones. Essendo stato tumulato in una bara di piombo il suo corpo si era conservato mummificandosi naturalmente. Tale bara era stata predisposta da un suo ammiratore francese, Pierrot Francois Simmoneau, che aveva donato 460 franchi perch\u00e9 il corpo di Jones venisse preservato nell'alcol e poi interrato in una bara di piombo \"nel caso in cui gli Stati Uniti avessero deciso di reclamare le sue spoglie, cos\u00ec da poter essere pi\u00f9 facilmente identificato\".\nIl corpo di Jones venne identificato dall'ambasciatore statunitense in Francia, generale Horace Porter, che aveva cercato per sei anni invano il suo corpo sepolto ancora in terra straniera. In seguito alla riesumazione, il 24 aprile 1906 la salma giunse in America e venne poi sepolta nella cripta della cappella dell'United States Naval Academy che si trova nella citt\u00e0 di Annapolis in America, in una tomba di marmo e bronzo a riprodurre gli elementi del mare che avevano per cos\u00ec lungo tempo contraddistinto la sua vita. Alla cerimonia prese parte anche il presidente statunitense Theodore Roosevelt, il quale tenne per l'occasione un discorso celebrativo dell'eroe della rivoluzione nazionale. In segno di grande rispetto e per la popolarit\u00e0 che egli si guadagn\u00f2 per la causa della rivoluzione americana, il suo corpo \u00e8 vegliato 24 ore su 24 dai marines.\nFilmografia.\nNel 1959, il regista statunitense John Farrow dirige una biografia romanzata di John Paul Jones, \"Il grande capitano\"."}
{"id": "1817587", "revid": "1573940", "url": "https://it.wikipedia.org/wiki?curid=1817587", "title": "Kheretheb Shepesu", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale.\nL'analisi stilistica dei glifi utilizzati nella scrittura del nome di questo sovrano hanno portato gli egittologi che hanno studiato il Canone Reale a proporre l'ipotesi che si tratti di un nome \"fittizio\", ossia corrispondente a un sovrano mai esistito e inserito, non si sa per quale ragione, nel documento che serv\u00ec da fonte per la stesura del Canone Reale."}
{"id": "1817591", "revid": "729019", "url": "https://it.wikipedia.org/wiki?curid=1817591", "title": "Virga (neuma)", "text": "La virga (dal latino bastone) \u00e8 un neuma elementare, insieme al \"punctum\", utilizzato nel canto gregoriano.\nNella notazione quadrata \u00e8 dotata di una coda verso il basso.\nLa \"virga\" \u00e8 presente anche come elemento neumatico in numerosi neumi composti e corrisponde sempre alla cima melodica del neuma e pi\u00f9 spesso anche all'accento ritmico.\nOrigine.\nLa virga \u00e8 un resto grafico dell'epoca dove solo il senso di variazione della melodia veniva notato graficamente con un accento acuto / dalle note che indicavano una elevazione, ed un accento grave \\ dalle note che indicavano un abbassamento in rapporto al resto di una parola per i canti sillabici o di neumi per i canti neumatici.\nL'accento grave si \u00e8 poi trasformato graficamente in un piccolo tratto orizzontale - pi\u00f9 o meno ridotto ad un punto, l'accento acuto ha conservato il suo disegno e ha dato origine alla barra verticale della \"virga\".\nInterpretazione.\nLa \"virga\" pu\u00f2 apparire in due diversi contesti: come indicazione melodica o come indicazione ritmica.\nIndicazione melodica.\nSopra una sillaba isolata indica una altezza melodica, pi\u00f9 alta della nota che la precede o che la segue. Questa indicazione, che era importante nella notazione corsiva, non \u00e8 pi\u00f9 significativa nella notazione diastematica sul tetragramma, dove l'altezza della nota \u00e8 evidente. Logicamente non \u00e8 pi\u00f9 stata riscritta nelle notazioni \"quadrate\", sia vaticane che di Solesme, ma \u00e8 frequentemente presente nelle trascrizioni corsive del \"Graduale Triplex\".\nIndicazione ritmica.\nAll'inizio di un gruppo neumatico, la virga isolata gioca un ruolo ritmico importante per segnalare due attacchi consecutivi. In questa posizione (per esempio, qui, sulla prima parola dell'Alleluia \"Ostende nobis\"), \u00e8 generalmente trascritta da una virga dall'edizione vaticana e questa virga \u00e8 solitamente puntata nelle edizioni di Solesmes.\n\u00c8 una nota importante che deve supportare l'attacco e forte tanto in intensit\u00e0 che in durata.\nLa nota che la segue ugualmente una nota d'attacco, ma generalmente pi\u00f9 breve."}
{"id": "1817593", "revid": "767487", "url": "https://it.wikipedia.org/wiki?curid=1817593", "title": "Francesco d'Assisi (film 1961)", "text": "Francesco d'Assisi (\"Francis of Assisi\") \u00e8 un film del 1961 diretto da Michael Curtiz.\nTrama.\nBiografia romanzata di san Francesco d'Assisi. Figlio del ricco mercante Pietro di Bernardone, sceglier\u00e0 di combattere nelle truppe pontificie accanto all'amico Paolo di Vandria. Ma sentita la voce di Dio, diserta e viene incarcerato.\nFatto liberare dall'amica Chiara rinuncia ai suoi averi e veste un povero saio, radunando alcuni confratelli e trovando l'opposizione di Paolo, divenuto cavaliere. La sua regola \u00e8 approvata da papa Innocenzo III mentre lui comincia a predicare per l'Italia.\nParte per la Terra Santa per predicare il vangelo ai saraceni e al sultano d'Egitto e da questi \u00e8 ospitato. Ritorna ad Assisi quasi cieco e trova i suoi frati che hanno modificato la regola.\nSi ritira in un eremo sul monte della Verna e l\u00ec riceve le stimmate. Morir\u00e0 alla Porziuncola, assistito solamente dai frati, da Chiara e da Paolo che si \u00e8 appena pentito di aver insultato l'amico e di avere condotto una vita al servizio delle armi e della guerra."}
{"id": "1817594", "revid": "287204", "url": "https://it.wikipedia.org/wiki?curid=1817594", "title": "Bank of America Stadium", "text": "Il Bank of America Stadium (precedentemente Carolinas Stadium dal 1994 al 1996 e Ericsson Stadium dal 1996 al 2004) \u00e8 uno stadio situato a Charlotte, Carolina del Nord.\nAttualmente ospita i Carolina Panthers della National Football League. Lo stadio ha ospitato anche diverse partite degli East Carolina University Pirates.\nStoria.\nLo stadio, prima della sua inaugurazione, era noto come \"Carolinas Stadium\", nome ancora utilizzato durante eventi FIFA; dopo l'apertura nel 1996 venne rinominato \"Ericsson Stadium\" in seguito all'acquisto da parte della compagnia svedese Ericsson dei diritti di denominazione per 10 anni per 25 milioni di dollari. Nel 2004, lo stadio venne rinominato \"Bank of America Stadium\" in seguito all'accordo per la vendita ventennale dei diritti di denominazione alla Bank of America.\nI Carolina Panthers hanno giocato qui la loro prima partita il 14 settembre 1996; in quella stessa stagione sconfissero in casa i campioni uscenti dei Dallas Cowboys. I Panthers sono tuttora imbattuti nelle partite di playoff giocate al Bank of America Stadium.\nDal 2022, l'impianto ospiter\u00e0 le partite casalinghe della franchigia di Major League Soccer del Charlotte FC."}
{"id": "1817596", "revid": "173006", "url": "https://it.wikipedia.org/wiki?curid=1817596", "title": "Carlo Domenico del Carretto", "text": ""}
{"id": "1817597", "revid": "125658522", "url": "https://it.wikipedia.org/wiki?curid=1817597", "title": "Ferrovia Venezia-Udine", "text": "La ferrovia Venezia-Udine \u00e8 una linea ferroviaria italiana di propriet\u00e0 statale che attraversa buona parte del Veneto e del Friuli-Venezia Giulia, collegando Venezia a Udine. Segue lo stesso percorso della strada statale 13 Pontebbana.\nLa linea \u00e8 gestita da RFI, che la classifica come fondamentale.\nIn questa tratta la velocit\u00e0 massima raggiungibile \u00e8 di 150 km/h.\nStoria.\nL'elettrificazione a corrente continua alla tensione di 3\u00a0kV c.c. della tratta Mestre-Udine venne inaugurata ufficialmente nell'ottobre del 1960.\nCaratteristiche.\nLa linea \u00e8 una ferrovia a doppio binario interamente elettrificata a corrente continua con tensione a 3000 Volt. Le citt\u00e0 capoluogo attraversate, oltre ai due capolinea, sono Treviso e Pordenone.\nLa linea \u00e8 dotata del Sistema di Comando e Controllo (SCC). La circolazione \u00e8 regolata dal Dirigente Centrale Operativo con sede a Mestre.\nTraffico.\nLa ferrovia \u00e8 impiegata dai treni regionali Trenitalia, da relazioni a lunga percorrenza da Udine per Milano e Roma e da Venezia per Vienna e Monaco di Baviera.\nIn sintesi i treni che transitano in questa linea sono: \nLe principali stazioni che hanno funzione di interscambio con altre linee sono Venezia Mestre, Treviso Centrale, Conegliano, Sacile, Casarsa e Udine."}
{"id": "1817602", "revid": "404449", "url": "https://it.wikipedia.org/wiki?curid=1817602", "title": "Palazzo Morgantini", "text": ""}
{"id": "1817603", "revid": "219110", "url": "https://it.wikipedia.org/wiki?curid=1817603", "title": "Cantieri Culturali alla Zisa", "text": "I Cantieri Culturali alla Zisa (ex Officine Ducrot) sono un'ex area industriale di Palermo.\nDescrizoone.\nInsieme all'ex Chimica Arenella sono i due esempi principali di archeologia industriale presenti a Palermo. La struttura venne costruita per ospitare le officine Ducrot e lo Studio Ducrot e comprende 23 capannoni. Grande l'importanza storica ed economica di quest'area, dove tra la fine dell'Ottocento e la prima met\u00e0 del Novecento furono realizzate opere in legno e metallo in stile liberty disegnate dell'architetto palermitano Ernesto Basile. Alcuni di questi mobili vennero utilizzati come arredi dei saloni delle navi da crociera della Florio e per gli arredi di Palazzo Montecitorio. Ospitarono anche l'Aeronautica Ducrot.\nOggi quest'area \u00e8 utilizzata come spazio espositivo per eventi teatrali, musicali, cinematografici e iniziative culturali di ogni genere. L'area attualmente ospita la sede dell'Institut fran\u00e7ais de Palerme, il centro culturale tedesco Goethe-Institut, l'Istituto Gramsci Siciliano (con la relativa biblioteca) e la sede palermitana della Scuola nazionale di cinema appartenente al Centro Sperimentale di Cinematografia. Dal 2004 nei padiglioni Galleria Bianca, Grande Vasca, sala Blu Cobalto, Spazio nuovo e Spazio Ducrot, ha sede l\u2019Accademia di Belle Arti di Palermo con i laboratori \"storici\" dei corsi di scultura, pittura, scenografia, progettazione della moda, design grafico, e gli innovativi corsi di Audio/video-multimedia, progettazione dei sistemi espositivi e museali e fotografia. \nDal 2012 \u00e8 sede anche di ZAC_ Zisa Zona Arti Contemporanee, nonch\u00e9 del primo cinema pubblico siciliano \u2013 intitolato a Vittorio De Seta \u2013 e della Filmoteca regionale, dello \"Spazio Michele Perriera\", dell'Associazione Ester Mazzoleni, oltrech\u00e9 sede di manifestazioni internazionali come il Sicilia Queer filmfest, Soleluna - Un ponte tra le culture, e dell'Efebo d'Oro. \nDal 5 marzo 2017 \u00e8 sede del Centro Internazionale di fotografia diretto da Letizia Battaglia e, nel quadro del programma di \"Palermo Capitale italiana della Cultura\", \u00e8 stata inaugurata, presso il cinema De Seta, l'edizione palermitana di Manifesta. \nNel 2018 \u00e8 stato inaugurato lo \"Spazio Franco\", dedicato alla creazione multidisciplinare, in cui si \u00e8 svolta l'edizione annuale del Sabir Festival, dedicato alle culture mediterranee, ed \u00e8 stato ospitato, inoltre, il Festival delle letterature migranti. \nNel 2019 \u00e8 stato inaugurato uno spazio per la sezione regionale di Legambiente, ed \u00e8 divenuta sede del MainOFF Festival dedicato alla musica elettronica e alle arti visive."}
{"id": "1817605", "revid": "38666", "url": "https://it.wikipedia.org/wiki?curid=1817605", "title": "Raggio di Hill", "text": ""}
{"id": "1817607", "revid": "933835", "url": "https://it.wikipedia.org/wiki?curid=1817607", "title": "Scuola Nazionale del Cinema", "text": ""}
{"id": "1817615", "revid": "767487", "url": "https://it.wikipedia.org/wiki?curid=1817615", "title": "Enciclopedia jugoslava delle aperture/Indice dell'Enciclopedia delle aperture scacchistiche", "text": ""}
{"id": "1817619", "revid": "105771108", "url": "https://it.wikipedia.org/wiki?curid=1817619", "title": "Gran Premio di Germania 1979", "text": " &lt;ns&gt;0&lt;/ns&gt;\n &lt;revision&gt;\n &lt;parentid&gt;104173235&lt;/parentid&gt;\n &lt;timestamp&gt;2019-06-19T05:59:45Z&lt;/timestamp&gt;\n &lt;contributor&gt;\n &lt;ip&gt;87.21.242.194&lt;/ip&gt;\n &lt;/contributor&gt;\n &lt;comment&gt;Brambilla rimase in coma in seguito all'incidente di Monza '78 (dove mor\u00ec anche Peterson). Non poteva certo trattarsi dell'edizione '79, che si corse DOPO la gara di Germania.&lt;/comment&gt;\n &lt;model&gt;wikitext&lt;/model&gt;\n &lt;format&gt;text/x-wiki&lt;/format&gt;\nIl Gran Premio di Germania 1979 \u00e8 stata la decima prova della stagione 1979 del Campionato mondiale di Formula 1. Si \u00e8 corsa domenica 29 luglio 1979 sul Circuito di Hockenheim. La gara \u00e8 stata vinta dall'australiano Alan Jones su Williams-Ford Cosworth; per il vincitore si tratto del secondo successo nel mondiale. Ha preceduto sul traguardo lo svizzero Clay Regazzoni anch'egli su Williams-Ford Cosworth e il francese Jacques Laffite su Ligier-Ford Cosworth.\nVigilia.\nSviluppi futuri.\nL'Autodromo Nazionale di Monza venne visitato dal delegato tecnico della FISA Robert Langford, che ne conferm\u00f2 l'omologazione per tre anni. Ci\u00f2 garantiva definitivamente la tenuta del Gran Premio d'Italia sul circuito monzese.\nLa Talbot dichiar\u00f2 il suo interesse a rientrare in Formula 1 dalla stagione , tramite una collaborazione con la Matra. La casa francese aveva gi\u00e0 partecipato come Talbot-Lago alle edizioni del e del del Campionato mondiale di Formula 1.\nNiki Lauda, lamentandosi della qualit\u00e0 della sua presente scuderia, la Brabham, minacci\u00f2, in assenza di progetti chiari per il futuro, di accettare una delle varie offerte che gli erano giunte per la stagione 1980, tra le altre, da Renault e McLaren. La Parmalat, sponsor del pilota austriaco, sment\u00ec dal suo canto, l'interesse per l'acquisto della Walter Wolf Racing, quale nuova scuderia ove far correre Lauda. Lauda condusse dei colloqui nel \"weekend\" con la McLaren, cosa che spinse la Brabham a cercare un accordo con Riccardo Patrese.\nAspetti tecnici.\nA seguito dei controlli tecnici sulle Ferrari impegnate nel precedente Gra Premio di Gran Bretagna la scuderia italiana scopr\u00ec che era stato utilizzato, per errore, un carburante meno performante di quello usato solitamente che era di 100 ottani, ed era fornito dall'Agip. La minor qualit\u00e0 della benzina venne anche considerata come causa dei problemi di alimentazione che costrinsero Gilles Villeneuve al ritiro. Per ovviare a questi inconvenienti in futuro la Ferrari chiese all'Agip la presenza di un tecnico per ogni gran premio.\nLa McLaren affid\u00f2 anche a Patrick Tambay un esemplare di M29. La Copersucar-Fittipaldi port\u00f2 all'esordio la F6A; la Wolf ripresent\u00f2 la WR8.\nAspetti sportivi.\nDopo un gran premio d'assenza avrebbe dovuto rientrare l'Alfa Romeo, su cui avrebbe dovuto fare il suo esordio stagionale Vittorio Brambilla, fermo dall'incidente patito nel Gran Premio d'Italia 1978. Successivamente la casa italiana decise di non prendere parte all'evento. L'Alfa giustific\u00f2 la scelta affermando di voler concentrare gli sforzi per l'approntamento della nuova monoposto.\nJean-Pierre Jarier della Tyrrell non pot\u00e9 prendere parte al gran premio per un'epatite. Inizialmente venne indicato come suo sostituto Bruno Giacomelli, che fino a quel momento era stato l'unico pilota presentato dall'Alfa. Proprio la casa milanese, pur non presente all'evento, pose un veto alla sua partecipazione. La Tyrrell decise cos\u00ec di impiegare Geoff Lees, pilota britannico che per\u00f2 non era fornito di licenza per correre in F1, che gli venne per\u00f2 rapidamente concessa. Lees aveva tentato, senza successo, di qualificarsi al Gran Premio di Gran Bretagna 1978 con l'Ensign.\nQualifiche.\nResoconto.\nNella prima giornata di prove ufficiali il pi\u00f9 rapido fu Jean-Pierre Jabouille in 1'48\"48, tempo di 3\"42 pi\u00f9 basso di quello fatto segnare da Mario Andretti l'anno precedente. Al secondo posto di classific\u00f2 Alan Jones, mentre terzo fu Jacques Laffite. Le due Ferrari di Jody Scheckter e Gilles Villeneuve chiusero al decimo e dodicesimo posto, rispettivamente. Il canadese aveva anche rotto le sospensioni in un'uscita di pista durante le prove libere del mattino, mentre Scheckter nel corso di quelle ufficiali aveva tamponato Carlos Reutemann.\nJabouille, in forza del tempo molto basso ottenuto al venerd\u00ec, non effettu\u00f2 molti giri al sabato, tanto che comunque nessun altro pilota fu capace di insidiarlo. Per Jabouille e la Renault si tratt\u00f2 della terza \"pole\" nel mondiale. Jones conferm\u00f2 la prima fila, riuscendo ad avvicinarsi al tempo del transalpino. La seconda fila vide la conferma per Laffite e l'exploit di Nelson Piquet. Notevoli furono anche i miglioramenti per le Ferrari, con Scheckter quinto e Villeneuve nono, penalizzato dall'uso del muletto, in quanto il motore della vettura titolare subiva delle perdite di potenza. Carlos Reutemann fu vittima di un'uscita di pista alla \"Ostkurve\": la sua Lotus si distrusse contro le barriere ma il pilota rimase incolume. Il medico della Formula 1, Rafael Robles, sconsigli\u00f2 comunque all'argentino di prendere parte al gran premio.\nRisultati.\nNella sessione di qualifica si \u00e8 avuta questa situazione:\nGara.\nAlan Jones, al via, pass\u00f2 subito al comando davanti a Jean-Pierre Jabouille, Jacques Laffite, Jody Scheckter, Clay Regazzoni e Nelson Piquet. Il brasiliano venne passato dal suo compagno di scuderia Niki Lauda al secondo giro. Sempre nel secondo giro Carlos Reutemann fu costretto al ritiro per una collisione con Riccardo Patrese. L'argentino, a fine gara, accus\u00f2 il pilota italiano per l'incidente.\nAll'ottavo giro Jabouille attacc\u00f2 Jones alla \"Sachs\", sbagli\u00f2 per\u00f2 il tempo della frenata, terminando in testacoda, e dovendosi ritirare. Nel corso dello stesso giro Clay Regazzoni prese una posizione a Scheckter. Nelle retrovie era autore di un buon recupero Gilles Villeneuve, che gi\u00e0 dopo pochi giri, si era riportato in quinta posizione.\nAl tredicesimo passaggio Regazzoni pass\u00f2 anche Jacques Laffite, grazie anche a un errore del francese alla prima \"chicane\", ma non attacc\u00f2 poi successivamente Jones, per ordini di scuderia. Villeneuve scontava la rottura dell'alettone posteriore, ci\u00f2 permise a Niki Lauda di passarlo al ventisettesimo giro. Un giro dopo l'austriaco fu per\u00f2 costretto al ritiro per la rottura del motore.\nAl giro 33 Piquet pass\u00f2 Villeneuve per la quinta posizione. Negli ultimi giri il canadese fu costretto a una sosta ai box per sostituire l'alettone, sosta gli cost\u00f2 la sesta posizione. Anche Piquet per\u00f2 fu costretto ad abbandonare la gara a due tornate dal termine per un problema al motore. Il battistrada Jones, negli ultimi giri, dovette rallentare il ritmo sia a causa di un problema a uno pneumatico, sia per la perdita di potenza del suo motore.\nVinse comunque Alan Jones, per la seconda volta nel mondiale dopo la vittoria nel Gran Premio d'Austria 1977, al volante di una Shadow. Fu la prima vittoria iridata per una vettura che portava il numero 27. Per La Williams questa fu la seconda vittoria consecutiva. Clay Regazzoni giunse secondo, davanti a Jacques Laffite, poi Scheckter, John Watson e Jochen Mass.\nRisultati.\nI risultati del gran premio furono i seguenti:"}
{"id": "1817622", "revid": "729019", "url": "https://it.wikipedia.org/wiki?curid=1817622", "title": "Ferrovia Udine-Trieste", "text": "La ferrovia Udine-Trieste \u00e8 una linea ferroviaria italiana di propriet\u00e0 statale che congiunge Udine a Trieste dopo aver attraversato la parte centrale e orientale del Friuli-Venezia Giulia.\nLa linea \u00e8 a doppio binario ed \u00e8 interamente elettrificata a 3000 V corrente continua. L'unica stazione che ha funzione di interscambio con altre linee \u00e8 la stazione di Monfalcone, nei pressi della quale avviene la congiunzione con la ferrovia Venezia-Trieste: il tronco Monfalcone-Trieste \u00e8 in comune con questa linea ferroviaria.\nLa gestione della linea \u00e8 affidata a RFI SpA che la classifica come fondamentale, mentre il traffico passeggeri sia regionale sia a lunga percorrenza \u00e8 gestito da Trenitalia. La ferrovia \u00e8 utilizzata da convogli merci di diverse societ\u00e0 ferroviarie.\nStoria.\nLa storia del percorso risale ai tempi dell'Impero austriaco, perch\u00e9 il governo voleva collegare la capitale Vienna con il Regno Lombardo-Veneto.\nNel 1857 furono completate le linee Vienna - Trieste (\"S\u00fcdbahn\") e Milano - Venezia (\"Ferdinandsbahn\").\nLa ferrovia Udine - Trieste, aperta nel 1860, colm\u00f2 il vuoto tra Aurisina (poi Nabresina) nei pressi di Trieste via Udine e pi\u00f9 a ovest fino a Casarsa sulla ferrovia per Venezia con il ponte sul Tagliamento.\nNel 1866, dopo che nel 1860 la Lombardia era stata annessa al Regno di Sardegna, anche il Veneto fu annesso al Regno d'Italia a seguito della guerra austro-prussiana. Il percorso divenne cos\u00ec internazionale e la stazione di Cormons divenne una stazione di confine. Nel 1918 l'intero percorso divenne italiano.\nIl raddoppio fra Mossa e Rubbia venne attivato il 13 marzo 1988, il tratto successivo fra Rubbia e Sagrado l'8 aprile 1990."}
{"id": "1817624", "revid": "173006", "url": "https://it.wikipedia.org/wiki?curid=1817624", "title": "Enrico I del Carretto", "text": ""}
{"id": "1817626", "revid": "1186766", "url": "https://it.wikipedia.org/wiki?curid=1817626", "title": "Khut?hemet...", "text": "Biografia.\nQuesto sovrano, come molti altri della stessa dinastia, \u00e8 conosciuto solamente attraverso il Canone Reale.\nIl testo del Canone Reale, redatto in scrittura ieratica, utilizza alcuni simboli di cui non si conosce il riscontro nella forma geroglifica (indicati con il simbolo () ).\nL'analisi stilistica dei glifi utilizzati nella scrittura del nome di questo sovrano hanno portato gli egittologi che hanno studiato il Canone Reale a proporre l'ipotesi che si tratti di un nome \"fittizio\", ossia corrispondente a un sovrano mai esistito e inserito, non si sa per quale ragione, nel documento che serv\u00ec da fonte per la stesura del Canone Reale.\nIL Canone Reale dopo questo sovrano comprende una riga illeggibile (10.12) e poi riporta la formula, mutila, di somma degli anni, formula, di norma, posta per indicare un cambio di dinastia.\nHASH-ir:n-s-n:Z2-M4-HASH\nir.n=sn - ...essi hanno regnato... anni..."}
{"id": "1817631", "revid": "228587", "url": "https://it.wikipedia.org/wiki?curid=1817631", "title": "Triple Crown (pallacanestro)", "text": "Nella pallacanestro la Triple Crown (in inglese \"Triplice corona\") \u00e8 un riconoscimento simbolico che in Europa designa la squadra maschile che riesce a vincere, nel corso della stessa stagione sportiva l'Eurolega, il campionato e la coppa nazionali.\nIn tutto dodici societ\u00e0 sono riuscite a ottenere la \"Triple Crown\". La prima ad ottenere il riconoscimento \u00e8 stata il Real Madrid Baloncesto, l'ultima il Real Madrid. Nella stagione 2000-2001, il Maccabi Tel Aviv e la Virtus Bologna hanno entrambe conquistato il \"Triple Crown\": proprio in quest'occasione, l'ULEB aveva appena istituito la nuova \"Euroleague Basketball\", che sostituiva la competizione gestita dalla FIBA Europe, ridenominata \"Suproleague\"."}
{"id": "1817634", "revid": "1543377", "url": "https://it.wikipedia.org/wiki?curid=1817634", "title": "Pyramid Arena", "text": "La Pyramid Arena \u00e8 stata originariamente un'arena situata nel centro di Memphis sulla riva del fiume Mississippi. L'impianto era dotato di 20.142 posti a sedere, ma poteva contenere oltre 21.000 spettatori in caso di spettacoli o concerti.\nCon lo spostamento dei Memphis Grizzlies al nuovissimo FedExForum, avvenuto nel 2004, la Pyramid Arena ha smesso di ospitare eventi sportivi. Nel 2015 \u00e8 stata riaperta al pubblico a seguito della riconversione in un megastore della catena \"Bass Pro Shops\".\nStoria e struttura.\nI lavori per la costruzione cominciarono nel 1989 e terminarono due anni pi\u00f9 tardi; l'intera opera cost\u00f2 alla citt\u00e0 di Memphis e alla Contea di Shelby circa 62 milioni di dollari.\nLa costruzione, alta 98 metri e con una base di 32.200 m\u00b2, al momento dell'inaugurazione era la seconda piramide al mondo per grandezza, dopo la grande piramide di Giza (139 m).\nL'arena deve la sua forma all'omonimia nella lingua inglese fra la citt\u00e0 di Memphis e il sito archeologico di Menfi; oltre alla piramide, vi \u00e8 un richiamo alla civilt\u00e0 egizia nella riproduzione della statua di Ramses II a Menfi, che spicca davanti all'impianto.\nEventi.\nDalla sua apertura (1991) la Pyramid Arena \u00e8 stata per circa 13 anni la sede dei Memphis Tigers, la squadra universitaria di basket NCAA della citt\u00e0.\nNel 1993 la struttura ospit\u00f2 il torneo della Great Midwest Conference, nel 1994 e 1997 il torneo di basket maschile del Southeastern Conference, il torneo maschile del Conference USA nel 1996 e 2000, seguito nel 2003 da quello femminile; ha ospitato anche le prime due partite del campionato di pallacanestro NCAA del 1995, 1997 e 2001.\nPer un breve periodo (1995-1996) \u00e8 stata la sede della squadra locale di football a 8, i Memphis Pharaohs. Nel 1999 ha ospitato il pay-per-view della World Wrestling Federation . Nel 2002 vide combattere Lennox Lewis contro Mike Tyson, sconfitto per knockout all'ottava ripresa.\nNel frattempo, l'impianto \u00e8 stato la casa della franchigia NBA dei Memphis Grizzlies dal 2001 al 2004, anno in cui la squadra trasloc\u00f2 (cos\u00ec come i Memphis Tigers) al FedExForum appena inaugurato.\nLa Pyramid ospit\u00f2 inoltre il concerto commemorativo per il 25\u00ba anniversario della morte di Elvis Presley. L'ultimo concerto in assoluto fu quello di Bob Seger il 3 febbraio 2007.\nTrasformazione.\nDopo il completamento, il FedExForum ha sostituito la Pyramid Arena nel suo ruolo di palazzo sportivo cittadino principale, e la piramide dal 2004 non ha pi\u00f9 avuto una squadra fissa. La citt\u00e0 di Memphis aveva cos\u00ec costituito una commissione che studi il possibile utilizzo della struttura: le principali proposte emerse erano la conversione da arena a casin\u00f2, acquario, centro commerciale o in un parco di divertimento al coperto.\nDopo alcuni anni di trattative, il 30 giugno 2010 \u00e8 stato firmato un contratto di locazione tra la citt\u00e0 di Memphis e la catena Bass Pro Shops. L'accordo prevede una locazione di 55 anni per un megastore. I lavori di ristrutturazione e costruzione sono iniziati nel mese di ottobre del 2012, mentre l'apertura al pubblico \u00e8 avvenuta il 29 aprile 2015. Oltre al megastore, sono presenti anche negozi, un albergo, ristoranti, una pista da bowling, un campo di tiro con l'arco e, al suo apice, una piattaforma di osservazione esterna."}
{"id": "1817638", "revid": "125090280", "url": "https://it.wikipedia.org/wiki?curid=1817638", "title": "Storia di Catanzaro", "text": "Il primo storico antico a nominare la citt\u00e0 di Catanzaro fu Polibio, nelle sue \"Storie\". La descrive come un antico centro greco, facente parte dell'area di Scolacium, posto su uno sperone roccioso dal quale era possibile vedere l'intero Scilletinico, l'attuale Golfo di Squillace. Secondo lo storico, lungo il fiume \"Crotalus\" (attuale Corace) sorgevano vari centri abitati, tra cui uno situato lungo la sponda settentrionale, che chiama \"Crotalla\" (attuale Marina)\nQuest'ultimo centro viene segnalato anche da una bolla papale datata tra l'800 e il 900 d.C. che chiamava Palepoli l'antica Crotalla.\nAltri storici, tra cui Cassiodoro, parlano di vari centri situati nell'entroterra a pochi km da Crotalla, poco distanti l'uno dall'altro, come \"Gallianus\" (attuale quartiere Gagliano), \"Petrusa\", \"Mater Domini\" (attuale quartiere Mater Domini), \"Petra Gnazia\", \"Janous\" (attuale quartiere Ian\u00f2), \"Sansenatora\" (attuale Sansinato), \"Cassioleonum\" (attuale Casciolino) e \"Castra Hannibalis\" (sulla sponda nord del fiume \"Crotalus\" in prossimit\u00e0 del quartiere Marina).\nAnche il D'Amato nelle sue Memorie Historiche conferma la presenza di vari piccoli centri di origine autoctona e divenuti colonia greca.\nLa Catanzaro preistorica.\nGli insediamenti nella zona risalgono alla preistoria.\nPaleolitico (600.000-20.000 a.C.).\nVari ritrovamenti in contrada Pirivoli (quartiere Gagliano) di alcune asce amigdale e di alcune grotte esistenti nella stessa zona testimoniano la presenza dell'uomo fin dal Paleolitico. L'ascia amigdale era a forma di mandorla e veniva ricavata da ciottoli scheggiati da ogni lato.\nAltri ritrovamenti di notevole importanza datati 20.000 a.C. sono avvenuti nel quartiere presilano Cavor\u00e0, in una grotta a circa 50 m di distanza dal Corace.\nNeolitico (15.000-10.000 a.C.).\nLo storico Lovisato afferma che \"l'uomo preistorico ebbe le sue principali officine litiche nell'istmo catanzarese a partire dalle falde del colosso silano\". Hanno rilevante importanza i ritrovamenti di una stazione litica nei pressi del quartiere di Catanzaro Lido in cui sono stati rinvenuti numerosi oggetti e manufatti datati 12.000 a.C.\nA questo periodo vengono fatti risalire le prime forme di commercio, soprattutto di ossidiana, particolarmente abbondante nella zona tra Petrusa e Gallianus.\nNel tardo neolitico comincia a prendere forma un'area policentrica formata da piccoli villaggi sui colli Petrusa, Trivon\u00e0, Pozzo, Fontanelle e sulle rive dei fiumi come Crotalla sul Crotalo e Palepoli sul Massente, oggi Fiumarella. Se oggi il centro nevralgico \u00e8 il Trivon\u00e0, a quei tempi era Petrusa ove oggi sono situati i quartieri Gagliano, Mater Domini e Sant'Antonio.\nProtostoria: l'et\u00e0 dei metalli.\nPeriodo del Rame.\nIntorno al 5.000 a.C. inizi\u00f2 nell'area catanzarese un forte sfruttamento delle miniere di rame, situate nelle valli in prossimit\u00e0 degli attuali colli della citt\u00e0 e in quelli immediatamente vicini come Gimigliano e Tiriolo. La lavorazione avveniva in alcuni antichi stabilimenti lungo la costa, a prova di ci\u00f2 sono stati fatti ritrovamenti di vaschette utilizzate per la fusione del metallo nell'area di scolacium e nell'attuale quartiere Catanzaro Lido. Il rame estratto dalle miniere veniva inviato sulla costa tramite il Corace, a quei tempi navigabile, e scaricate su alcune banchine situate in prossimit\u00e0 della foce del fiume.\nLa presenza di queste miniere, uniche in Calabria, permise un forte sviluppo dell'area, soprattutto per via degli scambi commerciali con altri metalli quali oro e argento, facilitati dalla posizione al centro dell'istimo che permetteva il rapido trasporto sulla sponda Tirrenica. Proprio la posizione di dominio sull'istimo consent\u00ec un ulteriore sviluppo dell'area in quanto rappresentata il passaggio terrestre pi\u00f9 agevole tra il Mar Egeo ed il Mar Tirreno.\nNel suo \"Catanzaro e Temesa, due storie:la stessa storia\", Luigi De siena identifica l'italica \"Petrusa\" con la mitica \"Temesa\" omerica; Petrusa fu chiamata Temesa, che in semitico significa \"fonderia\", dai commercianti orientali che la frequentavano per le sue celebri miniere ma anche come via pi\u00f9 veloce per raggiungere le coste iberiche attraverso l'istmo catanzarese. Fra le tante prove che lo storico cita nella sua opera si parla anche della scomparsa definitiva e immediata da tutte le fonti storiche del mitico nome \"Temesa\" contemporaneamente all'apparire del nuovo nome \"Catanzaro\".\nPeriodo del Bronzo.\nDiversi ritrovamenti datati intorno al 2\u00ba millennio a.C. di cuspidi, fibule, anelli, catenelle, rasoi, piattini di bronzo confermano, le tesi di molti storici, nel far partire l'Et\u00e0 del Bronzo in Calabria intorno tra il 3\u00ba ed il 2\u00ba millennio a.C. Questo periodo vide l'incremento di scambi commerciali con Micenei e Fenici, questi ultimi specialmente interessati al rame in quanto piuttosto carente nella loro area di origine. La ricchezza portata dai commerci, produsse un forte sviluppo e l'aumento della popolazione, soprattutto lunga la costa che era oggetto di migrazioni da parte degli abitanti delle alture circostanti. L'espansione di molti antichi centri, come Crotalla (attuale quartiere Marina di Catanzaro) e altri villaggi della valle del Corace port\u00f2 ad un'unificazione territoriale dando vita ad un grosso centro che dopo fu ribattezzato Scolacium.\nQuesto fiorente periodo fu per\u00f2 interrotto intorno al 1\u00ba millennio a.C. dallo scoppio della Guerra di Troia.\nArrivo degli Enotri e il nome Italia.\nIntorno al X secolo a.C., giunsero nell'area catanzarese gli Enotri, che da un secolo circa si stavano stabilendo in Italia. L'integrazione con le popolazioni locali fu pacifica e consent\u00ec un ulteriore aumento della popolazione soprattutto sulla costa. Alcuni ritrovamenti di antiche necropoli con iscrizioni riconducibili a questo popolo, sono avvenuti nell'attuale quartiere Germaneto, in un'area adiacente all'antica Scolacium lungo il fiume Corace. In questo periodo l'intero istmo di Catanzaro fu dominato dagli Enotri, capeggiati dal Re Enotrio Italo, che si stanzi\u00f2 definitivamente nella terra tra i due golfi, come affermano chiaramente Antioco da Siracusa e Aristotele:\nIl reale motivo per cui gli Enotri si stabilirono definitivamente in quest'area fu la sconfitta subita dai Lucani, in Puglia, Basilicata e Calabria settentrionale che spinsero questo popolo a scendere fino ad occupare parte della Calabria centro-meridionale fino all'attuale zona della piana di Gioia dove presero il nome di Ausoni da Re Siculo Ausone figlio di Re Enotrio Italo.\nSecondo Strabone, Italo fu il fondatore di Pandosia Bruzia, la capitale del suo Regno, probabilmente da identificare con l'odierna citt\u00e0 di Acri.\nPeriodo pregreco.\nAlla fine del X secolo a.C. la maggior parte della popolazione era concentrata sulla costa e lungo il Corace. Questo \u00e8 il periodo dei maggiori ritrovamenti di arnesi per l'estrazione dei minerali, per l'agricoltura e la pesca. La zona in questione era divenuta famosa soprattutto per la lavorazione dei metalli come bronzo, ferro, ed in particolar modo rame e proprio il commercio di questi metalli port\u00f2 alla creazione delle importanti vie commerciali. :\n\u00c8 importante notare che le vie Corace-Sibari e Petrusa-Crotone sono esistenti sin dal paleolitico come testimoniano alcuni reperti in pietra rinvenuti in localit\u00e0 Pirivoli.\nLe peculiarit\u00e0 climatico-ambientali, l'abbondanza di legno estratto dai boschi silani e la presenza costante di vento consentivano di raggiungere la temperatura necessaria per i forni in cui veniva lavorato il rame e gli altri metalli. I ritrovamenti delle antiche miniere tra i colli Petruso e Trivon\u00e0 e i numerosi resti di stabilimenti e arnesi per la lavorazione, sono la prova dell'intensa attivit\u00e0 protoindustriale di quel tempo.\nPeriodo greco.\nAlcune ipotesi fanno risalire l'origine di Catanzaro a un'antica colonia greca nel luogo che in seguito divenne l'antica \"Scolacium\", oppure ritengono che sia sorta sulle rovine dell'antica citt\u00e0 di \"Trischines\".\nAltre ipotesi pi\u00f9 accreditate individuano la fondazione da alcuni insediamenti posti in ordine sparso nella zona dell'attuale Catanzaro Marina, Tiriolo (anticamente Teura), Santa Maria di Catanzaro, sul colle Trivon\u00e0 (Trischines) e lungo la valle del Corace che formavano l'antica \"Terra dei Feaci\". E proprio alla foce del torrente, secondo la leggenda, Ulisse fond\u00f2 l'antica Skilletion. Di recente ritrovamento nel quartiere Germaneto lungo la valle del Corace, una necropoli greca del V secolo a.C. e un antico centro romano testimoniano la presenza di antichi insediamenti lungo la valle del Corace.\nDai ritrovamenti archeologici emerge che l'attuale territorio comunale era compreso nell'area abitata fin dall'et\u00e0 del ferro dalla popolazione dei \"Vituli\", cos\u00ec chiamati perch\u00e9 adoratori del simulacro del vitello, che i greci ribattezzarono \"Italoi\" (adoratori del vitello) e governati dal famoso re Italo (dal quale in seguito prese il nome tutta la penisola italiana), fratello di Dardano progenitore dei troiani.\nIl Medioevo e il Rinascimento.\nSecondo la leggenda due condottieri bizantini, Cattaro e Zaro, condussero le popolazioni rivierasche della citt\u00e0 magno-greca di \"Skilletion\" o \"Skillakion\", corrispondente alla romana \"Scolacium\" (nei pressi dell'odierna Catanzaro Marina), prima sullo Zarapotamo (oggi Santa Maria di Catanzaro) poi successivamente sul Trivon\u00e0, in una fortezza militare (secondo alcune ipotesi gi\u00e0 esistente da qualche secolo nel luogo che attualmente \u00e8 il quartiere che porta il nome di Grec\u00eca). La scelta territoriale sarebbe stata legata alle continue incursioni saracene, che spinsero a spostare l'abitato in zone pi\u00f9 elevate. Tale fondazione \u00e8 attribuita tradizionalmente alla seconda met\u00e0 del IX secolo, per decisione del generale bizantino Niceforo Foca il vecchio, dal quale avrebbe inizialmente preso il nome di \"Rocca di Niceforo\". Il passaggio da fortezza a centro urbano vero e proprio avvenne ad opera del generale Flagizio che avvi\u00f2 la costruzione di una cittadella, di un recinto fortificato e infine la sistemazione di cisterne e provviste di grani. Potenziato dall'accentramento di popolazione, prese forma urbana ed in seguito fu incastellato e assunse la denominazione di Katantz\u00e1rion, con il permesso dell'Imperatore ottenuto da Flagizio. Secondo alcune ipotesi, proprio da questo periodo che vide lo sviluppo di officine per la lavorazione della seta importata dall'oriente e delle coltivazioni di gelso, deriva il nome attuale della citt\u00e0 dal termine greco \"Katartarioi\", ovvero filatori di seta.\nAgli inizi del X secolo la citt\u00e0 bizantina fu occupata dai Saraceni, che vi fondarono un emirato e prese il nome arabo di \"Qatansar\". La presenza araba \u00e8 testimoniata da ritrovamenti ottocenteschi di una necropoli che restitu\u00ec oggetti con iscrizioni arabe.\nDurante il periodo Arabo la citt\u00e0 si ribell\u00f2 pi\u00f9 volte. Nel 929 a seguito di una nuova rivolta e del rifiuto di pagare i tributi Catanzaro venne duramente saccheggiata dal generale saraceno Al-Mahdi.\nIntorno al 1000 Catanzaro si ribell\u00f2 al dominio saraceno, tornando per un breve periodo nuovamente sotto controllo bizantino. Nel 1069 fu l'ultima citt\u00e0 calabrese, dopo mesi di resistenza, a cadere sotto l'assedio dei Normanni di Roberto il Guiscardo che eressero il Castello Normanno, e la citt\u00e0 fu feudo della famiglia Altavilla con il conte Rodolfo (\u2020 1098), figlio di Goffredo d'Altavilla. In quest'epoca conobbe una fioritura di arti e dei mestieri, e in particolare la lavorazione della seta, con scambi commerciali sia con le altre regioni d'Italia che con i paesi orientali ed europei.\nAlla met\u00e0 del XIII secolo l'imperatore Federico II fece di Catanzaro un diretto possesso della corona. In seguito la citt\u00e0 fu feudo delle famiglie Ruffo, Caraffa e Soriano. Per farne un centro di dominio, i Normanni l'elessero a Contea, conferendola a Pietro Ruffo, grande marescalco di Federico II. Da questi perduta nelle sue lotte contro Manfredi, la citt\u00e0 ritorn\u00f2 ai Ruffo quando Carlo I d'Angi\u00f2 la don\u00f2 al secondo Pietro Ruffo, nipote del precedente, suo generale nella guerra del Vespro. Per quattordici anni, ad opera del Re Ladislao, rimase nel demanio regio. Nel 1420, ritorn\u00f2 a Nicol\u00f2 Ruffo, che la diede in dote alla figlia Enrichetta che andava sposa ad Antonio Centelles. In seguito alla ribellione di costui che foment\u00f2 le plebi rurali, Alfonso I ne fece di nuovo una citt\u00e0 demaniale. Per cui pochi anni dopo (1460) si accese nuova guerra durante la quale Catanzaro trucid\u00f2 i partigiani di Centelles. Ritornata la pace, la citt\u00e0 ebbe concessi nuovi privilegi che favorirono enormemente l'affermarsi della sua industria della seta, per cui i suoi damaschi andavano noti in tutta Europa. Da quel tempo Catanzaro acquista sempre pi\u00f9 l'aspetto e l'importanza di quieta citt\u00e0 aristocratica ed artigianale. Tuttavia questa condizione le conferisce l'energia di comportarsi eroicamente, nel 1528, e di resistere all'assedio posto dai francesi, meritandosi da Carlo V il titolo di \"Fedelissima\" e l'autorizzazione a fregiare il proprio stemma con l'aquila imperiale. L'importanza economica, ma soprattutto militare port\u00f2, pochi anni dopo, nel 1593 la citt\u00e0 ad essere nominata capoluogo della provincia Calabria Ulteriore, ruolo che detenne per oltre 220 anni fino al 1816, anno in cui avvenne la divisione amministrativa della provincia.\nLa sua importanza per tutto il territorio regionale ebbe conferma nel 1970, anno in cui venne nominata capoluogo della regione Calabria.\nNomi storici.\nCatanzaro ha avuto differenti nomi, che corrispondono alle diverse epoche storiche attraversate dalla citt\u00e0:\nGli statuti dell'arte della seta.\nIl testo fa ritenere che l'arte della seta sia stata introdotta a Catanzaro nel 1072 da una casta di Orientali che abitava la citt\u00e0. \nSecondo la tradizione catanzarese, sia il gelso che il baco sarebbero stati introdotti in Europa proprio in quel secolo che vide la nascita della citt\u00e0. Alcune ipotesi fanno derivare il nome stesso della citt\u00e0 dal termine \"katartarioi\", ovvero \"filatori di seta\".\n\u00c8 certo che i primi centri europei dove si lavor\u00f2 la seta, tra la fine del IX e i primi anni del X secolo d.C., sono italiani, per l'esattezza Catanzaro e Palermo. La spiegazione \u00e8 intuitiva: la prima era sotto il dominio dei bizantini, la seconda era araba, quindi tutte e due strettamente legate a culture orientali, allora molto forti.\nAgli inizi del Quattrocento, sotto il dominio Aragonese, si ebbe un ulteriore periodo di sviluppo dovuto all'antica tradizione della lavorazione e del commercio della seta. Nel 1519 re Carlo V riconosce il Consolato dell'Arte della Seta, anche se gli \"Statuti dell'Arte della Seta\" a noi pervenuti sono dell'8 maggio 1568. \u00c8 certo che a Catanzaro l'arte della seta era gi\u00e0 florida in tempi precedenti: infatti, alcuni artigiani furono chiamati in Sicilia (a Palermo nel 1432 e a Messina nel 1468) per insegnare l'arte del velluto, e in Francia (a Lione nel 1466 e Tours nel 1470) quando il re Luigi XI decise di istituire nei propri domini la manifattura della seta, dove comparve il primo telaio meccanizzato attribuito a \"Giovanni il Calabrese\".\nGrande importanza in tal senso ebbero gli ebrei, ma quando vennero banditi da tutti i territori dominati dalla Spagna, anche la tradizione manifatturiera declin\u00f2, in quanto opera prevalentemente di questa popolazione. Ne resta traccia nel quartiere tuttora chiamato Filanda, dove anticamente erano ubicati i laboratori per la tessitura e la filatura della seta.\nCitt\u00e0 fortezza.\nFin dalla sua fondazione Catanzaro fu costruita con precisi scopi difensivi, capace di resistere a lunghi assedi. Era una citt\u00e0 fortezza dotata di torri, bastioni, porte civiche e racchiusa in una cinta muraria di circa 7 km.\nL'impianto difensivo era di tipo complesso: la citt\u00e0 era difesa dalla sua stessa posizione, accerchiata da profondi e ripide valli, ed inoltre in prossimit\u00e0 delle mura c'erano fossati e trincee fortificate. In realt\u00e0 la struttura difensiva iniziava fin dalla costa. Infatti, sulle colline che fiancheggiano la valle, dove oggi sorgono i quartieri Sala, Santa Maria e Lido, ci fu un susseguirsi di torri d'avvistamento fino alla costa; una delle torri cavallare \u00e8 ancora visibile sulle colline del quartiere Aranceto.\nLe porte di accesso erano 6:\nIn posizione rialzata rispetto al resto dell'antica citt\u00e0, sul colle del Castello, fu eretto il castello Normanno o D'Altavilla, oggi complesso monumentale San Giovanni, sotto il quale erano costruiti lunghi cunicoli sotterranei, visitabili ancora oggi.\nEt\u00e0 moderna.\nIl'400.\nLa rivolta di Catanzaro.\nIl 1461 fu un anno sanguinoso. Da tempo il potente marchese Centelles, uomo avido e violento che tiranneggi\u00f2 in modo spietato sulla citt\u00e0, appoggiato da vari nobili dell'epoca, cercava di organizzare una rivolta contro il sovrano Alfonso V d'Aragona. I primi mesi del 1461 furono particolarmente spietati, per timore di essere scoperto, il marchese non esitava a far imprigionare o giustiziare chiunque destasse sospetto.La pazienza dei catanzaresi termin\u00f2 l'8 maggio 1461, quando la citt\u00e0 intera si ribell\u00f2 al feudatario tiranno. Di la notte un gruppo di cittadini tent\u00f2 l'assalto al castello del marchese. La notizia si sparse rapidamente dappertutto, dando vita alla sommossa che costrinse il marchese Centelles alla fuga. Durante gli scontri scoppi\u00f2 un grande incendio nel quartiere Paradiso adiacente al castello, ma le fiamme (secondo la leggenda per intercessione di San Vitaliano) furono miracolosamente deviate dal mutare del vento contenendo il numero di vittime ed evitando che il fuoco si propagasse all'interno della citt\u00e0.In seguito a questo evento l'antico rione Paradiso fu ribattezzato con il nome, che tuttora possiede, di Case Arse.\nIl '500.\nAssedio alla citt\u00e0 sotto l'imperatore Carlo V.\nQuando l'imperatore Carlo V divenne re di Napoli, la citt\u00e0 dimostr\u00f2 la propria fedelt\u00e0 alla Corona. Nel 1528 il francese Odet de Foix de Lautrec fu incaricato dal re Francesco I di conquistarla al Regno di Francia. Perci\u00f2 invi\u00f2 in Calabria due contingenti, comandati da Simone Tebaldi, conte di Capaccio, e da Francesco di Loria da Tortorella. Ad essi si associarono diversi nobili parteggianti per la Francia: calabresi, come il marchese di Crotone, e pugliesi, come il marchese di Taranto, che formarono un esercito di circa 35.000 uomini. Il vicer\u00e9 della provincia di Calabria Ulteriore Don Pedro d'Alarcon de Mendoza, con 11.000 uomini forniti dai nobili rimasti fedeli alla Corona, organizz\u00f2 la difesa della Calabria Ulteriore eleggendo la citt\u00e0 di Catanzaro, considerata inespugnabile, piazza d'armi e comando generale delle operazioni.\nLa citt\u00e0 venne invano assediata per settimane. Nonostante la netta inferiorit\u00e0 numerica, i catanzaresi resistettero eroicamente fino al 28 agosto 1528. Dopo la vittoria l'Imperatore le concesse il diritto di utilizzare come suo simbolo l'aquila imperiale, recante sul petto uno scudo rappresentante i tre colli della citt\u00e0, sormontati da una corona, e reggente col becco un nastro azzurro col motto \"Sanguinis Effusione\". Nello stesso periodo a Catanzaro fu concessa l'esenzione dai tributi regi e la facolt\u00e0 di battere moneta, del valore di un carlino. Le monete provenienti da Catanzaro recavano su una faccia la scritta \"OBSISSO CATHANZARIO\" e sull'altra \"CAROL. V S IMP\".\nIl capoluogo di Calabria Ultra.\nNel 1584 la citt\u00e0 di Reggio Calabria riusc\u00ec a farsi trasferire da Catanzaro gli Uffici della Regia Udienza di Calabria Ultra. Ma nel 1594, quando per la disastrosa incursione di Basci\u00e0 Cicala la citt\u00e0 di Reggio fu terribilmente saccheggiata, compresi gli archivi e i tribunali, gli uni e gli altri ebbero definitiva sistemazione in Catanzaro, e la loro permanenza divenne fondamentale per l'affermarsi della citt\u00e0 quale sede centrale della vita civile della regione.\nIl'600.\nMoti del 1647-48.\nNel corso del Cinquecento erano stati costruiti edifici di culto affiancati ai pi\u00f9 antichi insediamenti francescani e domenicani gi\u00e0 presenti in citt\u00e0. Nel corso del Seicento tale fenomeno si ridimension\u00f2 e vennero mantenuti solamente il convento del Carmine e quello dei Teatini; entrambi svolgevano un'illecita attivit\u00e0 finanziaria di prestito ad interesse, che aggrav\u00f2 maggiormente la condizione economica della popolazione gi\u00e0 soggetta all'ennesimo aumento della gabella. Il 26 luglio 1647 i catanzaresi al grido di \"fuori gabella\" si avviarono verso l'ufficio degli arrendatori, ovvero coloro i quali riscuotevano la gabella, ma trovandoli vuoti, sfogarono la rivolta sulle abitazione degli stessi. Alcune vennero incendiate, altre risparmiate grazie all'intervento delle squadre armate inviate dai tre ceti influenti della citt\u00e0 che mantennero l'ordine cittadino anche nei mesi successivi. Quando il Preside della Provincia si accorse che i moti non erano del tutto sedati, ordin\u00f2 di impiccare i capi dei ribelli provocando la fuga del resto dei rivoluzionari dalla citt\u00e0.\nTra il 1657 e 1658 la Calabria fu messa in ginocchio da disastri che si susseguirono a distanza di poco tempo: una carestia, un'eccezionale nevicata e due terremoti. Solo il catanzarese rimase miracolosamente indenne, ma due incendi distrussero la sagrestia della Cattedrale e la volta del Collegio di Ges\u00f9 tra il 1660 e 1661.\nEt\u00e0 contemporanea.\nL'Ottocento.\nDistretto di Catanzaro.\nFu una suddivisione amministrativa prima del Regno di Napoli e poi del Regno delle Due Sicilie. Dal 1806 e fino alla fine del 1816 fu subordinata alla provincia di Calabria Ulteriore; successivamente e fino alla sua soppressione nel 1860 costitu\u00ec un distretto della provincia di Calabria Ulteriore Seconda.\nFu costituito con la legge 132 del 1806 \"Sulla divisione ed amministrazione delle province del Regno\", varata l'8 agosto di quell'anno da Giuseppe Bonaparte. Con l'occupazione garibaldina e l'annessione al Regno di Sardegna del 1860, l'ente fu soppresso.\nIl distretto era suddiviso in sottolivelli amministrativi gerarchicamente dipendenti dal livello precedente. Al livello successivo al distrettuale individuiamo i \"circondari\", a loro volta costituiti dai \"comuni\", l'unit\u00e0 di base della struttura politico-amministrativa dello Stato moderno. A questi ultimi potevano far capo i \"villaggi\", centri a carattere prevalentemente rurale.\nPrima della soppressione i circondari del distretto di Catanzaro ammontavano ad undici:\nIl Risorgimento catanzarese.\nA seguito della perdita del ruolo di capoluogo di Calabria Ulteriore a favore di Monteleone (l'odierna Vibo Valentia), Catanzaro perse le funzioni amministrative e giudiziarie, anche se restava pur sempre un caposaldo militare e civile. Tali ruoli, unitamente alla riforma dell'istruzione di Giuseppe Bonaparte, le permisero di promuovere la rigenerazione della societ\u00e0 tramite la scuola e la cultura. Le idee illuministe che avevano animato gli anni della rivoluzione francese erano giunte, infatti, anche a Catanzaro. Uomini di cultura, quali il filosofo Gregorio Aracri ed il poeta e cantante Luigi Rossi, avevano apertamente diffuso le nuove idee; all'interno della citt\u00e0 operavano logge massoniche fondate sugli stessi principi della rivoluzione.\nNel 1808 a Catanzaro fu istituito un Real Collegio, che diede alla cultura Orazio Lupis, e nel 1812 un Real Liceo, al quale fu annesso un corso universitario di medicina e giurisprudenza. Nello stesso anno fu aperta la Scuola Agraria che ebbe notevole importanza nello sviluppo economico e culturale, cos\u00ec come anche l'industria tipografica, sostenuta dagli avvocati della citt\u00e0. \nSe grazie a questi nuovi istituiti di formazione Catanzaro acquistava credito in campo intellettuale e culturale, continuavano a sussistere gravi problemi strutturali, come la necessit\u00e0 di un nuovo acquedotto che erogasse acqua pulita. In citt\u00e0, infatti, giungevano solo acque malsane erogate da due fontane pubbliche, insufficienti ai bisogni della popolazione oltre che dannose. A causa di problemi tecnici, sociali e d'interesse privato la nuova fontana rimase a lungo un miraggio, tanto che Pietro Colletta osserv\u00f2 che Catanzaro era \"come Tantalo nella favola, nuota nell'acqua e soffre la sete\", almeno fino al 22 giugno 1810. In tale data Gioacchino Murat decret\u00f2 l'avvio della costruzione della fontana che sarebbe stata completata nel 1840.\nTutto ci\u00f2 continuava per\u00f2 a non soddisfare le esigenze del popolo, povero e sofferente, come testimoniava l'alto numero di neonati abbandonati all'Ospedale dei Projetti (o Trovatello) in cui si trovava la ruota della citt\u00e0.\nGi\u00e0 agli inizi del secolo il governo aveva imposto ai comuni onerose tassazioni a beneficio dei projetti, ma quando le risorse finanziarie si rivelarono insufficienti e i pagamenti alle nutrici si fermarono, i bambini furono abbandonati sulla pubblica via. Nel \"Consiglio Generale degli Ospizi\" vi \u00e8 inoltre riportata la statistica annotata dal canonico Greco, secondo cui dal 1802 al 1811 su circa 498 nati 162 erano i morti per scarsa assistenza ricevuta durante i primissimi giorni di vita; invece nel 1813 \u00e8 riportato un numero di nascite pari a 509: 398 legittimi, 9 illegittimi e ben 95 trovatelli. La perdita del ruolo di capoluogo aveva portato la citt\u00e0 di Catanzaro a creare un nuovo organismo decurionale che permetteva al governo centrale di avere un maggior controllo sul governo locale; pertanto il ruolo di decurione (o sindaco) non acquis\u00ec una buona reputazione, tanto che i cittadini tentavano a mantenersi ben distanti da esso.\nCon il ritorno di Ferdinando I sul trono regio a Napoli nel 1816, Catanzaro conquist\u00f2 quella ripartizione amministrativa gi\u00e0 auspicata dagli illuministi riformatori prima della caduta borbonica e acquist\u00f2 il ruolo di capoluogo della neo nata Calabria Ulteriore Seconda, lasciando a Reggio Calabria il capoluogo della Calabria Ulteriore Prima. Catanzaro ebbe merito di ospitare la Gran Corte Civile delle Calabrie e divenne un luogo importante per il governo centrale, dove nel frattempo erano tornati i Borboni, con l'obiettivo di reintegrare il \"vecchio\" ordine cos\u00ec come deciso nel Congresso di Vienna. Catanzaro rientr\u00f2 perfettamente nell'immobilismo che sembrava dover caratterizzare il periodo della Restaurazione. \nTuttavia le idee liberali continuavano a circolare, soprattutto tra le menti pi\u00f9 giovani, e nel tempo accolsero un cospicuo numero di persone, tanto da rendere Catanzaro uno dei centri carbonari pi\u00f9 attivi del Mezzogiorno, merito oltretutto dell'arciprete Domenico Angher\u00e0. Non si conoscono i nomi dei carbonari di Catanzaro, ma si suppone ci fossero personalit\u00e0 d'importanza e di cultura che ostentavano un rispetto formale per il governo borbonico, nascondendo le loro reali intenzioni. Tale atteggiamento port\u00f2 ad accrescere dubbi sugli ideali che animavano gli animi, soprattutto all'interno della scuola: i docenti sospettati di avere contatti con la Carboneria vennero dimessi dalle cariche. Inizi\u00f2 cos\u00ec anche a Catanzaro la persecuzione borbonica contro i principi liberali e si fece spazio l'idea di instaurare un governo cittadino che punisse i liberali. A Catanzaro vennero richiamate a tale scopo personalit\u00e0 d'eccellenza, quali i magistrati Ilario de Basio e Carlo De Nobili, il professor Costantino Lopez e il giurista Vincenzo Catalani.\nNonostante l'assopimento generale, la diffusione del pensiero liberale acquist\u00f2 maggior vigore con l'avvento di Luigi Settembrini, giunto da Napoli nel 1835 per la cattedra di eloquenza e di greco presso il liceo cittadino, attraverso la quale faceva proseliti di idee liberali e della societ\u00e0 segreta \u201cFiglioli della Giovane Italia\u201d fondata da Benedetto Musolino, analoga alla Giovane Italia mazziniana.\nCon l'inizio degli anni '50 l'ambiente catanzarese si apre progressivamente alla cultura europea e nazionale, come prova l'ampia attivit\u00e0 pubblicistica di carattere politico-culturale ed economico dell'epoca. La Societ\u00e0 Economica catanzarese si interess\u00f2 particolarmente ai temi di sviluppo economico e sociale; tra i membri si ricordano i nomi di Carlo De Nobili, Giuseppe Caruso, Giuseppe Cua, Francesco Codispoti, Antonio Zuccaro, Vincenzo De Grazia e Gennaro Menichini. Altre personalit\u00e0 di spessore estranee all'ambiente economico ma ugualmente impegnate al recupero economico e civile di Catanzaro furono il letterato Liborio Menichini e Luigi Grimaldi, tecnico dinamico e dalla mente poliedrica.\nMoti del 1848.\nDopo i moti del 1821, del 1837 e del 1844, il 1848 non colse i catanzaresi impreparati. Causa scatenante furono i fatti di Napoli del 15 maggio, che fratturarono definitivamente l'equilibrio dei rapporti tra la monarchia e la borghesia. Il tentativo del re Ferdinando II di rendere inoperante la Costituzione da lui stesso concessa a febbraio provoc\u00f2 un fremito d'indignazione in tutto il regno. La Calabria fu in subbuglio; Catanzaro e Cosenza furono i focolari pi\u00f9 importanti, mentre Reggio Calabria, che aveva tentato di insorgere gi\u00e0 un anno prima, risentiva ancora del recente fallimento. Pertanto anche a Catanzaro si formarono comitati aventi lo scopo di organizzare la lotta armata contro la prevedibile reazione borbonica. La partecipazione fu numerosa, soprattutto da parte di contadini e agricoltori. I comitati avevano per\u00f2 carenza di fondi, e ci\u00f2 rese inoperosi i volontari che non vennero n\u00e9 armati n\u00e9 remunerati e, con l'avvicinarsi del periodo della mietitura, preferirono abbandonare gli ideali per tornare ai campi. Pertanto all'alba del 27 giugno 1848, giorno del combattimento all'Angitola, i rivoltosi dimezzati ricevettero una dura sconfitta dal generale Alessandro Nunziante che aveva ricevuto rinforzi da Napoli.\nStessa sorte tocc\u00f2 ai rivoltosi di Pizzo Calabro e Filadelfia; diversi comitati cittadini si sciolsero, compreso quello di Catanzaro, i cui capi pi\u00f9 compromessi e sopravvissuti alle battaglie si diedero alla fuga per non rischiare l'ergastolo, come accadde a chi fu catturato. Ci\u00f2 non spense gli animi rivoluzionari catanzaresi, piuttosto, per citare Basile: \nDopo l'unificazione.\nLo sbarco di Giuseppe Garibaldi e dei Mille a Reggio Calabria il 21 agosto 1860 diede una nuova speranza agli animi liberali calabresi e risolse contrasti e incertezze di nuovi gruppi finora titubanti che si schierarono a favore dei liberali, incrementando concretamente le condizioni favorevoli all'insurrezione. Di nuovo, per\u00f2, il moto insurrezionale filounitario non era presente in tutta la regione; soprattutto a Catanzaro vi erano forti disaccordi tra i pensatori liberali radicali come Antonio Greco, Domenico Angher\u00e0 e il generale Francesco Stocco ed i liberali moderati guidati dal sindaco Giovanni Marincola e l'Intendente Leonardo Larussa. I contrasti si acutizzarono nel momento della designazione dei candidati per le elezioni politiche fissate in Calabria per il 26 agosto 1860, che videro predominare nel capoluogo Greco per l'ala democratica e Vincenzo Stocco, nipote del generale Francesco Stocco, per l'ala moderata. La scelta di due uomini d'orientamento tanto diverso non fece che rallentare il moto d'insurrezione nella provincia di Catanzaro; inoltre il dissidio non tanto aveva valore ideologico quanto era strettamente correlato a rivalit\u00e0 locali, inerenti per lo pi\u00f9 agli interessi amministrativi o familiari.\nIntanto il generale Stocco, richiamato a Napoli da Garibaldi e ormai governatore riconosciuto dei moderati, rafforzava via via il desiderio di annessione al Piemonte, che gli permise di confermare la vittoria nel Plebiscito del 21 ottobre 1860, inserendo la provincia di Catanzaro nell'ala conservatrice. Il risultato non piacque all'ala democratica che non fece altro che accentuare il dissidio riguardo all'elezione del primo parlamentare catanzarese in seguito all'unificazione.\nIl passaggio dal vecchio al nuovo regime e l'importanza del plebiscito del 1860 ebbe una valenza politica piuttosto contraddittoria, ma fu un momento di particolare importanza nel processo di sviluppo del moto unitario.\nDurante i moti del '48, i catanzaresi si rifugiarono all'interno della recinzione muraria della citt\u00e0. La protezione fornita dalle mura le fece riacquistare il ruolo di citt\u00e0-guarnigione, che era andato perduto assieme al ruolo di capoluogo di Calabria Ulteriore nel 1806. Non a caso nel 1857 da Catanzaro partirono le operazioni contro il brigantaggio guidate da Afan De Rivera.\nA met\u00e0 del XIX secolo Catanzaro sub\u00ec un processo di trasformazione e adeguamento delle strutture urbanistiche con l'obiettivo di restituirle decoro e migliorare le condizioni di vita attraverso l'attivazione di strutture pubbliche: fu completata la Nuova Fontana, venne costruito il Teatro Comunale e nuovi palazzi privati di pregevole fattura, quali palazzo Alemanni e palazzo Doria, mentre altre strutture danneggiate dal sisma del 1783 vennero restaurate. I lavori proseguirono anche per gran parte del Novecento. Le varie migliorie permisero oltretutto di sviluppare il mercato edilizio che, almeno per i palazzi nobiliari, riusc\u00ec a risollevarsi, mentre per le zone abitate da contadini e artigiani si dovette aspettare il periodo post-unificazione prima di vedere miglioramenti. Secondo il piano regolatore approvato nel 1877, Catanzaro veniva allargata; il Corso e le aree limitrofe coincidenti con l'asse centrale della citt\u00e0 dovevano essere livellate per riordinare le costruzioni erette in seguito al terremoto distruttivo del 1783 e per adeguare il tessuto cittadino alle nuove esigenze di traffico, mobilit\u00e0 e conservare il ruolo amministrativo della giustizia negli istituti universitari, nei comandi militari e altre istituzioni regionali.\nLa componente sociale cittadina era nel frattempo mutata: la fetta pi\u00f9 larga era composta da professionisti e funzionari amministrativi, mentre il resto della popolazione (contadini, artigiani, operai sottopagati) formavano una quota certamente rilevante, ma meno cospicua rispetto al passato.\nIl XX secolo.\nBrigata Catanzaro.\nSi form\u00f2 a Catanzaro nel quartiere Lido, sotto il comando del colonnello Ferella Gaetano, nei primi mesi del 1915. Pochi giorni dopo la dichiarazione di guerra il reggimento era stanziato in Friuli e faceva parte della Terza Armata (Armata del Carso), agli ordini di Emanuele Filiberto di Savoia, Duca d'Aosta. Ebbe il battesimo del fuoco partecipando con la Brigata Sassari all'assalto del Trincerone di Bosco Cappuccio che riusc\u00ec a conquistare con slancio ammirevole.\nIn seguito fu impiegata come brigata d'assalto, in tutte le battaglie dell'Isonzo, fu una delle pi\u00f9 valorose e sfruttate unit\u00e0 dell'Esercito italiano.\nFormata per lo pi\u00f9 da calabresi (circa 6.000), comprendeva il 141\u00ba e 142\u00ba Reggimento fanteria Ordine Militare d'Italia (gi\u00e0 Ordine Militare di Savoia). Fu protagonista dell'episodio del recupero dei cannoni italiani caduti in mano nemica, dopo un furibondo combattimento in cima al Mosciagh (Altopiano dei Sette Comuni) che si svolse nella notte tra il 27 ed il 28 di maggio. L'ardita impresa fu marcata dalla differenza di armamento che c'era tra la Brigata italiana e i corrispettivi austriaci. Fu in seguito a questo evento che nacque il nuovo motto della Brigata Catanzaro:\nLo stesso Cadorna dopo quell'operazione scrisse: \nFu proprio dopo quest'episodio che la Brigata ricevette la prima Medaglia d'Oro al Valor Militare.\nLa rivolta della brigata del 16 luglio 1917.\nLa brigata Catanzaro, come tante altre, aveva avuto i suoi giorni in linea (23 e 24 maggio) e pur con perdite notevoli era stata ricondotta in trincea (Hermada) 10 giorni dopo. Ritirata nuovamente a Santa Maria la Longa, paesino della bassa friulana il 24 giugno (64% gli effettivi) si pavent\u00f2 subito un suo reimpiego. Il malcontento divamp\u00f2 tra i soldati, privati dello sperato riposo. Il parroco del paese aveva avuto sentore che qualcosa si andava tramando, dai discorsi fatti nelle osterie. Credette suo dovere mettere sull'avviso il comandante della Brigata, ma fu tranquillizzato dal fatto che quelle erano ritenute normali lamentele. Quando di l\u00ec a qualche giorno la Brigata ricevette l'ordine di tornare al fronte, la sommossa divamp\u00f2. Alle 22.30 del 15 luglio, con un violento fuoco di fucileria, razzi multicolori ascesero il cielo per dare il segnale della rivolta ad altre Brigate. Viene dato l'allarme al Comando Supremo a Udine. Nel cuore della notte gruppi di artiglieria, carabinieri e squadroni di cavalleria circondano la Brigata Catanzaro. Verso le 3.00 del mattino la rivolta \u00e8 spenta. Si istru\u00ec il processo per direttissima a seguito del quale 28 militari furono condannati a morte, passati per le armi e gettati in una fossa comune. Qualche ora dopo, sotto buona scorta la Catanzaro fu rispedita nella bolgia. Lungo la strada altri dieci vennero condannati e fucilati per insubordinazione di fronte al nemico. Facevano parte di quei 114 uccisi con esecuzione sommaria.\nCos\u00ec Gabriele D'Annunzio comment\u00f2 l'accaduto:\nStoria recente.\nI moti di Reggio e il ruolo di capoluogo della Calabria.\nLa tragica vicenda della rivolta di Reggio Calabria per la scelta del capoluogo della regione venne vissuta in maniera meno drammatica a Catanzaro.\nDopo le elezioni regionali del 1970, era previsto che la prima riunione del nuovo consiglio regionale si tenesse nelle citt\u00e0 sede di Corte d'Appello, quindi, per la Calabria, a Catanzaro.\nMa rimaneva e rimase impregiudicato per mesi quale sarebbe stata la scelta della citt\u00e0 capoluogo, che spettava comunque al consiglio regionale.\nAlle manifestazioni reggine c'era il timore che si reagisse con manifestazioni catanzaresi e qualche avvisaglia la si ebbe con l'attentato che, durante una manifestazione antifascista, cost\u00f2 la vita all'operaio Malacaria; invece, la citt\u00e0 delle tre V e la sua classe dirigente dimostrarono nell'occasione grande maturit\u00e0 civile e democratica.\nLa scelta di suddividere tra Catanzaro e Reggio le nuove istituzioni regionali, concentrando nella prima, nominata capoluogo della Calabria, la giunta e gli assessorati, e nella seconda il consiglio regionale, fu accettata dai catanzaresi come politicamente equa."}
{"id": "1817639", "revid": "155118", "url": "https://it.wikipedia.org/wiki?curid=1817639", "title": "Prefiche", "text": ""}
{"id": "1817641", "revid": "481349", "url": "https://it.wikipedia.org/wiki?curid=1817641", "title": "Cono (biologia)", "text": "I coni sono cellule fotorecettrici (ossia fotorecettori) presenti sulla retina: sono sensibili alle forme ed ai colori.\nCaratteristiche.\nA differenza dei bastoncelli, i coni non garantiscono la visione in condizioni di scarsa luminosit\u00e0. Negli esseri umani ce ne sono tre tipi: sensibili al rosso, al verde e al blu; se attivati simultaneamente la luce percepita risulta essere bianca. Consentono di percepire dettagli e cambiamenti d'immagine pi\u00f9 rapidi rispetto ai bastoncelli, poich\u00e9 i loro tempi di risposta agli stimoli sono pi\u00f9 veloci.\nDislocazione.\nI coni sono localizzati principalmente nella fovea (parte centrale della retina) e permettono la cosiddetta visione fotopica. Consentono la visione centrale (con cui si legge, si guida, si riconoscono i volti, ecc.) e, se l'acuit\u00e0 visiva \u00e8 buona, garantiscono un'elevata risoluzione dell'immagine. Restano proporzionalmente pi\u00f9 rarefatti al progredire delle aree periferiche.\nI coni presenti nell'occhio umano sono all'incirca un numero compreso tra i 4 ed i 7 milioni in ogni occhio. Ritenere che il loro numero medio sia 5 milioni appare una buona approssimazione aderente alle valutazioni ed evidenze scientifiche finora presentate dalle varie fonti: alcune, come Osterberg nel 1935, ritengono il numero sia 6-7 milioni, mentre all'altro estremo, fonti come Curcio et al. nel 1990, propendono per il numero di 4-5 milioni."}
{"id": "1817642", "revid": "120590355", "url": "https://it.wikipedia.org/wiki?curid=1817642", "title": "Saltino (Prignano sulla Secchia)", "text": "Saltino \u00e8 una frazione del comune di Prignano sulla Secchia, in provincia di Modena, all'interno dell'unione dei comuni del distretto ceramico.\nStoria.\nIl termine Saltino deriva probabilmente dal latino \"Saltus\", pascolo boschivo, a causa della ricchezza di fauna in tempi antichi.\nEpoca precomunale.\nLe prime notizie storiche relative a questa terra compaiono sotto i nomi di due localit\u00e0 originariamente distinte sia in linea civile che ecclesiastica: Saltino e Cassolo.\nLa prima localit\u00e0 di cui si hanno notizie storiche \u00e8 Cassolo della quale troviamo menzione durante l'epoca precomunale, nel Diploma di Carlo Magno dell'8 giugno 781 e in una Carta di donazione alla Cattedrale reggiana del 1010. Entro la circoscrizione civile ed ecclesiastica di Cassolo sembra che si trovasse un'altra localit\u00e0 non meno antica: Dignatica, della quale troviamo pure menzione nel citato Diploma di Carlo Magno dell'8 giugno 781.\nDi Saltino invece si trova il nome, insieme a quello di Rivalta e Cassolo stesso, in epoca comunale un atto del 1144 di compravendita tra il primo abate del monastero benedettino di Santa Maria di Marola e alcuni abitanti del luogo.\nEpoca comunale.\nSaltino viene ancora citato negli atti di dedizione al comune di Modena prima nel 1178 e successivamente nel 1187 dove il vassallo del vescovo di Modena, Gandolfo da Saltino, \u00e8 presente al giuramento dei Sassolesi in qualit\u00e0 di Commissario modenese, e nel 1197 al giuramento degli uomini della Badia di Frassinoro.\nIn data 9 luglio 1201 gli uomini di Saltino e Cassolo, in persona dei loro consoli, prestano giuramento di alleanza e fedelt\u00e0 al Comune di Reggio, del quale saranno ancora in dipendenza nel 1315, secondo quanto riportato dal \"Liber focorum\" pubblicato in quell'anno.\nNell'agosto 1321 nella localit\u00e0 Volta di Saltino avviene una memorabile battaglia fra le masnade di Guidinello III da Montecuccoli e le truppe di Francesco Bonaccolsi, guidate da Daddolo della Rosa e da Manfredino da Gorzano, nella quale l'esercito del Bonacolsi diretto alla riconquista di Montefiorino, dopo aver subito una sanguinosa sconfitta, dovette ritirarsi lasciano nelle mani del nemico uno dei cinque capitani e numerosi altri prigionieri.\nSignoria dei Fogliani.\nPresumibilmente a met\u00e0 del Trecento i borghi di Saltino e Cassolo vengono incorporati e passano sotto il dominio della Signoria dei Fogliani, risultando tra i ventiquattro castelli - gi\u00e0 posseduti dai Fogliani - dei quali Bernab\u00f2 Visconti concede l'investitura a Guido Savina da Fogliano nel 1373, al tempo della Signoria dei Visconti in Reggio.\nAi Fogliani Saltino rimase certamente fino al 1451, in quell'anno si trova notizia del passaggio dal nobile Tommaso Barba da Fogliano al marchese Borso dei castelli di Saltino, Debbia e Levizzano.\nEpoca recente.\nDurante la seconda guerra mondiale, entra a fare parte della Repubblica di Montefiorino ed \u00e8 il teatro delle operazioni del gruppo partigiano 34\u00aa Brigata \"Monte Santa Giulia\". Il 10 aprile 1945 perde la vita il comandante partigiano Mario Allegretti durante uno scontro a fuoco con forze tedesche. In occasione del trentesimo annivestario della morte, sul luogo della morte \u00e8 stato costruito un cippo commemorativo.\nFa parte dell'Unione dei comuni del Distretto Ceramico.\nGeografia fisica.\nSaltino si adagia sul versante a nord del Monte Santa Giulia che scende verso il fiume Secchia. La geografia del territorio \u00e8 stata profondamente mutata dallo sfruttamento agricolo del terreno. Il territorio \u00e8 caratterizzato da coltivazioni agricole, mentre i boschi sono rimasti a ricoprire i versanti esposti a nord.\nIl territorio \u00e8 caratterizzato anche da numerose frane. Tra le pi\u00f9 famose, ricordiamo quella del 1977, che ha interessato l'area del cimitero del paese. Mentre la frana in localit\u00e0 Ca' di Viano \u00e8 ancora monitorata dall'Universit\u00e0 di Modena e Reggio Emilia.\nIl centro abitato \u00e8 caratterizzato dalla frammentazione in piccole borgate, questo a testimonianza della storia contadina del paese. Ogni borgata \u00e8 raccolta attorno a una vecchia casa padronale. Tra le principali borgate si possono ricordare Ca' di pozzo, Casa Vecchia, Ca' di Viano, Casa della Regina, la Castellina, le Borre, Aia del Sasso, il Brandone, Prato Vignale, Rivalta (di sopra - di sotto), la Volta di Saltino, Pugnago, Casa della Villa, Casa Severino, Ca' Tagliatini, Ca' Castellari.\nMonumenti e luoghi d'interesse.\nBorgo storico.\nLa chiesa parrocchiale \u00e8 dedicata a san Tommaso. Questa \u00e8 stata ricostruita nel settecento sulla vecchia struttura esistente gi\u00e0 dal XIV secolo della quale rimane soltanto la torre campanaria. All'interno si trova un pregevole dipinto cinquecentesco rappresentante la crocifissione, la Maddalena e due santi, presumibilmente sant'Antonio abate e san Leone. La chiesa conserva anche l'altare con paliotto in scagliola del \u2018700.\nPugnago.\nIl borgo di Pugnago si trova a un chilometro dal centro abitato di Saltino, lungo la strada provinciale che porta a Monchio di Palagano. Il borgo si sviluppa attorno a un borgo centrale omogeneo risalente al XIV-XV secolo. Di particolare interesse architettonico \u00e8 la torre cinquecentesca di quattro piani costruita in pietra arenaria. La torre presenta inoltre una colombaia e mensole lignee intagliate. Un edificio adiacente alla torre stessa reca sulla facciata la data 1701 ed \u00e8 collegato alla torre tramite un loggiato a due colonne aggiunto in epoca successiva.\nCultura.\nOgni 14 agosto avviene la processione dell'Assunta, che dalla chiesa parrocchiale scende verso il fiume Secchia, fino ad arrivare al santuario della Madonna del Bosco. Durante la processione, viene trasportata una statua della Madonna Assunta, in ricordo di un presunto miracolo di traslocazione della statua conservata nel santuario della Madonna del Bosco.\nA cadenza triennale, la sera del venerd\u00ec santo, viene organizzata la Via Crucis vivente. Manifestazione di carattere religioso.\nInfrastrutture e trasporti.\nLa frazione \u00e8 attraversata dalla Strada provinciale Via Monchio. Il paese \u00e8 anche attraversato dalla vecchia Via Ducale, strada che collegava l'Emilia alla Toscana attraversata anche dalla regina d'Inghilterra.\nParrocchia di San Tommaso Apostolo in Saltino.\nRettori.\nLa parrocchia \u00e8 parte della Diocesi di Reggio Emilia-Guastalla. Secondo l'elenco compilato da Fernando Fabbi, della chiesa di San Tommaso Apostolo di Saltino furono successivamente titolari i seguenti Rettori:\nAlla morte di Don Carlo Padolini avvenuta del 1993, la parrocchia di San Tommaso Apostolo di Saltino cessa di avere un titolare residente nella canonica parrocchiale ed entra a fare parte dell'Unit\u00e0 Pastorale di Prignano sulla Secchia, Castelvecchio e Saltino.\nI titolari della parrocchia sono cos\u00ec stati i seguenti rettori della parrocchia di San Lorenzo e San Michele di Prignano sulla Secchia:"}
{"id": "1817657", "revid": "44654", "url": "https://it.wikipedia.org/wiki?curid=1817657", "title": "Guarracino", "text": ""}
{"id": "1817658", "revid": "204012", "url": "https://it.wikipedia.org/wiki?curid=1817658", "title": "La Danza del Sole", "text": ""}
{"id": "1817665", "revid": "767487", "url": "https://it.wikipedia.org/wiki?curid=1817665", "title": "Dinijar Biljaletdinov", "text": "Biografia.\nSuo padre, Rinat Biljaletdinov, \u00e8 un allenatore di calcio, nonch\u00e9 ex calciatore.\nCaratteristiche tecniche.\nDi ruolo centrocampista, \u00e8 un buon tiratore dalla distanza.\nCarriera.\nClub.\nLokomotiv Mosca.\nOriginario di Mosca, Biljaletdinov ha debuttato in prima squadra nel 2004, nella Lokomotiv Mosca. Dopo l'esordio, \u00e8 diventato un membro fisso della prima squadra. Gi\u00e0 al suo primo anno d'attivit\u00e0 professionistica, \u00e8 riuscito a vincere il campionato. Ha anche vinto la Coppa di Russia e la Supercoppa di Russia. Nella sua prima stagione al club, ha vinto la Prem'er-Liga ed \u00e8 stato nominato giovane dell'anno nel campionato russo. \u00c8 stato il capitano della Lokomotiv per la stagione 2007. Lui di solito gioca come ala, ma \u00e8 stato utilizzato anche in difesa per la squadra nazionale. Suo padre Rinat Bilyaletdinov \u00e8 stato anche un calciatore professionista e ora \u00e8 un allenatore.\nEverton.\nIl 25 agosto 2009 Biljaletdinov viene acquistato dall'Everton, Biljaletdinov ha firmato un contratto quadriennale con il club inglese Everton nel mese di agosto 2009 per una quota non divulgate, che si ritiene essere \u20a4 8,9 milioni, con cui firma un contratto di 5 anni fino al 2014.\nHa creato i primi 3 gol con 2 assist nella gara inaugurale dell'Everton in Europa League nella vittoria per 4-0 sul . Bilyaletdinov fornisce anche un assist per Tim Cahill nella vittoria per due a uno dell'Everton contro il a Borisov. Ha segnato di nuovo in Europa League in trasferta ad Atene contro l' dando all'Everton l'assoluta certezza della qualificazione alla fase a eliminazione diretta.\nSpartak Mosca.\nIl 28 gennaio 2012 lo Spartak Mosca attraverso il suo sito ufficiale fa sapere di aver acquistato il centrocampista dell'Everton, Dinijar Biljaletdinov costo del cartellino intorno ai 6.5 milioni di euro , firma un contratto fino al 2015.\nNazionale.\nHa debuttato in Nazionale nel 2005, a soli vent'anni. Con il passare del tempo, ha acquisito maggiore importanza nel gruppo di Guus Hiddink, complici anche gli addii alla Nazionale di Titov e Los'kov. Ha giocato 10 delle 12 partite di qualificazione a Euro 2008 disputate dalla ."}
{"id": "1817668", "revid": "339392", "url": "https://it.wikipedia.org/wiki?curid=1817668", "title": "Maniac Cop", "text": ""}
{"id": "1817670", "revid": "1305772", "url": "https://it.wikipedia.org/wiki?curid=1817670", "title": "Sukuma", "text": "I Sukuma (noti anche come Zukuma o Wasukuma; in lingua sukuma Basukuma, Msukuma al singolare) sono un gruppo etno-linguistico bantu. Con una numerosit\u00e0 stimata intorno ai 3,2 milioni, sono uno dei maggiori gruppi etnici della Tanzania, di cui rappresentano circa il 10% della popolazione.\nLa regione d'origine dei Sukuma, chiamata Usukuma, \u00e8 l'area a sudest del Lago Vittoria, nella parte della Tanzania pi\u00f9 settentrionale e pi\u00f9 vicina all'equatore.\nI Sukuma appartengono a un gruppo di etnie fortemente correlate, che include anche Kimbu, Konongo, Nyamwesi e Sumbwa. Questi gruppi si riferiscono a s\u00e9 stessi genericamente come \"Nyamwesi\" (\"Wanyamwesi\"); i nomi specifici hanno lo scopo di distinguere i vari gruppi. \"Sukuma\", in particolare, significa \"del nord\". A loro volta, i Sukuma sono suddivisi in due sottogruppi noti come Kinakio (situati nella parte settentrionale di Usukuma) e Kisomao (a sud).\nLa lingua sukuma o \"nsukuma\" \u00e8 una lingua bantu, classificata dai linguisti nel gruppo sukuma-nyamwesi; la maggior parte dei Sukuma parla anche swahili.\nDistribuzione geografica.\nLa maggior parte dei Sukuma si trova nell'area nota per questo motivo come Usukuma o pi\u00f9 raramente \"Sukumaland\" (\"terra dei Sukuma\"), ovvero la zona pianeggiante a sudest del Lago Vittoria. Il principale insediamento dell'area \u00e8 la citt\u00e0 di Mwanza, una delle pi\u00f9 popolose e in pi\u00f9 rapida crescita dalla Tanzania. La maggior parte dei Sukuma, tuttavia, vive nelle zone rurali circostanti, perlopi\u00f9 in piccoli villaggi. L'altitudine media \u00e8 compresa fra i 900 e i 1200 m s.l.m., e l'ambiente \u00e8 principalmente costituito da savana e pianura semi-desertica. La vicinanza all'equatore combinata con l'altitudine danno origine a un clima relativamente caldo ma senza forti escursioni; raramente la temperatura scende sotto i 10 gradi (nelle notti invernali), o supera i 30 gradi (d'estate). Politicamente, Usukuma \u00e8 suddivisa in nove distretti, suddivisi fra la Regione di Mwanza e quella di Shinyanga.\nStoria.\nSi ritiene che i Sukuma e gli altri gruppi Manyamwesi appartengano allo stesso gruppo delle popolazioni bantu dell'Uganda occidentale, da cui si sarebbero separati intorno al XII secolo a.C., spostandosi nell'odierna Tanzania. Non \u00e8 noto in quale epoca i Sukuma si siano divisi dagli altri Nyamwesi, che sono collocati pi\u00f9 a sud; secondo la tradizione orale, i Sukuma migrarono verso nord per sfuggire alle razzie di un altro popolo noto come Mirambo. Da un punto di vista storico, \u00e8 noto che a partire dal XVI secolo inizi\u00f2 a consolidarsi in Usukuma una struttura politica costituita da piccoli regni (\"chiefdoms\"). In epoca precoloniale, i Sukuma commerciavano tra l'altro con il regno di Baganda e con gli altri gruppi Manyamwezi (in particolare con la citt\u00e0 di Tabora). Un rapporto di collaborazione particolarmente forte venne stabilito dai Sukuma con i loro vicini Tatoga, a cui fornivano prodotti agricoli in cambio di bestiame e del servigio dei loro rinomati indovini. I rapporti fra le due etnie erano talmente buoni che nella mitologia Sukuma venne elaborata l'idea che i Tatoga avessero guidato i Sukuma nel loro originario esodo verso nord; coerentemente, i capi dei Sukuma vantavano tradizionalmente una discendenza diretta dai Tatoga. Con i Masai, invece, i rapporti erano principalmente ostili, e centrati sulla competizione per il bestiame. Nel XIX secolo, i Sukuma commerciavano anche gli Arabi che controllavano la costa e Zanzibar.\nIl primo europeo a entrare in contatto con i Sukuma fu John Hanning Speke durante il suo viaggio verso il Vittoria (1857). David Livingstone giunse in Usukuma negli anni 1870 e in seguito giunsero i missionari anglicani britannici e cattolici francesi. Quando una grave carestia colp\u00ec la zona del Lago Vittoria alla fine del XIX secolo, gli anziani sukuma attribuirono questa sventura all'influenza funesta del Cristianesimo.\nNegli anni 1880 Karl Peters, futuro amministratore della Compagnia dell'Africa Orientale Tedesca, prese contatti con i capi trib\u00f9 dell'entroterra dell'odierna Tanzania, allo scopo di gettare le basi diplomatiche per la creazione di una colonia tedesca. La Conferenza di Berlino del 1884-1885 assegn\u00f2 definitivamente alla Germania il controllo di Usukuma e delle regioni circostanti. Da quel momento, i Sukuma furono prima sotto il governo tedesco e poi sotto quello britannico, fino all'indipendenza della Tanzania nei primi anni sessanta.\nCultura.\nI Sukuma vivono principalmente di agricoltura e allevamento; coltivano soprattutto riso, manioca, patate e mais, pi\u00f9 raramente cotone.\nReligione.\nReligione tradizionale.\nLa religione tradizionale sukuma sopravvive soprattutto nelle campagne, anche se in molti casi \u00e8 stata soppiantata dall'islam (penetrato nella regione al tempo dei commerci con Zanzibar) o dal Cristianesimo (portato dai missionari europei e dal governo coloniale). Come altre culture africane, i Sukuma onorano tanto un dio supremo, creatore dell'universo, che gli spiriti dei propri antenati illustri. Presso i Sukuma \u00e8 usuale che vengano rivolte preghiere direttamente al dio creatore, che in altre religioni africane viene considerato troppo lontano dagli uomini per interessarsi della loro sorte. Il dio dei Sukuma viene identificato con diversi nomi (\"Lyuba\", \"Liwelelo\", \"Lubangwe\" o \"Seba\"), molti dei quali alludono a un paragone fra dio e il sole. La preghiera \u00e8 un rito che viene svolto collettivamente dalla famiglia, nell'ambiente domestico.\nIl culto degli antenati ha una ritualit\u00e0 distinta; ci sono preghiere specifiche e si fanno particolari offerte, per esempio di \"lwanga\" (una birra di miglio che simboleggia la preservazione della tecnica distillatoria degli antenati) e sterco di vacca (che simboleggia la ricchezza della famiglia che possiede molti capi di bestiame).\nGli intermediari fra gli uomini e i poteri magici e soprannaturali di dio e degli antenati sono una casta di guaritori noti come \"nfumu\"; questi vengono consultati, per esempio, quando un bambino \u00e8 malato. I rimedi dei nfumu riguardano in genere specifiche offerte da rivolgersi agli antenati, o l'uso di determinati amuleti. Uno degli amuleti pi\u00f9 importanti \u00e8 il \"lupingu\", una collana di perline con un pendaglio centrale realizzato da un guscio di conchiglia.\nIn seguito alle profonde modifiche avvenute nella societ\u00e0 tanzaniana in tempi recenti, e in particolare all'abbandono del socialismo agricolo dell'ujamaa, molti Sukuma si sono trasferiti in citt\u00e0, mescolandosi con altri gruppi etnici, linguistici e culturali. Di conseguenza, la cultura tradizionale sukuma viene oggi percepita come un'eredit\u00e0 in pericolo e che va difesa.\nIslam e cristianesimo.\nL'Islam inizi\u00f2 a diffondersi presso i Sukuma alla met\u00e0 del XVIII secolo, quando iniziarono gli scambi commerciali con le citt\u00e0 arabe della costa. Oggi \u00e8 presente soprattutto nelle comunit\u00e0 sukuma dei centri urbani; a Mwanza, per esempio, ci sono molte moschee, con grandi comunit\u00e0 di fedeli sia sukuma che di altre etnie. Piccole moschee si trovano tuttavia anche in molti villaggi rurali.\nIl cristianesimo fu portato originariamente a Usukuma dai missionari, sia cattolici che protestanti. Presso le missioni furono create anche scuole elementari, che contribuirono ad attrarre i Sukuma nelle comunit\u00e0 cristiane. Tanto i missionari protestanti quanto quelli cattolici chiedevano ai convertiti di abbandonare tutte le credenze e i simboli della loro religione tradizionale; i protestanti furono in questo senso generalmente pi\u00f9 restrittivi, vietando anche altre pratiche tradizionali (per esempio la danza) nonch\u00e9 l'uso di alcool e tabacco.\nOggi, molti Sukuma convertiti al cristianesimo mantengono elementi rituali della tradizione religiosa locale, unendoli sincreticamente a quelli cristiani; un esempio importante in questo senso \u00e8 quello della Chiesa cattolica di Bujora, situata a Kisesa (circa 15\u00a0km da Mwanza sulla strada per Musoma). La chiesa fu fondata nel 1952 dal missionario canadese Padre Klement, per volere dell'allora vescovo di Mwanza, Josef Blomjous. Blomjous sugger\u00ec a Klement di adottare un approccio misto all'evangelizzazione, utilizzando elementi della cultura tradizionale sukuma come mezzi per insegnare i principi cristiani. Per approfondire la cultura locale, Klement fond\u00f2 una societ\u00e0 etnografica denominata \"Chama cha St.Sesilia\", a cui si devono importanti studi sui Sukuma e la fondazione del Museo di Bujura. La danza e la musica sukuma furono integrate nelle cerimonie religiose, e i simboli tradizionali del potere degli antenati o dei capi sukuma sono esposti all'interno della chiesa per rappresentare il potere di Dio.\nArte.\nUna delle forme pi\u00f9 rappresentative dell'artigianato sukuma sono statuette dalla forma umana stilizzata con la testa rotonda e liscia; le braccia e le gambe possono essere assenti, ma anche essere fissate in modo snodabile al torso (un tipo di figura nota come \"amaleba\" e usata durante le cerimonie rituali). Molto comuni sono anche figure umane in terracotta, con le mani appoggiate ai fianchi e la testa piccola.\nLe maschere sukuma hanno in genere un'espressione minacciosa e mostruosa; non raramente sono dotate di sopracciglia, barba e baffi posticci.\nMusica e danza.\nNella cultura sukuma la musica e soprattutto la danza svolgono un ruolo fondamentale. In tutte le comunit\u00e0, il periodo da giugno ad agosto (mesi in cui il lavoro nei campi si ferma) \u00e8 dedicato alle gare di danza; queste sono tanto pi\u00f9 sfarzose quanto pi\u00f9 abbondante \u00e8 stato il raccolto. I festival di danza pi\u00f9 importanti si tengono nelle festivit\u00e0 di \"Saba-Saba\" (7 luglio) e \"Nane-Nane\" (8 agosto).\nIn queste competizioni sono particolarmente apprezzati i gruppi di danzatori che sanno combinare il rispetto con la tradizione e l'innovazione. I danzatori partecipano alle competizioni in gruppi; il leader in genere si prepara all'evento chiedendo al suo \"nfumu\" amuleti e medicine propiziatorie, come la \"samba\".\nMuseo di Bujora.\nPresso la comunit\u00e0 religiosa di Bujora c'\u00e8 un museo dedicato alla cultura sukuma. Gestito da missionari e volontari, espone una vasta collezione etnologica e antropologica e tutte le domeniche vi si esibiscono di danza e musica tradizionali. Particolarmente nota \u00e8 la danza \"bugobogobo\", in cui viene coinvolto anche un grande pitone."}
{"id": "1817671", "revid": "14691", "url": "https://it.wikipedia.org/wiki?curid=1817671", "title": "Basukuma", "text": ""}
{"id": "1817673", "revid": "339392", "url": "https://it.wikipedia.org/wiki?curid=1817673", "title": "Film sul calcio", "text": ""}
{"id": "1817676", "revid": "767487", "url": "https://it.wikipedia.org/wiki?curid=1817676", "title": "Victor Bach", "text": "Biografia.\nDopo il diploma al conservatorio in pianoforte, entra nell'Orchestra della RAI Radiotelevisione Italiana di cui diventa anche direttore, lavorando in molti programmi televisivi; suona inoltre in alcune formazioni di jazz.\nNel 1967 fonda il quartetto I Cabala unitamente a Sammy Barbot cantante e chitarrista, Faliero Bazzocchi alla batteria e Beppe Federici al contrabbasso: poi nello stesso anno l'incontro con Carlo Alberto Rossi, per il quale incide i suoi primi due LP: \"Sensations in swing\" e \"The Monster\", (CAR Juke-box), in cui suona all'organo Hammond. Nel 1969 C.A.Rossi lo presenta al fratello Alfredo, (editore e titolare della Ariston Records), etichetta per la quale incide altri due LP: il mitico \"Organ &amp; Piano\", (Tullio De Piscopo alla batteria), e \"Dance to it\", inciso \"live\" con la sua orchestra.\nDagli anni settanta \u00e8 arrangiatore per parecchie case discografiche: Ariston Records, Fonit-Cetra, Ri-Fi, Polygram, Durium, PDU di Mina, Ricordi, CBS, Phonogram, CGD, Ariola ed altre, lavorando con artisti quali Bruno Martino, Rocky Roberts, Toto Cutugno, Fred Bongusto, Rita Pavone, Massimo Ranieri, Fausto Leali, Iva Zanicchi, Claudio Villa, (in un raro LP con orchestra sinfonica e arrangiamenti Disco-Music), Anna Identici, Luciano Rossi, Tony More, Al Bano e Romina Power, (per questi ultimi due artisti cura gli arrangiamenti durante molte tourn\u00e9e internazionali); nello stesso periodo compone canzoni per molti artisti, colonne sonore per film, realizzazioni pubblicitarie come \"Mira mira l'olandesina\" e musiche strumentali che incide con la sua orchestra.\nNel 1977 \u00e8 uno dei direttori d'orchestra al Festival di Sanremo e nello stesso anno arrangia il Disco-Mix per Al Bano \"Granada dream\", (come \"A &amp; B corporation\"). \u00c8 sempre del 1977 la parentesi discografica con Lino Banfi, per il quale compone il brano \"Tettation\", (su testo dello stesso Banfi).\nA fine anni '70 l'incontro col suo idolo, Quincy Jones, che a Milano lo sceglie come pianista per un disco della cantante Lara Saint Paul.\nNel 1981, dopo anni di collaborazione come pianista, Mina lo sceglie anche come arrangiatore e \"Walk on by\" sar\u00e0 la prima di una lunga serie di realizzazioni. Nello stesso anno collabora con Don Costa agli arrangiamenti per il concerto dedicato ai Beatles al teatro Manzoni di Milano, (dove partecipa anche come pianista), e subito dopo, su arrangiamento dello stesso Don Costa, dirige l'orchestra, nell'incisione allo studio Regson di Milano, per un hit mondiale di Nikka Costa: \"On My Own\". Sempre nel 1981 compone per Abbe Lane il brano \"I love New York\", sigla del programma TV \"\"Te la do io l'America\" con Beppe Grillo.\nDal 1983 al 1986 cura le musiche del programma televisivo di Rai-Uno \"Trent' anni della nostra storia\"\", (condotto da Paolo Frajese), dirigendo in diretta l'orchestra e il trio canoro composto da Little Tony, Bobby Solo e Mino Reitano, (ottenendo inoltre da Mina l'incisione dei 30 brani-sigla raccolti in tre doppi LP e diventando un volto noto).\nNel 1988 e 1989 cura le musiche e dirige l'orchestra della Rai di Roma nel programma radiofonico di Rai-Uno \"Variet\u00e0, Variet\u00e0\" componendo anche la sigla \"Radio amica mia\". Nel 1990 compone testo e musica del brano \"Lo farei\" che Mina incide nell'Album \"\"Ti conosco mascherina\" (e la curiosit\u00e0 \u00e8 che il coro protagonista \u00e8 cantato da Mina e Victor Bach).\nNel 1992 rilancia i classici dell'Ariston-Music con moderni arrangiamenti inviando a musicisti d'orchestra e piano-bar le basi strumentali su floppy-disc con allegata copia degli spartiti, (da \"Estate\" di Bruno Martino a \"Il nostro concerto\"\" di Umberto Bindi). Idea che trover\u00e0 grande riscontro. Nel 1996 usa la stessa formula per \"ringiovanire\" i classici di C.A.Rossi, (da \"\"Nun \u00e8 peccato\" ad \"Amore baciami\"\").\nTra fine anni '90 e primi anni 2000 si era fatta pi\u00f9 intensa l'attivit\u00e0 discografica con Al Bano, (con cui ha partecipato a concerti in tutto il mondo), dedicandosi inoltre alla mai assopita attitudine dell'insegnamento privato di pianoforte, canto, armonia moderna e orchestrazione."}
{"id": "1817677", "revid": "125720287", "url": "https://it.wikipedia.org/wiki?curid=1817677", "title": "Istituto tecnico nautico", "text": "L'Istituto d'istruzione secondario superiore nautico, oggi istituto d'istruzione secondaria superiore per i trasporti e la logistica, \u00e8 definito come un nuovo liceo poich\u00e9 presenta una scelta variegata dove si pu\u00f2 scegliere se frequentare gli studi universitari o intraprendere una carriera con gli indirizzi descritti sotto.Generalmente composto da l\u2019indirizzo di studio \u201cConduzione del mezzo navale\u201d (ex Capitani) abbreviato con CMN, e \u201cConduzione di apparati e impianti marittimi\u201d (ex Macchinisti), abbreviato con CAIM. Di recente, in alcuni istituti, \u00e8 stato aggiunto anche un indirizzo di studio per la logistica.\nElenco.\nIn Italia, gli istituti d'istruzione secondaria superiore nautici sono 40.\n- Genova e Camogli: I.T.T.L. \"Nautico San Giorgio\"\n- La Spezia: IISS N. Sauro\n- Imperia: IISS A.Doria\n- Savona: IISS Pancaldo\n- Trieste: IISS Tomaso di Savoia duca di Genova\n- Livorno: IISS A. Cappellini\n- Viareggio: IISS Artiglio\n- Grosseto: IISS G. Da Verrazzano\n- Marina di Carrara: ITTL Michele Fiorillo\n- Civitavecchia: IISS L. Calamatta\n- Roma: IISS M. Colonna\n- Gaeta: IISS G. Caboto\n- Napoli: IISS Duca degli Abruzzi\n- Isola di Procida: IISS F. Caracciolo\n- Ischia: IISS C. Mennella\n- Salerno: IISS M. De Vivo e IISS Giovanni XXIII\n- Sorrento: IISS N. Bixio \n- Torre del Greco: IISS Colombo\n- Sapri : IISS Leonardo da Vinci\n- Catanzaro : IISS Petrucci \n- Crotone: IISS M. Ciliberto\n- Vibo Valentia: Istituto Tecnico Trasporti e Logistica Nautico Pizzo\n- Chieti: IISS L. Acciaiuoli\n- Campobasso: IISS Ugo Tiberio\n- Bari: IISS Euclide \n- Brindisi: IISS Carnaro \n- Gallipoli: IISS Vespucci \n- Manfredonia: ITN Generale Rotundi \n- Ancona: IISS Volterra\n- Pesaro-Urbino: IISS Archimede (Polo Tecnico); Fano \n- Cagliari: IISS Buccari\n- Sassari: IISS M. Paglietti\n- Carbonia-Iglesias: IISS Don Gabriele Pagani\n- La Maddalena: IISS D. Millelire\n- Siniscola : IISS M.Pira \n- Catania: I.S.I.S. Duca degli Abruzzi\n- Messina: ITTL \"Caio Duilio\"\n- Trapani: IISS Marino Torre\n- Riposto: IISS Luigi Rizzo\n- Venezia: IISS S. Venier\nStoria.\nDalle esperienze delle \"Regie Scuole Nautiche\" e dei Regi Collegi Nautici, con la nascita del Regno d'Italia, si sent\u00ec l'esigenza di un istituto che abilitasse alla professione di capitani di lungo corso, costruttori e macchinisti. Nel 1864 con un regio decreto si stabiliva che dovevano essere \u201cconservate e dichiarate Scuole Nautiche in Italia le attuali scuole nautiche di Chiavari, Portoferraio, Recco, Riposto, San Remo, Spezia, Trapani, Viareggio\u201d.\nNel 1865 sorse il \"Regio Istituto Tecnico e Nautico\", con la sezione che poteva rilasciare diplomi di I classe. Si dovette attendere la riforma Gentile del 1923 perch\u00e9 fosse creato l'Istituto Tecnico Nautico autonomo.\nCon la Repubblica italiana all'istituto ci si specializzava nelle scienze marittime e navali, ed era suddiviso in un biennio propedeutico pi\u00f9 un triennio di specializzazione. Il diploma di perito nautico era diviso in Perito per il trasporto marittimo, Perito per gli apparati e gli impianti marittimi o Perito per le costruzioni navali.\nCon la riforma Gelmini della Scuola secondaria di secondo grado in Italia \u00e8 diventato uno degli 11 indirizzi dell'Istituto tecnico.\nPossono accedere al grado di allievo ufficiale di coperta tutti i diplomati nautici in possesso del diploma di \"aspirante al comando di navi mercantili\", e quelli in possesso del Diploma di \"Perito per il trasporto marittimo\"."}
{"id": "1817678", "revid": "149485", "url": "https://it.wikipedia.org/wiki?curid=1817678", "title": "Mary Lou Retton", "text": "Biografia.\nNel 1984, ai Giochi olimpici di Los Angeles, \u00e8 stata la prima ginnasta statunitense a vincere una medaglia d'oro olimpica aggiudicandosi il titolo di nona campionessa olimpica nel concorso individuale. Era allenata da B\u00e9la K\u00e1rolyi e M\u00e1rta K\u00e1rolyi. Si \u00e8 ritirata dalle competizioni nel 1986; \u00e8 stata inserita nella Hall of Fame degli sportivi italoamericani.\nSposata dal 1990 al 2018 con Shannon Kelley, abita a Houston, in Texas, e ha quattro figlie: Shayla Rae (nata nel 1995), McKenna Lane (1997), Skyla Brae (2000), e Emma Jean (2002)."}
{"id": "1817684", "revid": "1354930", "url": "https://it.wikipedia.org/wiki?curid=1817684", "title": "Valle Strona", "text": "La valle Strona \u00e8 una valle situata nella Provincia del Verbano-Cusio-Ossola, prende il nome dal torrente Strona ed \u00e8 situata tra la Val d'Ossola (a nord), la Val Corcera (a nord-est) e la Valsesia (a sud). La valle si raggiunge partendo dalla citt\u00e0 di Omegna situata nella parte settentrionale del lago d'Orta.\nGeografia fisica.\nDal punto di vista orografico la valle si trova all'interno delle Alpi Pennine e separa le Alpi Cusiane (a sud e ad est) dai Contrafforti valsesiani del Monte Rosa (ad ovest). \u00c8 dominata dal monte Capezzone (2421 ). Tra le altre cime che circondano la vallata si possono ricordare, in senso orario, il Monte Mazzocone, il Monte Croce, il Capio, l'Altemberg, la Cima Lago, il Monte Massone e il monte Cerano.\nGeografia antropica.\nInoltrandosi nella valle partendo da Crusinallo (Omegna) si incontrano gli abitati di \"Canova del Vescovo\" (frazione di Omegna), Germagno, Chesio, Loreglia, Valstrona con le sue numerose frazioni, e Massiola. Centro principale della valle \u00e8 il comune di Valstrona che ha sede nella frazione di Strona; fanno parte del comune altri piccoli insediamenti come Luzzogno, Inuggio, Forno, Fornero, Piana di Fornero, Sambughetto e il villaggio walser di Campello Monti (1300\u00a0m s.l.m.) abitato solo nei mesi estivi, posto all'estremit\u00e0 della valle.\nStoria.\nCon il regio decreto 22 dicembre 1927, N. 2521 tutti i piccoli comuni nei quali era divisa la valle vennero unificati e la sede comunale fu portata nella localit\u00e0 Strona, attuale capoluogo di Valstrona. Nel dopoguerra furono ricostituiti i tre comuni autonomi di Germagno, Loreglia (con Chesio) e Massiola, mentre le rimanenti localit\u00e0 rimasero accorpate nel comune di Valstrona. L'area montuosa alla testata della valle fa oggi parte del parco naturale dell'Alta Val Sesia e dell'Alta Val Strona e costituisce inoltre il Sito di Importanza Comunitaria denominato \"Campello Monti\" (cod. IT1140003).\nEconomia.\nL'attivit\u00e0 tradizionale della valle Strona \u00e8 la lavorazione del legno, fino a qualche decennio fa la valle era soprannominata \"val di cazzuji\" ovvero valle dei cucchiai perch\u00e9 la produzione principale, insieme ad altra oggettistica di legno, erano i cucchiai e i mestoli, negli ultimi decenni gli artigiani del legno (localmente chiamati gratagamul, ovvero \"gratta tarli\") si sono dedicati alla produzione di statuine di Pinocchio tanto che la valle viene talvolta chiamata valle di Pinocchio.\nNella frazione di Forno \u00e8 visitabile il Museo sulla lavorazione del legno.\nDemografia dei Comuni.\nNel dettaglio fanno parte della Valle Strona i seguenti 4 comuni (\"Popolazione residente al 30 novembre 2021 - Dato Istat\"):"}
{"id": "1817687", "revid": "599013", "url": "https://it.wikipedia.org/wiki?curid=1817687", "title": "Roman \u0160irokov", "text": "Carriera.\nClub.\nEsordisce nella prima divisione russa con la Torpedo Mosca, ma conta solo una presenza in quest'esperienza, pertanto viene mandato in prestito, prima all'Istra, poi al Widnoje e nuovamente all'Istra, nelle serie minori.\nNel 2005 ritorna in massima serie, con il Saturn Ramenskoe, totalizzando 18 presenze e 3 reti; successivamente, nel 2006, approda al e dopo una stagione passa al neopromosso Chimki, contribuendo con 7 gol in 27 partite alla salvezza della squadra.\nNella stagione 2008 approda allo Zenit San Pietroburgo, aiutando la squadra alla vittoria della Coppa UEFA 2007-2008, grazie ad ottime prestazioni, come quella offerta al centro della difesa contro il Bayer Leverkusen, sconfitto 4-1, e quella offerta in finale, al City of Manchester Stadium, contro il Rangers. Con la squadra russa vince il campionato 2010.\nIl 10 febbraio 2016 passa ufficialmente al CSKA Mosca.\nNazionale.\nIn nazionale ha sempre giocato da difensore centrale, come con lo , mentre in precedenza durante la sua carriera era stato prevalentemente utilizzato a centrocampo. Esordisce in nazionale il 26 marzo 2008, nella sconfitta 3-0 contro la . Convocato per Euro 2008, si fa notare per la sua abilit\u00e0 sulla fascia, il che permette a Hiddink di farlo giocare come terzino. L'8 giugno 2012 esordisce da titolare agli Europei nella partita contro la Repubblica Ceca (4-1) realizzando al 24\u00ba la rete del momentaneo 2-0.\nViene convocato per gli Europei 2016 in Francia."}
{"id": "1817688", "revid": "1498232", "url": "https://it.wikipedia.org/wiki?curid=1817688", "title": "Gran Premio d'Austria 1979", "text": "Il Gran Premio d'Austria 1979 \u00e8 stata l'undicesima prova della stagione 1979 del Campionato mondiale di Formula 1. Si \u00e8 corsa domenica 12 agosto 1979 sull'\u00d6sterreichring. La gara \u00e8 stata vinta dall'australiano Alan Jones su Williams-Ford Cosworth; per il vincitore si tratt\u00f2 del terzo successo nel mondiale. Ha preceduto sul traguardo il canadese Gilles Villeneuve su Ferrari e il francese Jacques Laffite su Ligier-Ford Cosworth.\nVigilia.\nSviluppi futuri.\nIl 6 agosto, sul Circuito di Balocco, l'Alfa Romeo test\u00f2 la sua nuova monoposto, la 179, con al volante Bruno Giacomelli. La vettura avrebbe esordito solo nel Gran Premio d'Italia.\nControversie.\nL'ORF, il canale televisivo pubblico austriaco, non garant\u00ec la copertura dell'evento, a causa del mancato accordo con la FOCA. Questa decisione aveva perfino messo in dubbio la tenuta della gara. Per tale ragione la stessa FOCA si assunse l'onere della produzione televisiva, tramite una compagnia svizzera, la Polivideo. In seguito al rifiuto dell'ORF di garantire l'utilizzo delle linee internazionali necessarie per la diretta, Bernie Ecclestone decise di effettuare solo la registrazione della gara, per poi rivenderla alle emittenti interessate. L'Unione europea di radiodiffusione, organismo che univa tutte le reti televisive pubbliche d'Europa, proib\u00ec alle emittenti associate di trasmettere l'evento in quanto al di fuori del regolamento. Ecclestone fece anche sequestrare il materiale tecnico della televisione francese, presente a Zeltweg, ma non interessata ad acquistare la registrazione del gran premio. La situazione verificatasi port\u00f2 alla minaccia di molti sponsor di ridurre gli importi dei loro sostegni alle scuderie nel caso la trasmissione televisiva dei gran premi non fosse stata garantita in futuro.\nAspetti tecnici.\nLa Goodyear, casa statunitense che riforniva di pneumatici tutte la scuderie, a eccezione di Ferrari e Renault, port\u00f2 200 gomme da qualifica, che affid\u00f2 ai team pi\u00f9 competitivi. L'ATS port\u00f2 all'esordio il modello D3, mentre la Wolf la WR9.\nAspetti sportivi.\nLa Tyrrell affid\u00f2 una vettura a Derek Daly che aveva iniziato la stagione con la Ensign, e che sostituiva Geoff Lees, stante l'indisponibilit\u00e0 di Jean-Pierre Jarier.\nQualifiche.\nResoconto.\nLe prove libere del mattino erano state caratterizzate dalla pioggia. Nel pomeriggio invece, per le prove ufficiali, la pista era rimasta asciutta. Il tempo migliore venne fatto segnare da Alan Jones in 1'34\"30, davanti a Jean-Pierre Jabouille, staccato di 15 centesimi. Ronnie Peterson, per la \"pole\" dell'anno precedendente, si era fermato a 1'37\"71.\nAnche al sabato vi fu la minaccia della pioggia, ma all'inizio delle prove ufficiali spunt\u00f2 un pallido sole. Ren\u00e9 Arnoux fu capace di sopravanzare Jones e conquistare cos\u00ec la prima \"pole position\" della sua carriera in Formula 1. Arnoux segn\u00f2 1'34\"07, Jones fu battuto per 21 centesimi. La seconda fila vide Jabouille e Lauda, mentre Gilles Villeneuve chiuse quinto. Le Ferrari 312 T4, vetture che non sfruttavano l'effetto suolo pienamente, erano particolarmente svantaggiate lungo i curvoni della pista austriaca. Gilles Villeneuve era stato anche protagonista di un'uscita di pista, senza conseguenze per il pilota.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nGilles Villeneuve scatt\u00f2 molto rapidamente al via, tanto che alla prima curva era gi\u00e0 in testa, davanti a Alan Jones, Niki Lauda, Ren\u00e9 Arnoux, Clay Regazzoni, Didier Pironi, Jacques Laffite e Jody Scheckter. Mario Andretti bruci\u00f2 la frizione e dovette dare l'addio alla corsa. Part\u00ec male Jean-Pierre Jabouille che, da terzo al via, si trov\u00f2 nono al termine del primo giro.\nAl quarto giro Alan Jones pass\u00f2 a condurre, superando Villeneuve alla \"Hella Licht Schikane\". Nelle retrovie si facevano avanti le due Renault: Arnoux pass\u00f2 Lauda, mentre Jabouille, gi\u00e0 al quarto giro, era quarto, subito dietro al suo compagno di scuderia. Gilles Villeneuve resistette per qualche tornata alla coppia di vetture francesi, ma dovette cedere tra l'undicesimo e dodicesimo giro. Ancora un giro e Jabouille fu capace di conquistare la seconda posizione. Dopo soli due giri per\u00f2, fu costretto al ritiro per un guasto alla frizione. La classifica vedeva sempre al comando Jones, seguito da Arnoux, poi Villeneuve, Scheckter, Regazzoni, Laffite e Piquet. Il brasiliano della Brabham dette vita per tutta la prima parte della gara a un lungo duello con il suo compagno di scuderia, Niki Lauda, fino a quando le due vetture furono costrette al ritiro per la rottura del serbatoio dell'olio.\nA cinque giri dal termine Ren\u00e9 Arnoux fu costretto ad una sosta ai box negli ultimi giri per un rabbocco di carburante perdendo cos\u00ec il podio e rientrando in pista sesto. All'ultimo giro, Jacques Laffite pass\u00f2 Scheckter conquistando il terzo posto. Laffite attese l'ultimo giro in quanto la sua vettura scontava dei problemi al limitatore di giri.\nVinse cos\u00ec Alan Jones, per la seconda volta consecutiva, la terza per una Williams. Il suo motore venne sottoposto a controllo da parte della Federazione, presso le officine della Cosworth, e venne trovato regolare.\nRisultati.\nI risultati del gran premio furono i seguenti:"}
{"id": "1817691", "revid": "599013", "url": "https://it.wikipedia.org/wiki?curid=1817691", "title": "Vja\u010deslav Malafeev", "text": "Biografia.\n\u00c8 stato sposato con Marina Malafeev per dieci anni, fin quando la donna non \u00e8 deceduta, il 17 marzo del 2011, in seguito a un incidente stradale occorsole alla guida della sua Bentley. La coppia aveva due figli. Il 27 agosto 2012 decide di abbandonare momentaneamente la sua permanenza nella Nazionale russa per accudire i suoi due figli rimasti orfani della madre.\nCarriera.\nClub.\nMalafeev entr\u00f2 a far parte dello Zenit-2, ossia la squadra giovanile dello Zenit, nel 1997. Ebbe la sua chance in prima squadra nel 1999, quando venne sospeso \u1e58oman Berezovski. Divenne il portiere titolare dello Zenit nel 2001, quando Berezovsky abbandon\u00f2 il club. \u00c8 stato tra i protagonisti della cavalcata dello Zenit nel 2008 che port\u00f2 la squadra russa a vincere la Coppa UEFA.\nSi \u00e8 ritirato al termine della stagione 2015-2016, dopo 17 anni di militanza nel club.\nNazionale.\nHa debuttato in Nazionale il 19 novembre 2003, durante una partita di qualificazione al campionato europeo di calcio 2004, nella sfida contro il . Venne convocato per Euro 2004 dopo la sospensione inflitta a Sergei Ovchinnikov. Dopo l'europeo, Malafeev divent\u00f2 il portiere titolare della selezione russa. A causa di un infortunio nel 2005, per\u00f2, perse il posto da titolare in favore di Akinfeev ma, a causa questa volta di un infortunio di Akinfeev, torn\u00f2 titolare in Nazionale.\nHa fatto parte della squadra che si \u00e8 qualificata per Euro 2008 e che ha disputato il campionato europeo.\nL'8 giugno 2012 esordisce da titolare agli Europei nella partita contro la Repubblica Ceca (4-1) subendo una rete dal ceco V\u00e1clav Pila\u0159."}
{"id": "1817696", "revid": "86599", "url": "https://it.wikipedia.org/wiki?curid=1817696", "title": "Alois von Beckh-Widmanst\u00e4tten", "text": "Nome completo Alois Joseph Franz Xaver Beckh, Edler von Widmanstetter, ma famoso come Conte Alois Von Widmanst\u00e4tten. Fu direttore dell'Imperial Porcelain Works di Vienna.\nLe figure di Widmanst\u00e4tten.\nAlois von Beckh-Widmanst\u00e4tten \u00e8 famoso per la scoperta delle figure di Widmanst\u00e4tten. Nel 1808, scaldando delicatamente sul fuoco diverse meteoriti ferrose, vide apparire degli intricati disegni: le diverse leghe metalliche che compongono le meteoriti ferrose si erano ossidate in maniera differenziata facendo apparire la struttura dei cristalli metallici. Widmanst\u00e4tten non pubblic\u00f2 la sua scoperta, ma ne diede solo notizia oralmente. Nonostante ci\u00f2 venne immediatamente riconosciuto come lo scopritore ufficiale e Carl von Schreibers, direttore del Museo Mineralogico e Zoologico di Vienna, diede il suo nome a queste figure.\nIn realt\u00e0 G. Thomson, un geologo inglese che viveva a Napoli, aveva pubblicato questa scoperta gi\u00e0 nel 1804. Ripubblic\u00f2 la notizia anche in italiano nel 1808 e per questo, pur essendo stata indipendente, la scoperta di Widmanst\u00e4tten \u00e8 senza dubbio posteriore.\nPortano il suo nome.\nA lui sono inoltre intitolati il cratere Widmannst\u00e4tten sulla Luna e l'asteroide della fascia principale 21564 Widmanst\u00e4tten."}
{"id": "1817697", "revid": "149485", "url": "https://it.wikipedia.org/wiki?curid=1817697", "title": "Trattato di Edimburgo", "text": "Il trattato di Edimburgo \u00e8 un documento redatto nel 1560 dal Parlamento scozzese, nel tentativo di porre fine all'Auld Alliance con la Francia. Tuttavia, non fu mai ratificato da Maria Stuarda, la regina regnante all'epoca dei fatti, nonostante le notevoli pressioni che le furono fatte sino al 1587, anno della sua morte. Bench\u00e9 ella non l'abbia mai riconosciuto, il trattato fu firmato il 6 luglio e fu possibile per il Parlamento ottenere il ritiro delle truppe francesi e il passaggio dalla religione cattolica a quella calvinista; infatti, la regina Maria si trovava in Francia dal 1548 come consorte del re Francesco II, mentre la reggente sua madre, la duchessa francese Maria di Guisa, era morta il 10 giugno di idropisia. Nel dicembre dello stesso anno Francesco II mor\u00ec e Maria Stuarda decise di ritornare in Scozia, dove arriv\u00f2 il 19 agosto del 1561. La regina Maria continu\u00f2 a disconoscere il trattato ratificato senza il suo consenso, ma avvi\u00f2 una politica tollerante lasciando il calvinismo come religione di Stato a patto che le venisse concesso di celebrare la messa cattolica nella sua cappella privata. Fu particolarmente interessata alla ratifica del trattato la regina di Inghilterra Elisabetta, poich\u00e9 una delle clausole del documento escludeva la regina scozzese, nonch\u00e9 sua cugina, dalla successione al trono d'Inghilterra, e le riconosceva il legittimo diritto di sedere sul trono, contestatole dai cattolici europei. La regina protestante us\u00f2 pi\u00f9 volte l'arma del trattato contro Maria Stuarda, prigioniera in Inghilterra dal 1568, senza mai arrivare a qualcosa di fatto. Maria Stuarda fu giustiziata nel 1587, ma alla morte di Elisabetta, che non aveva figli, nel 1603, la corona pass\u00f2 a Giacomo VI di Scozia, il figlio di Maria, che unific\u00f2 i Regni di Scozia e d'Inghilterra e sal\u00ec al trono come Giacomo I."}
{"id": "1817698", "revid": "834", "url": "https://it.wikipedia.org/wiki?curid=1817698", "title": "Alois von Beckh-Widmannst\u00e4tten", "text": ""}
{"id": "1817702", "revid": "767487", "url": "https://it.wikipedia.org/wiki?curid=1817702", "title": "Campana tibetana", "text": "La campana tibetana \u00e8 un antico strumento musicale che regnava nell'antico Tibet. Successivamente si \u00e8 diffusa in tutta l'Asia: oggi vengono prodotte perlopi\u00f9 in Nepal (con un'antichissima tradizione nella regione del Thado), ma sono presenti e costruite anche in Cina, Giappone e Corea; .\nContesto.\nSolitamente sono composte in una lega bronzea, ma . La lega pu\u00f2 comunque arrivare a ricomprendere fino a 12 metalli.\nLe campane tibetane sono tipiche campane statiche o \"a terra\". A differenza delle campane tradizionali la campana tibetana non viene infatti appesa capovolta e il batacchio non \u00e8 interno e a pendolo, ma manuale ed esterno: la campana viene suonata colpendola e/o sfregandola con il percussore sul bordo esterno. Il suono di questi strumenti corrisponde ad una lunga vibrazione poliarmonica. Questa caratteristica le ha rese molto usate per fini religiosi, per i riti e le meditazioni, .\nA seconda della foggia se ne distinguono diversi modelli (tibetana, indiana, bengalese, manipuri, Assam). Ne esistono anche di incise con decorazioni (conosciute generalmente come nepalesi). le campane migliori presentano un timbro che va da uno a tre \"sovratoni\". Solitamente il suono di base \u00e8 quello determinato dalla percussione, mentre i sovratoni emergono durante lo sfregamento circolare. Incide molto sulla bont\u00e0 e qualit\u00e0 del suono la lavorazione: una campana ben lavorata e priva di difetti, con base liscia e ben strutturata garantir\u00e0 un suono uniforme e prolungato. \nSi parte da una lastra di metallo e, attraverso varie fasi (fusione, battitura, forgiatura, lucidatura) si arriva al prodotto finito. Una buona campana pu\u00f2 richiedere un'intera giornata di lavoro. \nSulla qualit\u00e0 del suono incidono diversi fattori insieme: dimensione, numero dei metalli e loro percentuale, foggia, peso. Generalmente pi\u00f9 la campana \u00e8 grande e svasata pi\u00f9 il suono risulta grave () e viceversa. \nLe dimensioni ed il peso delle Campane tibetane possono variare da pochi centimetri di diametro ed un centinaio di grammi di peso fino a oltre 30\u00a0cm. di diametro, raggiungendo alcuni esemplari anche pesi di alcuni chilogrammi. \nLe campane possono essere utilizzate come meditazione sonora, e : il cosiddetto massaggio sonoro consiste nell'adagiare le campane sul corpo della persona da trattare, in corrispondenza dei chakra, e provocarne la vibrazione. .\nPer quanto attiene agli strumenti di percussione, vengono utilizzati dei bastoni cilindrici, rivestiti solitamente di pelle di camoscio, la cui misura varia di molto a seconda delle dimensioni della campana. Vengono inoltre utilizzati dei percussori come quelli che si utilizzano per i gong, con il manico in legno o legno di bamb\u00f9 e la testa in legno con rivestimento di lana cotta.\nIn occidente si \u00e8 registrato un crescente interesse verso le campane tibetane, a partire dagli anni '80, \nDall'area tedesca, le campane si stanno diffondendo anche nel resto d'Europa."}
{"id": "1817705", "revid": "643662", "url": "https://it.wikipedia.org/wiki?curid=1817705", "title": "Roman Shirokov", "text": ""}
{"id": "1817710", "revid": "767487", "url": "https://it.wikipedia.org/wiki?curid=1817710", "title": "Underwriters' Laboratories of Canada", "text": "La Underwriters' Laboratories of Canada (ULC) \u00e8 una organizzazione indipendente che si occupa della certificazione e dei test di sicurezza nel territorio nazionale Canadese.\nFondata nel 1920, la ULC \u00e8 la chiave di volta del Sistema di Sicurezza Nazionale Canadese amministrato dalla Standards Council of Canada (SSC).\nIl sistema della ULC \u00e8 testato nel tempo supportando regolamenti di sicurezza dei prodotti governativi, e partecipa alle iniziative di sicurezza federali, provinciali e municipali pubblici.\n\u00c8 un'affiliata della Underwriters Laboratories (ULI) e delle compagnie legate ad essa sparse per tutto il mondo. La ULC, inoltre, lavora con altri governi e Sistemi di Sicurezza Internazionali per dare la possibilit\u00e0 di futuri commerci aderendo alle richieste di sicurezza internazionali.\nI prodotti ed i componenti elettronici che sono omologati tramite la ULC, portano il marchio cURus."}
{"id": "1817735", "revid": "767487", "url": "https://it.wikipedia.org/wiki?curid=1817735", "title": "Marshall (Michigan)", "text": "Marshall \u00e8 una citt\u00e0 degli Stati Uniti d'America, capoluogo della Contea di Calhoun, nello Stato del Michigan."}
{"id": "1817736", "revid": "1305772", "url": "https://it.wikipedia.org/wiki?curid=1817736", "title": "Sindacato ebraico", "text": "Il Sindacato ebraico, spesso chiamato anche mafia ebraica, mafia kosher o Kosher nostra (quest'ultimo un gioco di parole tra Cosa nostra e il termine yiddish \"kosher\"), \u00e8 stata una locuzione usata dalla stampa statunitense per definire la criminalit\u00e0 organizzata di matrice ebraica operante negli Stati Uniti d'America, emersa tra la fine del XIX secolo e l'inizio del XX secolo.\nStoria.\nFra la fine del XIX secolo e l'inizio del XX secolo, dall'Europa orientale arriv\u00f2 negli Stati Uniti una massa di immigrati ebrei, parte della quale produsse gangster del calibro di Max \"Kid Twist\" Zwerbach, \"Big\" Jack Zelig e Vach \"Cyclone Louie\" Lewis, in grado di competere e farsi riconoscere dalle bande italiane e irlandesi.\nVerso la fine del XIX secolo a New York, Monk Eastman si mise alla guida di una banda, la banda Eastman in grado di competere con le bande italiane e irlandesi, in particolar con la Five Points Gang di Paul Kelly, per il controllo della malavita newyorkese. Nei primi anni venti, stimolati dalle opportunit\u00e0 economiche dei cosiddetti \"anni ruggenti\" e dal proibizionismo, alcuni ebrei emersero dallo scenario periferico delle bande per approdare a un livello organizzativo e operativo ben pi\u00f9 radicato e fruttuoso, come Arnold Rothstein, ponendo sotto il loro controllo diverse imprese e attivit\u00e0.\nSecondo l'esperto di crimine organizzato Leo Katcher, Rothstein \"trasform\u00f2 un'attivit\u00e0 delinquenziale di teppisti in un grande business, il crimine organizzato, gestito come una societ\u00e0, con se stesso posto in cima\". Rothstein fu tra l'altro sospettato (e considerato) d'essere dietro allo scandalo dei Black Sox esploso all'edizione del 1919 della World Series.\nSeguendo la mano nera italiana, le bande ebraiche si specializzarono nell'estorsione, operando principalmente nel quartiere ebraico di Lower East Side; la pi\u00f9 eminente tra queste era la mano nera ebraica capitanata da Jacob Levinsky, Charles \u201cCharlie lo Zoppo\u201d Litoffsky e Joseph Toplinsky agli inizi del 1900. Quindi gi\u00e0 all'inizio del secolo scorso la malavita ebraica era significativa, tanto da dare origine ad uno slang criminale yiddish (per esempio il magnaccia era detto \u201csimcha\u201d, il detective \u201cshamus\u201d, e cos\u00ec via).\nIl crimine organizzato degli ebrei statunitensi aveva origine nei bassifondi: da adolescenti o iniziando gi\u00e0 in fase di prepubert\u00e0 si riunivano in bande per estorcere denaro ai negozi, da giovani adulti praticavano lo \"schlamming\" (picchiare con tubi di ferro avvolti in carta da giornale i lavoratori in sciopero o persone non gradite), e una volta maturati entravano nelle bande organizzate coinvolte in variegate attivit\u00e0 illegali, in particolare il contrabbando d'alcolici durante il proibizionismo.\nI figli degli immigrati ebrei, italiani, irlandesi, e di altre etnie erano tentati dal crimine, dal richiamo del denaro facile, con la prospettiva di grandi successi. Gli ebrei, si incontravano nei racket attorno a cui gravitavano. Ci\u00f2 caus\u00f2 a New York un \u201cboom di criminalit\u00e0\u201d ebraica all'inizio del XX secolo, che port\u00f2 a numerosi arresti (un sesto dei delinquenti arrestati erano ebrei). Come descritto dal sociologo Stephen Steinberg, circa un sesto dei fermati totali a New York risultava essere ebreo negli anni '20, nonostante gli ebrei costituissero invece circa un terzo dell'intera popolazione newyorkese.\nCol proseguire del XX secolo, mafiosi del calibro di Benny Fein e Joe Rosenzweig entrarono nel racket del lavoro, il cui monopolio esercitato da Nathan Kaplan e Johnny Spanish della Five Points Gang, divenne causa di conflitto. Per anni le bande rivaleggiarono nelle guerre per il racket del lavoro a New York, fino a che nel 1927 l'intero spazio fu conquistato da Jacob Shapiro, ponendo fine alla faida. Altri gangster ebrei coinvolti nel racket dei sindacati furono Mos\u00e8 Annenberg e Arnold Rothstein, quest'ultimo considerato responsabile dello scandalo dei Black Sox all'edizione 1919 della World Series.\nProibizionismo.\nSecondo lo scrittore Leo Katcher, fu Arnold Rothstein a trasformare il crimine organizzato da un'attivit\u00e0 di malviventi in un vero e proprio business. Egli fu il primo a vedere nel proibizionismo, che vietava la vendita, la produzione e il trasporto di alcol, un'occasione da sfruttare economicamente, riunendo le diverse bande in un'unica struttura gestita in modo imprenditoriale, di cui assunse la direzione. Rothstein \"cap\u00ec il senso dei primi capitalismi del XX secolo (ipocrisia, esclusione, avidit\u00e0) e riusc\u00ec a dominarli\".\nConsiderato il \"Mos\u00e8 dei gangster ebrei\"; il suo modello organizzativo fece scuola presso le altre mafie. Di lui il mafioso siculo-americano Lucky Luciano disse: \"Mi ha insegnato tutto, anche come vestire\"; citazione, questa, poi presa in prestito dal cinema gangsteristico, dove gli stereotipati abiti dei mafiosi statunitensi sono direttamente ricollegabili al vestiario usato da Rothstein.\nFu proprio negli anni del proibizionismo (1920-1933) che i gangster ebrei divennero pi\u00f9 importanti nel mondo del crimine statunitense. Con questa estensione delle attivit\u00e0 ad altre grandi citt\u00e0 - come Cleveland, Detroit, Minneapolis, Newark, Philadelphia\u00a0\u2013 la mafia ebraica si specializz\u00f2 nel traffico di stupefacenti, oltre alle attivit\u00e0 relative alla prostituzione. Le numerose bande per il contrabbando erano dirette da Meyer Lansky, Bugsy Siegel, Moe Dalitz, Charles Solomon, Abner Zwillman, Abe Bernstein con la sua The Purple Gang.\nIl boss pi\u00f9 importante della Mafia ebraica fu Dutch Schultz definito tra gli anni 1924 e il 1935 \"Il Re di New York\". In seguito alla caduta dell'Impero di Dutch Schultz, emersero anche altri nomi di minore importanza arricchiti dal proibizionismo, come Moe Dalitz, Charles \"King\" Solomon e Abner \"Longy\" Zwillman.\nDopo la Guerra castellammarese, si tenne al Franconia Hotel di New York l'11 novembre 1931 una riunione tra esponenti della mafia italiana ed ebraica, cui parteciparono Jacob Shapiro, Louis \"Lepke\" Buchalter, Joseph \"Doc\" Stacher, Hyman \"Curly\" Holtz, Louis \"Shadows\" Kravitz, Harry Tietlebaum, Philip \"Little Farvel\" Kovolick e Harry \"Big Greenie\" Greenberg. In quest'incontro Lucky Luciano e Lansky riuscirono a convincere i gangster ebraico-statunitensi ad unirsi in una cooperazione che verr\u00e0 denominata \"Sindacato nazionale del crimine\". Pare che a fine riunione, Bugsy Siegel abbia dichiarato: \"Gli Yids e i dagos non saranno pi\u00f9 in lotta fra loro\".\nVenne meno la diffidenza a collaborare con non-ebrei e, i gangster ostili a ci\u00f2 gradualmente diminuirono o sparirono, come il famoso contrabbandiere d'alcolici Waxey Gordon, con base a Filadelfia, che fu condannato e imprigionato per evasione fiscale. Dopo la sua carcerazione, il suo ruolo fu ricoperto da Nig Rosen e Max \"Boo Hoo\" Hoff.\nSotto Lansky, i gangster ebrei furono coinvolti nel giro dei giochi clandestini di Cuba e Las Vegas. Gli interessi del sodalizio Lansky-Luciano spaziarono anche negli omicidi su commissione tanto che, fino al suo arresto, a guidare la squadra di assassini professionisti Murder Inc. per un certo periodo ci fu il mafioso ebreo Louis Buchalter.\nDopo la seconda guerra mondiale.\nPer decenni dopo la II Guerra Mondiale, le figure dominanti nel crimine organizzato furono quelle della seconda generazione dei criminali ebrei e italiani, che spesso collaboravano insieme.\nAlla fine degli anni '60 erano ancora presenti ebrei nel mondo mafioso, una presenza che port\u00f2 il gangster losangelino Jack Dragna a dichiarare al sicario Jimmy Fratianno, poi collaboratore di giustizia:\nIl crimine organizzato ebraico-statunitense, derivava dalla povert\u00e0 e dalle difficili condizioni di vita. Ci\u00f2 \u00e8 dimostrato dal fatto che, con il miglioramento della vita degli ebrei, ci fu di pari passo la scomparsa del racket ebraico o la sua fusione con un ambiente criminale statunitense pi\u00f9 etnicamente assimilato. Infatti, i loro gangster di maggior rilievo come Meyer Lansky, Dutch Schultz e Bugsy Siegel, non fondarono famiglie criminali come i mafiosi italiani, tanto che, nei decenni dopo la II Guerra Mondiale, rimasero delle figure ebraico-statunitense legate al crimine organizzato, ma le vere e proprie organizzazioni criminali ebraico-statunitensi e le bande ebraico-statunitensi, almeno quelle con lo stesso livello di potere di prima, gradualmente scomparvero.\nDalla fine del XX secolo a oggi.\nCome detto, la mafia ebraica smise d'essere quella delle origini gi\u00e0 durante la met\u00e0 del XX secolo lasciando gran parte dei propri affari in mano a Cosa nostra statunitense prima e alle nuove mafie dopo (subentrate a pieno titolo in diversi traffici per via della repressione attuata dal governo a partire dagli anni '90 verso la mafia italoamericana).\nPer queste ragioni, in anni pi\u00f9 recenti il crimine organizzato ebraico-statunitense \u00e8 riapparso nelle forme della mafia israeliana e della mafia russa, anche se non bisogna dimenticare che molti immigrati sovietici finsero un'identit\u00e0 ebraica per riuscire ad entrare liberamente negli Stati Uniti e che quindi, rispetto ai loro predecessori, avevano molti pi\u00f9 elementi in comune con la cultura russa e la repubblica sovietica.\nTra i mafiosi israeliani di un certo calibro ricordiamo Ludwig Fainberg, trafficante d'armi, Yehuda \u201cJohnny\u201d Attias e Moussan Alyian, pesantemente coinvolti nel traffico di droga da Amsterdam e Thailandia e di hashish dalla Turchia. Ma negli anni novanta del XX secolo i membri principali furono arrestati e la mafia israeliana a New York si sfald\u00f2 di l\u00ec a poco.\nLa famiglia Abergil (organizzazione criminale israeliana), \u00e8 coinvolta nel traffico di ecstasy negli Stati Uniti.\nCaratteristiche.\nI mafiosi ebrei statunitensi sono stati coinvolti in diverse attivit\u00e0 criminali, come l'omicidio, estorsione, contrabbando d'alcolici, prostituzione e traffico di droga. Hanno giocato anche un ruolo fondamentale nella formazione dei primi movimenti operai di New York, specie nei sindacati e nelle unioni del settore autotrasporti, e nell'industria avicola. I mafiosi ebrei, essendo le loro attivit\u00e0 in conflitto con la deontologia della religione ebraica, destarono particolare preoccupazione all'interno delle comunit\u00e0 ebraiche, poich\u00e9 veniva alimentato l'antisemitismo. Le forme di criminalit\u00e0 organizzata di stampo ebraico furono anche strumentalizzate da cartelli antisemiti e anti-immigrazione per attirare sostenitori e rendere credibili i loro programmi.\nLe bande ebraiche erano presenti pi\u00f9 o meno in tutte le maggiori citt\u00e0 statunitensi e, a New York, nel Lower East Side e a Brownsville tenevano sotto scacco interi quartieri.\nSi pu\u00f2 quindi dire che il crimine organizzato degli ebrei statunitensi altro non fu se non una copia, un riflesso di quel che accadde allo stesso modo per una parte degli immigrati appena sbarcati negli Stati Uniti (inglesi, tedeschi, irlandesi, italiani, asiatici, ispanici), ovvero la costituzione di bande criminali su base etnica. Proprio l'etnicit\u00e0 alla base delle diverse forme di crimine organizzato port\u00f2 al diffondersi di teorie del complotto all'interno dello stesso sistema giudiziario statunitense, secondo cui queste mafie sarebbero state entit\u00e0 aliene, estranee al sistema, ma al contempo vitali e unite. Il coinvolgimento moderno degli immigrati di nuovo arrivo nel crimine organizzato, ha portato allo stereotipo secondo cui gli immigrati corromperebbero la moralit\u00e0 degli statunitensi gi\u00e0 residenti. I mafiosi ebrei si avvalsero di una complessa rete di relazioni criminali interetniche, collaborando con Cosa nostra statunitense, e anche con la mafia irlandese stabilitesi prima degli anni venti.\nIl crimine organizzato ebraico-statunitense fa parte di un'intera letteratura, in particolare negli Stati Uniti, in cui emergono soprattutto le figure dei gangster e dei pugili tra cui gli ebrei godevano di un ruolo privilegiato, per la gioia e l'orgoglio degli altri ebrei, desiderosi di emanciparsi dallo stereotipo della razza intellettuale, professionale e fisicamente innocua. Non bisogna per\u00f2 dimenticare che questa criminalit\u00e0 organizzata rappresent\u00f2 una questione socialmente importante, la quale alimentava anche la propaganda antisemita. Secondo Rich Cohen, autore di \"Tough Jews: Fathers, Sons and Gangster Dreams\":\nSecondo Cohen, i mafiosi ebrei contribuirono, anzi giocarono un ruolo nell'emancipazione delle comunit\u00e0 ebree americane da antichi stereotipi. Tuttavia, nella descrizione di Cohen sui mafiosi ebrei ignora le loro immoralit\u00e0 e i crimini (estorsione anche ricorrendo alla violenza, spaccio di stupefacenti, prostituzione forzata ed omicidi perpetrati a sangue freddo), generalmente considerati una piaga dagli stessi ebrei.\nI rapporti con Israele.\nDiversi mafiosi per sfuggire a una imminente cattura, processi e/o deportazioni hanno utilizzato la legge del ritorno, la quale permette la cittadinanza israeliana a qualunque ebreo del mondo che si trasferisca in Israele.Tra i pi\u00f9 famosi v'\u00e8 Joseph Stacher, che contribu\u00ec a costruire il paradiso del gioco d'azzardo di Las Vegas su commissione della mafia di origine e religione ebraica e nazionalit\u00e0 italiana, coalizzate insieme sotto il sindacato nazionale del crimine.\nIl primo ministro Golda Meir cerc\u00f2 di soppiantare questa tendenza e, nel 1970, neg\u00f2 l'ingresso a Meyer Lansky, considerato il pi\u00f9 influente, nonch\u00e9 celebre, mafioso di origine ebraica ma di nazionalit\u00e0 statunitense, grazie al suo impero economico fondato sul gioco d'azzardo.\nNel 2011, Wikileaks ha pubblicato un documento dell'ambasciata statunitense in Israele intitolato \"Israel: The Promised Land of Organized Crime?\", concernente il radicamento del crimine organizzato internazionale in Israele, diventandone il fulcro, e le preoccupazioni espresse del Governo degli Stati Uniti in merito a tale situazione."}
{"id": "1817748", "revid": "404449", "url": "https://it.wikipedia.org/wiki?curid=1817748", "title": "Grand Hotel Bastiani", "text": "Il Grand Hotel Bastiani \u00e8 una struttura alberghiera situata all'interno di un palazzo monumentale del centro storico di Grosseto.\nStoria.\nIl monumentale albergo venne fondato da Alfredo Bastiani come principale struttura ricettiva della citt\u00e0, lungo la via Manin che conduceva direttamente alla piazza principale dirimpetto alla cattadrale. L'edificio fu costruito tra il 1910 e il 1912, su progetto dell'architetto Vittorio Mariani, e l'albergo, dotato anche di ristorante e sala da ballo, venne inaugurato nel maggio 1912.\nDivenuto negli anni successivi il Grand Hotel di Grosseto, ritrovo dell'alta borghesia cittadina, and\u00f2 incontro a un forte declino nel corso degli anni settanta, che port\u00f2 a una temporanea chiusura. Fu ristrutturato nel corso degli anni ottanta e inaugurato nuovamente il 27 luglio 1987, dopo aver ridotto i propri spazi, eliminato il ristorante e ceduto parte della struttura a un istituto bancario.\nDescrizione.\nIl palazzo del Grand Hotel Bastiani si presenta in stile neoclassico e si articola su quattro livelli, con la facciata principale all'angolo rivolta su via Manin e la facciata laterale sinistra su via Mazzini, ad angolo su piazza Gioberti nell'area interna di Porta Corsica; su entrambi i prospetti sono presenti porte di accesso all'edificio.\nIl pian terreno delle due facciate \u00e8 caratterizzato dalla presenza di ampie finestre e dei portali d'ingresso, che si presentano ad arco ribassato. Il portale d'ingresso centrale lungo il prospetto di via Manin \u00e8 sovrastato da un caratteristico balcone che poggia su due mensole laterali sporgenti, mentre il portale situato sul lato sinistro di tale prospetto e quello che si apre lungo la facciata di via Mazzini sono coperti da una tettoia angolare, sulla quale sono collocate le insegne della struttura alberghiera. Il paramento murario del pian terreno risulta interamente rivestito in bugnato.\nI piani superiori del fabbricato presentano pareti esterne rivestite in intonaco, a parte i conci squadrati di pietra che decorano gli angoli tra una facciata e l'altra. Sono presenti cordonature continue, una doppia che divide il pian terreno dal piano soprastante ed una singola che separa tra loro i due ultimi livelli superiori. La facciata che guarda verso via Mazzini presenta su tutti e tre i livelli superiori finestre di forma rettangolare architravate con apertura a persiana, tipo di infisso che caratterizza anche le finestre che si affacciano su via Manin. In quest'ultima facciata, le finestre dell'ultimo livello superiore mantengono gli stessi elementi stilistici di quelli che caratterizzano l'altra facciata, mentre al primo e al secondo piano l'architrave che delimita in alto ogni finestra \u00e8 sormontato rispettivamente da un caratteristico timpano triangolare e da un coronamento semicircolare, poggianti su due mensolette verticali che, a loro volta, trovano appoggio alle estremit\u00e0 laterali di ogni architrave. In ciascuna nicchia compresa tra l'architrave e l'elemento architettonico soprastante \u00e8 collocata una piccola scultura di testa di animale.\nIl tetto di copertura si presenta a quattro spioventi di lieve pendenza, oltre il quale si eleva, sul lato di via Mazzini una piccola torre a sezione quadrata, con asse non parallelo rispetto alle facciate."}
{"id": "1817750", "revid": "154893", "url": "https://it.wikipedia.org/wiki?curid=1817750", "title": "Massa volumica", "text": ""}
{"id": "1817762", "revid": "729019", "url": "https://it.wikipedia.org/wiki?curid=1817762", "title": "Aeroporto del Lussemburgo", "text": "L'Aeroporto del Lussemburgo \u00e8 l'unico scalo aereo del Granducato di Lussemburgo, nonch\u00e9 unico hub della compagnia di bandiera lussemburghese Luxair.\nSituato 5\u00a0km a nord-est della citt\u00e0 di Lussemburgo, sul territorio dei comuni di Sandweiler e Niederanven, l'aeroporto \u00e8 comodamente accessibile con l'autostrada (uscita 9) e con due linee di autobus (29 e 16). Una stazione ferroviaria \u00e8 al momento in costruzione sotto al terminal A.\nStoria.\n\u00c8 dal 1930 che i pionieri lussemburghesi dell'aviazione scelsero il sito di Findel per praticarvi la loro passione. La guerra ritard\u00f2 tale progetto e fu solo nel 1945 che l'aeroporto di Findel cominci\u00f2 le sue attivit\u00e0. Fu ufficialmente inaugurato nel 1946.\nCon una pista in erba e un piccolo edificio in legno, l'aeroporto accoglieva gi\u00e0 pi\u00f9 di mille aerei nel 1946, un numero che \u00e8 aumentato costantemente. Tale traffico intenso esigeva, alla met\u00e0 degli anni 1950, la costruzione di due piste: una di 2000\u00a0m per 60\u00a0m e l'altra di 1600\u00a0m per 50\u00a0m; e nel 1954 la pista principale, ingrandita (2850\u00a0m) e migliorata con le ultime tecnologie, permise finalmente al Granducato di essere dotato di un aeroporto internazionale aperto anche ai voli notturni.\nQuesta crescita dell'aeroporto \u00e8 parzialmente dovuta alla compagnia di bandiera lussemburghese \"Luxembourg airlines\" rinominata nel 1962 Luxair. L'inizio degli anni 1970 vede nascere il progetto di estensione della pista principale e, inoltre, lo sviluppo del settore cargo con la creazione di Cargolux, compagnia cargo lussemburghese che ha contribuito alla modernizzazione delle infrastrutture dell'aeroporto e dei suoi equipaggiamenti (come, ad esempio, il sistema ILS che permette di atterrare con qualsiasi condizione meteorologica). Negli anni 1990, \u00e8 entrata in servizio una nuova torre di controllo che ha centralizzato i servizi di controllo aereo e radiotecnico.\nLa costruzione di una nuova aerostazione di gran lunga pi\u00f9 grande, per accogliere fino a 3 milioni di passeggeri all'anno, fu affidata a LuxAirport nel 2002. Dopo circa 6 anni di lavori, i nuovi terminal A e B hanno visto la luce del giorno e sono stati ufficialmente aperti al pubblico rispettivamente il 21 maggio 2008 e nel 2006. Una linea ferroviaria collegante l'aeroporto alla stazione di Lussemburgo \u00e8 in corso di realizzazione.\nA fine dicembre 2014, sono transitati all'Aeroporto Findel 2,47 milioni di passeggeri.\nDescrizione dell'aeroporto.\nL'entrata in servizio del nuovo aeroporto di Lussemburgo-Findel ha costituito una profonda metamorfosi per il traffico aereo in provenienza e a destinazione del Lussemburgo. Oggigiorno, l'aeroporto dispone delle infrastrutture necessarie per poter accogliere nel migliore dei modi fino a 3 milioni di passeggeri all'anno.\nDescrizione della pista.\nL'aeroporto \u00e8 dotato di un'unica pista.\nServizi aeronautici dell'aeroporto.\nL'aeroporto \u00e8 suddiviso in sette servizi principali:\nInoltre, l'aeroporto possiede un segretariato."}
{"id": "1817766", "revid": "126257", "url": "https://it.wikipedia.org/wiki?curid=1817766", "title": "Industria meccanica", "text": ""}
{"id": "1817771", "revid": "287204", "url": "https://it.wikipedia.org/wiki?curid=1817771", "title": "Ormone cerebrale", "text": "L'ormone cerebrale, nella fisiologia degli Insetti, \u00e8 un composto biochimico prodotto dal sistema endocrino che regola lo sviluppo postembrionale.\nFunzioni.\nCome dice il nome, il composto svolge una funzione ormonale regolando la produzione di altri ormoni direttamente responsabili dei meccanismi che determinano le mute e le metamorfosi.\nSiti di produzione.\nL'ormone cerebrale \u00e8 prodotto da cellule neuricrine, ossia cellule nervose che hanno perso la funzione primaria per assumere quella di secrezione di sostanze ad azione ormonale. Tali cellule sono localizzate nel protocerebro e precisamente in un tessuto, detto \"pars intercerebralis\", localizzato fra i due lobi del protocerebro. Per la funzione svolta dall'ormone cerebrale, l'attivit\u00e0 della \"pars intercerebralis\" ha la sua massima intensit\u00e0 negli stadi giovanili degli insetti.\nL'ormone cerebrale prodotto viene trasferito, attraverso le connessioni nervose, ai corpi faringei del sistema cardio-aortico dove subisce una trasformazione chimica, dopo di che viene riversato nell'emolinfa per essere trasportato ai siti bersaglio.\nSiti bersaglio.\nI siti bersaglio dell'ormone cerebrale sono due: le ghiandole protoraciche ventrali e i corpi allati del sistema cardio-aortico. Nelle ghiandole protoraciche ventrali, l'ormone cerebrale stimola la produzione dell'ecdisone, ormone che a sua volta stimola la muta. Nei corpi allati, l'accumulo dell'ormone cerebrale stimola la produzione della neotenina, ormone che interferisce con l'azione dell'ecdisone impedendo la metamorfosi e determinando, quindi, il mantenimento dei caratteri giovanili."}
{"id": "1817775", "revid": "66497455", "url": "https://it.wikipedia.org/wiki?curid=1817775", "title": "Mondioring", "text": "Il Mondioring \u00e8 uno sport cinofilo per cani di tutte le razze iscritti ad un libro genealogico riconosciuto dall'FCI (ossia provvisti di pedigree riconosciuto dall'FCI) \nLe classi previste sono 4:\nIl programma comprende prove senza collare e guinzaglio: \"Condotta al piede senza guinzaglio\", \"Assenza del conduttore\", \"Invio in avanti\", \"Posizioni a distanza\", \"Rifiuto del cibo\", \"Riporto dell'oggetto\", \"Ricerca del legnetto\"."}
{"id": "1817778", "revid": "599013", "url": "https://it.wikipedia.org/wiki?curid=1817778", "title": "Levan Tskitishvili", "text": ""}
{"id": "1817781", "revid": "889336", "url": "https://it.wikipedia.org/wiki?curid=1817781", "title": "Pieter Vink", "text": "Carriera.\nDa qualche anno viene ritenuto tra i direttori di gara pi\u00f9 affidabili dell'Eredivisie (il campionato di calcio olandese), come testimoniato dall'impiego costante (\u00e8 dal 2004 che supera quota 20 gare di prima divisione dirette in stagione) e dal suo utilizzo -su incarico della rispettiva federazione- in partite prestigiose di altri campionati stranieri, come la finale di Supercoppa ucraina 2007 tra e .\nArrivato relativamente tardi ai massimi livelli (infatti solo nel 2001 debutta nella Eredivisie e solo nel 2004 viene promosso al rango di arbitro internazionale), \u00e8 letteralmente esploso nel corso delle ultime due stagioni. Cos\u00ec, nel 2007 ha l'onore di dirigere la gara con cui viene inaugurato il nuovo Stadio Wembley a Londra (Inghilterra Under 21-Italia Under-21); nell'aprile 2007 arbitra la semifinale di Coppa UEFA Osasuna-Siviglia, subentrando al connazionale Eric Braamhaar, infortunatosi durante l'incontro, e nel luglio dello stesso anno viene inserito nel gruppo ristretto degli arbitri UEFA d'elite.\nIn dicembre arriva la consacrazione, essendo scelto come direttore di gara per gli Euro 2008: durante il torneo gli vengono affidate Austria-Croazia e Spagna-Svezia.\nVanta anche la direzione della finale del Campionato europeo di calcio Under-19 del 2005.\nPur essendo stato inserito nella lista dei 54 pre-selezionati in vista dei Mondiali di calcio in Sudafrica nel 2010, viene poi scartato nel taglio successivo.\nIl 31 dicembre 2010 pone fine alla sua carriera da internazionale."}
{"id": "1817784", "revid": "1543377", "url": "https://it.wikipedia.org/wiki?curid=1817784", "title": "Caribbean Futsal Championship", "text": "Il Caribbean Futsal Championship \u00e8 una competizione di calcio a 5 alla quale partecipano le nazioni aderenti alla CONCACAF dell'area caraibica, raggruppate nella Caribbean Football Union (CFU). Il suo nome ufficiale precedentemente era CFU Preliminary Futsal Qualification Tournament e si \u00e8 svolta per la prima volta nel 2004. Il torneo ha cadenza quadriennale e qualifica le prime due formazione al CONCACAF Futsal Tournament."}
{"id": "1817787", "revid": "287204", "url": "https://it.wikipedia.org/wiki?curid=1817787", "title": "Jurgen Patocka", "text": ""}
{"id": "1817793", "revid": "287204", "url": "https://it.wikipedia.org/wiki?curid=1817793", "title": "Mario Mandzukic", "text": ""}
{"id": "1817794", "revid": "287204", "url": "https://it.wikipedia.org/wiki?curid=1817794", "title": "Hernan Losada", "text": ""}
{"id": "1817796", "revid": "287204", "url": "https://it.wikipedia.org/wiki?curid=1817796", "title": "Maurice-Junior Dale", "text": ""}
{"id": "1817797", "revid": "287204", "url": "https://it.wikipedia.org/wiki?curid=1817797", "title": "Rene Aufhauser", "text": ""}
{"id": "1817802", "revid": "287204", "url": "https://it.wikipedia.org/wiki?curid=1817802", "title": "Pawel Golanski", "text": ""}
{"id": "1817803", "revid": "287204", "url": "https://it.wikipedia.org/wiki?curid=1817803", "title": "Arkadiusz Glowacki", "text": ""}
{"id": "1817814", "revid": "287204", "url": "https://it.wikipedia.org/wiki?curid=1817814", "title": "Sabri Sarioglu", "text": ""}
{"id": "1817816", "revid": "1418004", "url": "https://it.wikipedia.org/wiki?curid=1817816", "title": "Grand Prix du roman de l'Acad\u00e9mie fran\u00e7aise", "text": "Il Grand prix du roman \u00e8 un premio letterario francese, creato nel 1914, assegnato ogni anno dall'Acad\u00e9mie fran\u00e7aise nel mese di ottobre, per premiare l'autore del romanzo che l'Accademia ha reputato il migliore dell'anno.\nCreato nel 1914, il premio \u00e8 assegnato da una giuria di dodici membri dell'Accademia. Nei primi tre anni tale premio ricompens\u00f2 in due fasi l'insieme di un'opera letteraria, in seguito fu attribuito a un'opera originale pubblicata nel corso dell'anno.\nQuesto premio \u00e8 considerato, con il Gran premio di letteratura dell'Accademia francese, come uno dei pi\u00f9 prestigiosi assegnati dall'istituzione. Attualmente, ammonta a 7500 euro."}
{"id": "1817817", "revid": "643662", "url": "https://it.wikipedia.org/wiki?curid=1817817", "title": "Diniyar Bilyaletdinov", "text": ""}
{"id": "1817818", "revid": "287204", "url": "https://it.wikipedia.org/wiki?curid=1817818", "title": "Vjaceslav Malafeev", "text": ""}
{"id": "1817820", "revid": "320578", "url": "https://it.wikipedia.org/wiki?curid=1817820", "title": "Vyacheslav Malafeev", "text": ""}
{"id": "1817821", "revid": "10728", "url": "https://it.wikipedia.org/wiki?curid=1817821", "title": "Grand Prix du Roman de l'Acad\u00e9mie Fran\u00e7aise", "text": ""}
{"id": "1817827", "revid": "729019", "url": "https://it.wikipedia.org/wiki?curid=1817827", "title": "Air Force Research Laboratory", "text": "L'Air Force Research Laboratory \u00e8 un Centro di Ricerca dell'Air Force Materiel Command. Il suo quartier generale \u00e8 situato presso la Wright-Patterson Air Force Base, in Ohio.\nMissione.\nL'AFRL ha il compito di ideare, sviluppare ed integrare tecnologie di guerra aerea per le forze aeree americane. Il laboratorio impiega circa 10.000 militari e personale civile. Gestisce un programma scientifico e tecnologico di 4,4 miliardi di dollari all'anno.\nOrganizzazione.\nAttualmente, al maggio 2017, il Centro controlla:"}
{"id": "1817828", "revid": "1543377", "url": "https://it.wikipedia.org/wiki?curid=1817828", "title": "Caribbean Futsal Championship 2008", "text": "Il Caribbean Futsal Championship 2008 si \u00e8 svolto a Trinidad e Tobago, presso il \"Canedo Hall in the Centre of Excellence\" di Port of Spain, ha avuto validita anche come campionato caraibico. I padroni di casa di si sono riconfermati per la seconda volta campioni dei Caraibi, guadagnando assieme alla finalista l'accesso al tabellone principale del Campionato continentale CONCACAF."}
{"id": "1817840", "revid": "125081251", "url": "https://it.wikipedia.org/wiki?curid=1817840", "title": "Forze armate del Tagikistan", "text": "Le forze armate Tagike sono formate da Esercito, Aviazione, Difesa Aerea, Guardia Nazionale Presidenziale e Forze di Sicurezza. Si tratta dell'unico esercito, tra quelli delle repubbliche asiatiche sorte nel 1992 dalle ceneri dell'ex URSS, a non aver nazionalizzato unit\u00e0 militari ex sovietiche. \u00c8 inoltre famoso per essere uno degli eserciti pi\u00f9 deboli in assoluto.\nStoria.\nLa nascita di forze armate nazionali, in Tagikistan, risale al 1995. Prima di questa data, a causa della guerra civile, le uniche forze disponibili erano quelle fornite dai Paesi della CSI (Russia in particolare).\nAncora oggi, vi sono truppe russe sul territorio, in particolare la 201\u00aa Divisione Motorizzata (composta da circa 7.000 soldati). Le truppe di frontiera russe collaborano inoltre a vario titolo al controllo dei confini.\nSituazione attuale.\nIn generale, le forze armate sono mal comandate e composte da soldati scarsamente addestrati ed equipaggiati. Le stesse condizioni dei mezzi sono piuttosto precarie, e l'efficienza complessiva dovrebbe essere piuttosto bassa. Tutti i mezzi in dotazione sono di fabbricazione russo-sovietica.\nEsercito.\nIl grosso delle forze di terra \u00e8 costituito da poco pi\u00f9 di 40 carri armati T-72, ed una sessantina di blindati (met\u00e0 BMP-1 e BMP-2, gli altri APC). L'artiglieria pu\u00f2 contare su una ventina di cannoni pesanti, compresi i semoventi (tutti da 122\u00a0mm). Una decina i mortai pesanti da 120\u00a0mm.\nAviazione.\nComposta esclusivamente da elicotteri. In particolare, risultano in carico 4/5 Mil Mi-24 ed una quindicina di Mil Mi-8 in varie versioni. L'unico aereo operativo \u00e8 un Tupolev Tu-134, utilizzato come aereo da trasporto.\nDifesa Aerea.\nUna ventina di impianti, del tipo SA-2, SA-5 ed SA-7.\nGuardia Nazionale Presidenziale e Forze di Sicurezza.\nComprende in particolare le forze di polizia. Inoltre, le Forze di sicurezza sono costituite da un organo chiamato Comitato per la Sicurezza dello Stato, erede della branca locale del KGB sovietico.\nCollegamenti esterni.\nL'esercito del Tagikistan"}
{"id": "1817845", "revid": "767487", "url": "https://it.wikipedia.org/wiki?curid=1817845", "title": "Perodicticinae", "text": "I perodicticini (\"Perodicticinae\") sono una sottofamiglia di lorisidi; in particolare, a questa sottofamiglia sono ascritte le quattro specie di lorisidi diffuse in Africa (due specie di maki ursino e due di potto).\nDescrizione.\nDimensioni.\nQuesti animali, a seconda della specie, misurano fra i 25 ed i 30 cm.\nAspetto.\nTutte le specie presentano manto folto e lanoso, di colore bruno: oltre alle dimensioni, la differenza sostanziale fra potto e maki ursini \u00e8 la conformazione delle mani (vedere le rispettive schede).\nLa coda \u00e8 assai corta, mentre le apofisi delle vertebre cervicali sono allungate e danno all'animale un aspetto gibboso.\nComportamento.\nSi tratta di animali notturni ed arboricoli, dai movimenti assai flemmatici, ma capaci di movimenti abbastanza veloci quando si tratta di catturare le prede, consistenti in insetti e piccoli vertebrati.\nTassonomia.\nSottofamiglia Perodicticinae"}
{"id": "1817850", "revid": "767487", "url": "https://it.wikipedia.org/wiki?curid=1817850", "title": "Henry Baldwin", "text": "\u00c8 stato governatore del Michigan e senatore degli Stati Uniti d'America.\nBiografia.\nBaldwin nacque da John e Margaret Baldwin a Coventry, citt\u00e0 nello Stato di Rhode Island, e frequent\u00f2 le scuole, all'epoca, d'obbligo. Lavor\u00f2 come impiegato di deposito a Pawtucket dai 12 ai 20 anni, dopodich\u00e9 si fidanz\u00f2, fece molti affari e visse molti anni di ricchezza della sua vita a Woonsocket. Nel 1835 si spos\u00f2 con Harriet Day (la quale mor\u00ec nel 1862). Si spos\u00f2 una seconda volta, questa volta con Sibyle Lambard, nel 1866, la quale gli sopravvisse.\nBaldwin and\u00f2 a vivere a Detroit, in Michigan, dove stabil\u00ec un ingrosso di calzature nel 1838. Fece parte della convenzione organizzata dal Partito Repubblicano statunitense a Jackson, in Michigan, nel 1854. Organizz\u00f2 inoltre la sesta parrocchia episcopale nella periferia settentrionale di Detroit il 27 dicembre 1858, e costru\u00ec, per questo motivo, la Chiesa di San Giovanni. Baldwin don\u00f2 alla chiesa una cappella del suo stesso valore che poteva contenere 125 persone, completata nel novembre del 1859. Egli contribu\u00ec anche ad ampliare la chiesa facendone stare 1 300 posti. Questa modifica fu completata nel 1861. Fu il custode della chiesa dalla sua fondazione alla sua morte.\nDiresse la Michigan State Bank e fu il presidente della Second National Bank of Detroit tra il 1863 e il 1887. Per molti anni fu il direttore della Eastern Asylum a Pontiac. Fu un membro del Senato del Michigan del secondo distretto tra il 1861 e il 1862. Si spos\u00f2 una seconda volta con Sibyle Lambard il 21 novembre 1866.\nNel 1868 Baldwin fu eletto Governatore del Michigan, e fece carriera dal 1869 al 1873. Sei anni dopo venne candidato ed eletto membro del Senato degli Stati Uniti per riempire il posto libero causato dalla morte di Zachariah Chandler. Baldwin fu Senatore dal 17 novembre 1879 al 3 marzo 1881 a fianco di Thomas Ferry. Divenne parte del Partito Repubblicano del Michigan dal 1880 al 1882.\nBaldwin non si ricandid\u00f2 per le elezioni del Senato e riprese la sua vecchia vita di affari, dirigendo la Detroit National Bank tra il 1883 e il 1887. Mor\u00ec a Detroit nel 1892 ed \u00e8 tutt'oggi sepolto al cimitero di Elmwood."}
{"id": "1817851", "revid": "729019", "url": "https://it.wikipedia.org/wiki?curid=1817851", "title": "Vaginite atrofica", "text": "Per vaginite atrofica in campo medico, si intende una condizione morbosa tipica della post-menopausa, caratterizzata da infiammazione della mucosa vaginale con progressiva diminuzione tissutale dell'apparato riproduttivo femminile.\nEziologia.\nA seguito dell'insorgere della menopausa la diminuita secrezione di ormoni steroidei, ed in particolare di estrogeni, induce ipotrofia dell'epitelio di rivestimento vaginale e conseguente scomparsa delle glicoproteine di rivestimento (glicogeno), diminuzione dello spessore dell'epitelio e riduzione percentuale della componente elastica della sottomucosa.\nCi\u00f2 rappresenta di per s\u00e9 una condizione predisponente verso infezioni opportunistiche (tipicamente si osservano candidosi di grado lieve o moderato) e produce come effetto visibile la spiccata riduzione di lubrificazione.\nSintomatologia.\nFra i sintomi e i segni clinici si riscontrano distrofia, dispareunia, ectropion, prurito della vulva, bruciore, sanguinamento.\nTerapia.\nLa terapia indicata per questa patologia si avvale della somministrazione di estrogeno sia in sede locale che generale.\nIl trattamento locale prevede solitamente la somministrazione sotto forma di pomate od ovuli intravaginali a lento rilascio. Un recente trattamento locale prevede l'uso di un laser ad anidride carbonica (CO2) in modalit\u00e0 frazionata che produce una rigenerazione sia dell'epitelio che del tessuto connettivo della mucosa vaginale (http://www.ncbi.nlm.nih.gov/pubmed/24605832).\nIl trattamento sistemico pu\u00f2 essere valutato in casi particolari e prevede la somministrazione per via orale di farmaci a base di estrogeni, ma mai in pazienti con pregressa storia clinica di cancro della mammella."}
{"id": "1817852", "revid": "204012", "url": "https://it.wikipedia.org/wiki?curid=1817852", "title": "Vaginite climaterica", "text": ""}
{"id": "1817853", "revid": "204012", "url": "https://it.wikipedia.org/wiki?curid=1817853", "title": "Atrofia vaginale", "text": ""}
{"id": "1817855", "revid": "287204", "url": "https://it.wikipedia.org/wiki?curid=1817855", "title": "Thistle crown", "text": "Il Thistle crown (\"corona con il cardo\") \u00e8 una moneta d'oro emessa, dopo l'ascesa al trono d'Inghilterra, da Giacomo VI di Scozia (anche Giacomo I d'Inghilterra).\nIl nome le viene dal cardo (in inglese \"thistle\"), raffigurato al rovescio della moneta. Sull'altro lato era raffigurata la rosa, a simboleggiare l'Inghilterra.\nFu coniata con differenze minime sia tra le monete scozzesi che tra quelle inglesi\nStoria.\nNel 1603, alla morte di Elisabetta I d'Inghilterra, Giacomo VI di Scozia, figlio di Maria Stuarda, sal\u00ec al trono inglese. Nella sua figura per la prima volta tutta l'isola ha un unico sovrano.\nCon quest'unione le monete dei due regni divengono simili: i tipi prevalenti sono ora quelli delle monete inglesi e la monete scozzesi si uniformano a quelle. Le differenze tra le due monetazioni si riducono ad aspetti secondari. I pi\u00f9 importanti sono: la corona scozzese o quella inglese; le posizioni del leone di Scozia e dei leopardi inglesi nello stemma reale e la zecca che conia.\nAnche i valori sono diversi: rimane infatti il rapporto di 1/12 tra la sterlina inglese e quella scozzese, che da questo momento rimane fisso. Dopo l'accesso al trono fu coniata una serie completamente nuova di monete d'oro.\nOltre alla thistle crown furono coniate \"unite\", doppia corona, \"britain crown\" e \"half crown\".\nLa \"thistle crown\" valeva 48 scellini scozzesi, cio\u00e8 4 scellini inglesi, il peso era di 30,96 grani.\nLa moneta scozzese fu coniata nel periodo 1604-19 assieme alla moneta inglese.\nLe monete avevano su un lato la rosa d'Inghilterra e sull'altro il cardo di Scozia. Le differenze erano minime, tra cui il segno di zecca: il giglio per Londra e il cardo per Edimburgo.\nNella versione inglese della moneta ai lati della rosa e del cardo le lettere \"I\" ed \"R\", che mancano nella versione scozzese."}
{"id": "1817858", "revid": "712828", "url": "https://it.wikipedia.org/wiki?curid=1817858", "title": "Abitanti di Water Seven", "text": ""}
{"id": "1817868", "revid": "1543377", "url": "https://it.wikipedia.org/wiki?curid=1817868", "title": "Tom Henning \u00d8vreb\u00f8", "text": "Carriera.\nDi professione psicologo, ha arbitrato pi\u00f9 di 200 incontri del Campionato di calcio norvegese, il primo il 20 settembre 1992. Dal 1994 \u00e8 arbitro internazionale. In Norvegia ha vinto per ben cinque volte il premio come miglior arbitro della stagione (2001-2002-2003-2005-2006), giocandosi questo primato con il pi\u00f9 anziano connazionale Terje Hauge.\nNel 2001 debutta in Coppa dei Campioni dirigendo Nantes-Galatasaray. L'anno successivo arriva il primo importante riconoscimento all'estero, con la assegnazione a lui della finale del Campionato europeo di calcio Under-21 2002 a Basilea tra Francia e Repubblica Ceca.\nRimasto un po' in ombra negli anni seguenti, in virt\u00f9 dell'alta considerazione che era riservata all'altro arbitro norvegese Hauge, riesce, poco a poco, a ritagliarsi uno spazio, arbitrando per tre anni di seguito nelle semifinali di Coppa UEFA (nel 2006 Schalke 04-Siviglia, nel 2007 Espanyol- e nel 2008 Zenit San Pietroburgo-Bayern Monaco).\nNel 2008, sempre in Coppa dei Campioni, ha arbitrato diverse volte le squadre italiane, come l'ottavo di finale Inter-Liverpool e il quarto di finale Manchester United-Roma.\nL'UEFA lo ha designato come arbitro per il Campionato europeo di calcio 2008, in cui ha diretto Germania-Polonia, valida per il primo turno del gruppo B, e successivamente Italia-Romania, valida per il secondo turno del gruppo C.\nNell'ottobre 2009 giunge la convocazione per dirigere al Mondiale Under 17 in Nigeria.\nEra l'unico arbitro norvegese inserito nella lista dei 38 pre-selezionati rimasti in corsa per i mondiali 2010 in Sudafrica, ma \u00e8 stato scartato nel taglio finale.\nCritiche.\nAl campionato europeo di calcio 2008, durante Italia-Romania, annull\u00f2 su erronea segnalazione di fuorigioco da parte dell'assistente norvegese Jan Petter Randen una rete realizzata da Luca Toni nel primo tempo, suscitando le critiche della dirigenza italiana.. Nella stessa partita, concesse un rigore alla formazione balcanica per un dubbio fallo su Adrian Mutu, poi parato dal portiere azzurro Gianluigi Buffon. Lo stesso \u00d8vreb\u00f8 il giorno successivo ammise l'errore e fu poi sospeso dall'UEFA per il prosieguo del torneo.\nIl 6 maggio 2009 ha arbitrato la semifinale di ritorno di Champions League Chelsea-Barcellona, finita 1-1 con gol qualificazione di Andr\u00e9s Iniesta nei minuti di recupero, ed \u00e8 stato criticato per non aver concesso due rigori al Chelsea e per aver espulso \u00c9ric Abidal a causa di un fallo da ultimo uomo mai commesso su Nicolas Anelka. Subito dopo il fischio finale ci furono numerose proteste in campo di Michael Ballack e soprattutto di Didier Drogba, che cerc\u00f2 di aggredire l'arbitro ma fu fermato dai compagni di squadra, dall'allenatore Guus Hiddink, e dagli steward dello stadio.\nIl 17 febbraio 2010 arbitr\u00f2 l'andata degli ottavi di finale di Coppa dei Campioni Bayern Monaco-Fiorentina; la vittoria per 2-1 dei bavaresi fu condizionata dall'arbitraggio giudicato pienamente insufficiente dalla stampa italiana e internazionale, indignando gli stessi giornalisti tedeschi, per una espulsione di Massimo Gobbi giudicata eccessiva, per una mancata espulsione di Miroslav Klose dopo una brutta entrata su Felipe e soprattutto, all'89\u00ba minuto, per aver convalidato un gol irregolare dello stesso Klose con la complicit\u00e0 dell'assistente Dag-Roger Nebben, che non segnal\u00f2 l'evidente fuorigioco dell'attaccante tedesco. Lo stesso fischietto norvegese riconobbe poi l'errore di valutazione.\nIl 21 maggio 2010 si apprende della sua volont\u00e0 di ritirarsi da internazionale (con un anno di anticipo rispetto alla classica soglia dei 45 anni), continuando per\u00f2 ad arbitrare in patria. Il 12 ottobre 2013, annuncia la volont\u00e0 di ritirarsi definitivamente, anche a causa di un infortunio al ginocchio."}
{"id": "1817876", "revid": "1543377", "url": "https://it.wikipedia.org/wiki?curid=1817876", "title": "Deserto di Gibson", "text": "Il deserto di Gibson \u00e8 un'ecoregione dell'ecozona australasiana, definita dal WWF (codice ecoregione: AA1303), che ricopre una vasta area arida dello stato dell'Australia Occidentale in uno stato di conservazione quasi \u00abincontaminato\u00bb. Con una superficie di circa 155.000\u00a0km\u00b2, \u00e8 il quinto deserto pi\u00f9 vasto dell'Australia, dopo il Gran Deserto Vittoria, il Gran Deserto Sabbioso, il deserto di Tanami e il deserto di Simpson.\nGeografia.\nIl deserto di Gibson \u00e8 situato tra il lago Disappointment, dalle acque salate, e il lago Macdonald, lungo il tropico del Capricorno, a sud del Gran Deserto Sabbioso, ad est del Piccolo Deserto Sabbioso e a nord del Gran Deserto Vittoria. L'altitudine supera appena i 500 m in alcuni punti. Come notarono gi\u00e0 i primi esploratori australiani, come Ernest Giles, vaste porzioni del deserto sono caratterizzate da terreni ricoperti di ghiaia su cui crescono le sottili erbe del deserto, mentre altre zone presentano aree di distese ondulate e dune di sabbia rossa, basse creste rocciose o pietrose e zone relativamente elevate con formazioni lateritiche. Il suolo sabbioso delle pianure lateritiche \u00e8 ricco di ferro. Nella regione centrale del deserto si trovano alcuni laghi salati, mentre nel sud-ovest un sistema di piccoli laghi presenta aspetti di paleo-drenaggio. Le acque sotterranee comprendono parti dei bacini di Officer e di Canning.\nNel deserto di Gibson le precipitazioni variano tra i 200 e i 250\u00a0mm all'anno, mentre il tasso di evaporazione \u00e8 di 3600\u00a0mm all'anno. Il clima \u00e8 generalmente caldo; le temperature massime estive possono superare i 40\u00a0\u00b0C, mentre in inverno possono scendere fino a 18\u00a0\u00b0C, con minime anche di 6\u00a0\u00b0C.\nFlora.\nLa vegetazione \u00e8 strettamente correlata con il tipo di paesaggio e di suolo. Le distese ghiaiose (note in Australia come \"gibber\") sono caratterizzate da un tipico mosaico di boschetti di mulga (\"Acacia aneura\") e di praterie di spinifex (\"Triodia basedowii\"). Le dune e le zone ricoperte di sabbie rosse sono dominate da una steppa arbustiva di \"Acacia\", \"Hakea\" e \"Grevillea\" che svettano sopra un manto di spinifex (\"Triodia pungens\"). Le alture lateritiche sono caratterizzate da una steppa arbustiva nel nord e da una boscaglia di mulga nel sud. Le aree pi\u00f9 umide e le distese di alluvioni quaternarie ad esse associate consentono lo sviluppo di boschetti di \"coolibah\" (\"Eucalyptus coolabah\") e di erbe tussock.\nFauna.\nL'ecoregione ospita una consistente popolazione di scricciolo d'erba striato (\"Amytornis striatus\"). Le zone umide isolate lungo il Cooper Creek, a sud del lago Baker, forniscono l'habitat a vari uccelli acquatici.\nVarie specie di mammiferi sono ormai scomparse da tempo dalla regione. Tra esse figuravano il quoll occidentale (\"Dasyurus geoffroii\"), il numbat (\"Myrmecobius fasciatus\"), il fascogale dalla coda rossa (\"Phascogale calura\"), il bandicoot dorato (\"Isoodon auratus\") e l'ormai estinto bilby minore (\"Macrotis leucura\"). Anche il pappagallo notturno (\"Pezoporus occidentalis\") non si trova qui da tempo, mentre il numero di esemplari di occhione del bush (\"Burhinus grallarius\") \u00e8 in diminuzione.\nPopolazione.\nIl deserto di Gibson venne chiamato cos\u00ec dall'esploratore Ernest Giles in onore di uno dei membri della sua spedizione, Alfred Gibson, che scomparve e probabilmente trov\u00f2 la morte qui durante una spedizione nel 1874.\nIn gran parte della regione, specialmente nel pi\u00f9 arido settore occidentale, la popolazione \u00e8 costituita prevalentemente da aborigeni. Nel 1984, a causa di una grave siccit\u00e0 che port\u00f2 al prosciugamento di tutte le sorgenti e alla scomparsa di gran parte delle fonti di cibo, un gruppo della trib\u00f9 dei Pintupi, che conduceva ancora uno stile di vita semi-nomade tradizionale, attravers\u00f2 una remota area selvaggia del settore centro-orientale del deserto di Gibson (a nord-est di Warburton) ed entr\u00f2 in contatto per la prima volta con la societ\u00e0 australiana. Si ritiene che si tratti dell'ultima trib\u00f9 incontattata dell'Australia. Al margine orientale della regione, sorgono alcuni centri (dove abitano anche australiani di origine europea) come Warburton, Mantamaru e Warakurna. Alcuni giovani aborigeni del deserto di Gibson lavorano nel centro creativo di Wilurarra, allo scopo di preservare e sviluppare la loro cultura originaria.\nConservazione.\nQuesta regione \u00e8 quasi completamente disabitata, fatta eccezione per le terre aborigene. Alcune greggi di pecore e mandrie di bovini pascolano ai margini del deserto. Un potenziale rischio per la fauna nativa \u00e8 costituito dalle specie introdotte."}
{"id": "1817877", "revid": "226458", "url": "https://it.wikipedia.org/wiki?curid=1817877", "title": "Cappella de Larderel", "text": ""}
{"id": "1817879", "revid": "226458", "url": "https://it.wikipedia.org/wiki?curid=1817879", "title": "Oratorio di Sant'Antonino", "text": ""}
{"id": "1817880", "revid": "889336", "url": "https://it.wikipedia.org/wiki?curid=1817880", "title": "Peter Fr\u00f6jdfeldt", "text": "Carriera.\nDivenuto direttore di gara internazionale nel 2001, viene proiettato sui palcoscenici europei pi\u00f9 importanti anche grazie all'improvviso ritiro dall'attivit\u00e0 sui campi del ben pi\u00f9 celebre connazionale Anders Frisk, che d\u00e0 le dimissioni nel marzo del 2005 dopo le critiche alla sua prestazione durante l'ottavo di finale di Coppa dei Campioni tra e Chelsea. Nello stesso anno, viene infatti promosso nella categoria Elite degli arbitri UEFA, occupando proprio il posto del collega.\nLe buone esibizioni offerte sui campi gli consentono, in rapida successione, prima di essere designato per Inghilterra-Croazia delle qualificazioni per il Campionato europeo di calcio 2008, vinto a sorpres dai croati per 3-2; poi arriva la selezione per la fase finale della rassegna continentale 2008 in Austria e Svizzera, e nel maggio di quell'anno gli viene affidata la finale della Coppa UEFA 2007-2008 a Manchester tra e Rangers Glasgow.\nNel giugno 2008, in occasione della fase finale degli Europei di calcio, dirige Paesi Bassi-Italia e Turchia-Repubblica Ceca. Successivamente gli viene anche affidato il primo dei quarti di finale, Portogallo-Germania, per poi chiudere la sua esperienza al torneo con l'incarico di quarto uomo nella finale del 29 giugno a Vienna.\nDi professione manager per un'azienda di servizi, ha tra gli hobby principali il golf.\nNel dicembre 2008 ha terminato la propria carriera internazionale per raggiunti limiti d'et\u00e0, in occasione della partita di Champions League tra Chelsea e CFR Cluj.\nAttualmente \u00e8 osservatore degli arbitri UEFA."}
{"id": "1817882", "revid": "226458", "url": "https://it.wikipedia.org/wiki?curid=1817882", "title": "Cappella degli Spedali Riuniti", "text": ""}
{"id": "1817884", "revid": "1522738", "url": "https://it.wikipedia.org/wiki?curid=1817884", "title": "Sof\u00eda Vergara", "text": "\u00c8 nota soprattutto per il ruolo di Gloria Delgado-Pritchett nella acclamata serie televisiva \"Modern Family\".\nBiografia.\nAlta 1,70 m, capelli castano chiaro (per alcuni film e in TV spesso si \u00e8 tinta i capelli di scuro per avere un aspetto pi\u00f9 \"latino\"), fu scoperta da un fotografo mentre passeggiava su una spiaggia colombiana e le fu offerta la possibilit\u00e0 di entrare nel mondo della moda e della televisione. Fece la sua prima apparizione pubblica all'et\u00e0 di diciassette anni in uno spot commerciale per la Pepsi-Cola largamente trasmesso in tutta l'America latina.\nSi trasfer\u00ec a Bogot\u00e0 all'et\u00e0 di vent'anni, dove lavor\u00f2 come modella sulle passerelle e in televisione. Dal 1995 al 1999 fu co-ospite, insieme a Fernando Fiore, della trasmissione \"Fuera de Serie\", che la port\u00f2 a viaggiare in diversi posti esotici in tutto il mondo. Fu questa trasmissione a farla diventare celebre in America latina, permettendole anche alcune apparizioni sulla TV statunitense. Fu anche ospite dello show \"A que no te atreves\".\nOltre alle sfilate di moda e ai cataloghi di moda, Vergara fece anche progetti indipendenti. Fece calendari sexy in costume da bagno nel 1998, 2000, e 2002. In America latina ebbero grande successo, giungendo anche sul mercato nordamericano. Fece diverse pubblicit\u00e0 per la televisione sudamericana, e pos\u00f2 anche in costumi da bagno per poster per la birra. Firm\u00f2 un contratto in esclusiva con l'emittente Univision, e dopo che questo termin\u00f2, accett\u00f2 un ruolo con la ABC negli Stati Uniti. Con la ABC, \u00e8 apparsa nelle sitcom \"Hot Properties\" e \"Una banda allo sbando\".\nNel 2007 ha interpretato il ruolo di Alicia Oviedo nella versione colombiana di \"Desperate Housewives\", \"Amas de Casa Desesperadas\". \u00e8 apparsa anche nel dramma della ABC \"Dirty Sexy Money\". Infine ha fatto anche un'apparizione come \"guest star\" nella soap opera messicana \"Fuego En La Sangre\". Nel 2005 ha fatto parte del cast del film \"Four Brothers - Quattro fratelli\" per la regia di John Singleton. Nel luglio 2008 ha posato per la rivista maschile \"Maxim\". Dal 2009 \u00e8 una delle protagoniste della commedia della ABC, \"Modern Family\". Nel 2011 ha recitato nel film \"I Puffi\", per la regia di Raja Gosnell, dove la Vergara figura tra i principali interpreti. Sempre nello stesso anno, recita nel film \"Capodanno a New York\" (\"New Year's Eve\"). Nel 2012 \u00e8 apparsa nel film diretto da Peter e Bobby Farrelly \"I tre marmittoni\".\nNel 2012 \"Forbes\" inserisce Vergara tra le cento celebrit\u00e0 pi\u00f9 potenti al mondo con 19 milioni di dollari guadagnati tra il maggio 2011 e il maggio 2012. Grazie all'ammontare dei suoi cachet, occupa la prima posizione della lista di Forbes delle attrici pi\u00f9 pagate della televisione nel 2012, posizione confermata anche nel 2013 con un guadagno di trenta milioni di dollari. Segue la striscia positiva anche nel 2014, anno in cui Forbes calcola profitti per trentasette milioni di dollari, con una differenza dalla seconda della lista di ventiquattro milioni di dollari. Nel 2021, firma con la Disney per il sequel di \"La Bella e la Bestia\".\nVita privata.\nSi \u00e8 sposata a diciotto anni con il suo migliore amico Joe Gonz\u00e1lez e dalla loro unione nasce, nel 1991, Manolo. Due anni dopo, la coppia divorzia. Il 22 novembre 2015 si \u00e8 sposata con l'attore statunitense Joe Manganiello.\nNel 2000 le \u00e8 stato diagnosticato un tumore alla tiroide, successivamente rimosso con successo.\nDoppiatrici italiane.\nNelle versioni in italiano dei suoi lavori, Sof\u00eda Vergara \u00e8 stata doppiata da:\nCome doppiatrice, viene sostituita da:"}
{"id": "1817885", "revid": "226458", "url": "https://it.wikipedia.org/wiki?curid=1817885", "title": "Cappella di Sant'Edoardo", "text": ""}
{"id": "1817888", "revid": "1543377", "url": "https://it.wikipedia.org/wiki?curid=1817888", "title": "CFU Preliminary Futsal Qualification Tournament 2004", "text": "Il CFU Preliminary Futsal Qualification Tournament 2004 si \u00e8 svolto a Trinidad e Tobago, presso lo \"University of the West Indies Hall\" di Saint Augustine, ha avuto validita anche come campionato caraibico. I padroni di casa di si sono laureati campioni dei Caraibi, guadagnando assieme alla finalista ed alla vincente per la gara del 3\u00ba e 4\u00ba posto , l'accesso al tabellone principale del Campionato continentale CONCACAF."}
{"id": "1817892", "revid": "1543377", "url": "https://it.wikipedia.org/wiki?curid=1817892", "title": "Howard Webb", "text": "Ha diretto la finale di Champions League 2009/10 tra Inter e Bayern Monaco e la finale dei mondiali Sudafrica 2010 disputata tra Olanda e Spagna, mentre nel gennaio 2011 \u00e8 stato nominato Arbitro dell'anno IFFHS. Ha nuovamente ottenuto questo riconoscimento nel gennaio 2014 (valido per l'annata 2013), bissando dunque il precedente successo, pur non avendo diretto in quest'ultima fattispecie finali di competizioni FIFA e UEFA.\nPer tali ragioni era da molti considerato uno dei migliori arbitri di calcio al mondo. Il 6 agosto 2014 ha annunciato il suo ritiro dopo 25 anni di carriera.\nBiografia.\nComincia la carriera arbitrale nel 1989 e fa il suo esordio in Premier League il 18 ottobre 2003 dirigendo la partita tra e Wolverhampton Wanderers che finisce 0 a 0.. Nel 2005 diventa arbitro internazionale, esordendo nell'amichevole tra e .\nIl 26 settembre 2006 esordisce nella fase a gironi della Champions League arbitrando la partita tra Steaua Bucarest e Lione.\nIn patria viene considerato uno degli arbitri migliori tanto che gli vengono affidate numerose finali tra cui la Community Shield 2005, Carling Cup 2007 e la FA Cup 2009.\nA fine 2011 ha diretto 217 gare in Premier League.\nViene convocato per gli Europei Under 21 del 2006 dove dirige tra le altre anche la semifinale tra e .\n\u00c8 tra gli arbitri scelti per il mondiale Under 20 del 2007 che si tiene in Canada dove arbitra alcune partite dei gironi, un quarto e una semifinale.\nNel dicembre 2007 viene convocato per gli Europei 2008 in coppia con Darren Cann e Mike Mullarkey (assistenti) e in questa occasione dirige le partite - e -.\nIn seguito alla prima partita viene fatto oggetto di minacce di morte da parte di tifosi polacchi e dallo stesso primo ministro polacco Donald Tusk.\nIl 19 giugno la UEFA conferma che non \u00e8 tra gli arbitri selezionati per le fasi ad eliminazione diretta.\nNell'estate del 2009 prende parte alla Confederation Cup dove arbitra - e -.\nViene convocato per i Mondiali Under 17 2009 in Nigeria dove arbitra 4 partite tra cui un quarto di finale.\nIn occasione della Champions League 2009/10 viene incaricato di dirigere la finale tra e .\nFa il suo esordio ai mondiali nell'edizione del 2010 in Sudafrica in Sudafrica, dove nella fase a gironi dirige Spagna-Svizzera, valida per la prima giornata del gruppo H, Slovacchia-Italia, valida per la terza giornata del gruppo F. Viene quindi scelto per l'ottavo di finale Brasile-Cile.\nRisulta tra gli arbitri pi\u00f9 in forma della manifestazione e per questo gli viene affidata la finale dell'11 luglio a Johannesburg tra Paesi Bassi e Spagna, il cui esito va a favore di quest'ultima. \u00c8 stato criticato nel dopo gara per aver ammonito e non espulso, nel primo tempo, gli olandesi de Jong e van Bommel dopo due entrate pericolose.\nNel novembre 2011 \u00e8 designato per dirigere una delle partite di andata degli spareggi per l'accesso a Euro2012. Gli viene assegnato il match tra Bosnia e Portogallo.\nPoco dopo, nel dicembre 2011 viene selezionato ufficialmente per tale competizione.\nNel torneo in Polonia ed Ucraina dirige dapprima due partite della fase a gironi: Russia-Repubblica Ceca e Italia-Croazia; quindi successivamente la prima partita dei quarti di finale tra Repubblica Ceca e Portogallo.\nNel giugno del 2013 \u00e8 selezionato dalla FIFA per la Confederations Cup in Brasile, manifestazione in cui aveva esordito nell'edizione del 2009. Nell'occasione viene designato per una partita della fase a gironi e per la semifinale tra Spagna ed Italia.\nNella fase a gironi arbitra -Atl\u00e9tico Madrid, Juventus e Real Madrid e Milan-. Negli ottavi di finale dirige l'incontro di andata tra Schalke 04 e Real Madrid.\nNell'aprile 2014, viene designato per dirigere il derby spagnolo tra Atl\u00e9tico Madrid e Barcellona valevole per il quarto di finale di andata della UEFA Champions League 2013-2014. Nello stesso mese dirige anche la semifinale di andata tra Real Madrid e .\nIl 18 marzo 2014 viene designato dall'UEFA per arbitrare il ritorno del derby italiano, ottavo di finale dell'Europa League tra Fiorentina e Juventus ricevendo, come da lui stesso dichiarato, applausi da parte del pubblico di casa, durante il prepartita.\nNell'aprile 2012 viene inserito dalla FIFA in una lista di 52 arbitri preselezionati per i Mondiali 2014. Nel novembre 2013 viene designato dalla commissione arbitrale FIFA per dirigere il ritorno di Svezia-Portogallo, uno degli spareggi UEFA per l'accesso ai mondiali di Brasile 2014.\nIl 15 gennaio 2014 viene selezionato ufficialmente per i Mondiali 2014 in Brasile. Si tratta della seconda partecipazione di fila per il fischietto inglese, al quale vengono affidate Colombia-Costa d'Avorio della fase a gironi e l'ottavo di finale tra i padroni di casa del Brasile e Cile.\nNell'agosto del 2014 si apprende del suo ritiro e della sua nomina a direttore tecnico degli arbitri di Premier League.\nNei media.\n\u00c8 presente nel film \"Goal!\" durante la partita Newcastle-Liverpool 3-2, decisa (nel film) dal terzo gol del protagonista del film Santiago Mu\u00f1ez per il Newcastle; \u00e8 tra gli arbitri protagonisti di Kill the Referee girato durante gli Europei 2008. Il titolo del film nasce proprio dalle minacce di morte ricevute dopo aver arbitrato -."}
{"id": "1817902", "revid": "119991", "url": "https://it.wikipedia.org/wiki?curid=1817902", "title": "Bastiani Grand Hotel", "text": ""}
{"id": "1817907", "revid": "297059", "url": "https://it.wikipedia.org/wiki?curid=1817907", "title": "Pierre Charron", "text": "\u00c8 ricordato per la sua controversa forma di scetticismo e per la sua separazione dell'etica dalla religione come disciplina filosofica indipendente. Studi\u00f2 diritto a La Sorbona, successivamente si trasfer\u00ec a Bordeaux dove visse vent'anni.\nOltre ad opere minori, scrisse due testi di un certo rilievo \"Tre verit\u00e0 contro tutti gli atei, idolatri, giudei, maomettani\" (1593) e \"Della saggezza\" (1601) dal carattere quasi profano.\nBiografia.\nFiglio di un libraio, segu\u00ec i corsi di diritto a La Sorbona e successivamente esercit\u00f2 per breve tempo l'avvocatura, che abbandon\u00f2 per essere ordinato sacerdote. Intraprese in quel periodo lo studio della teologia, facendosi conoscere e apprezzare per la profondit\u00e0 del pensiero e la solida preparazione dottrinaria. Nella prima met\u00e0 degli anni settanta del Cinquecento insegn\u00f2 teologia prima a ad Agen e poi a Condom, dove acquist\u00f2 una casa. Trasferitosi a Bordeaux, citt\u00e0 nella quale visse per quasi vent'anni, conobbe Montaigne, legandosi a lui da profonda amicizia. Dopo un breve soggiorno a Cahors, chiamatovi dal vescovo per riorganizzare l'insegnamento della teologia nella propria diocesi, torn\u00f2 a Parigi nel 1595, in qualit\u00e0 di rappresentante, presso il Parlamento, del clero d'Aquitania. Otto anni pi\u00f9 tardi si spense nella capitale francese lasciando ogni suo avere in eredit\u00e0 al cognato del defunto Montaigne.\nPensiero e opera.\nScrisse due testi di un certo rilievo e alcune opere minori. Il primo \"Tre verit\u00e0 contro tutti gli atei, idolatri, giudei, maomettani\", (nel francese del tempo, \"Trois veritez\", e, in quello contemporaneo, \"Trois v\u00e9rit\u00e9s\"), che vide la luce nel 1593 ha toni marcatamente apologetici, mentre il secondo, \"Della saggezza\" (in francese, \"De la sagesse\") del 1601 ha un carattere quasi profano. Quest'ultimo, particolarmente influenzato dalle dottrine di Montaigne, \u00e8 un'esaltazione del cattolicesimo illuminato e della tolleranza religiosa, con un chiaro invito, rivolto soprattutto ai propri compagni di fede, ad abbandonare credenze e atteggiamenti dogmatici. Solo cos\u00ec infatti ci si pu\u00f2 aprire agli altri uomini, che seppur non cristiani obbediscono anch'essi alle leggi di natura, le quali hanno un respiro universale e affratellano tutti gli esseri umani fra di loro. Chi, indipendentemente dalla propria confessione religiosa, agisce secondo le leggi naturali e secondo i principi razionali e universali che da esse scaturiscono, agisce infatti in accordo con Dio e con la propria chiesa. Questa e non altra \u00e8 la vera saggezza.\nIn Charron la saggezza, che trova le proprie basi nelle leggi della natura e in una ragione universale, non \u00e8 vincolata ad alcun tipo di religione ma preesiste ad essa. Le credenze religiose, in particolare quelle cattoliche, si limiterebbero pertanto a confermare la validit\u00e0 delle fonti naturali suindicate, non a originarle. Tali postulati furono apertamente combattuti dai gesuiti, che accusarono il filosofo di eresia e sollecitarono ripetutamente, contro di lui, l'intervento delle autorit\u00e0 ecclesiastiche del tempo. La protezione di cui godette Charron da parte di alcuni alti prelati, fra cui il vescovo di Cahors gli permise tuttavia di passare indenne attraverso tali critiche e di morire serenamente a due anni di distanza dalla pubblicazione delle sue \"Trois v\u00e9rit\u00e9s\"."}
{"id": "1817919", "revid": "757396", "url": "https://it.wikipedia.org/wiki?curid=1817919", "title": "Maccabi Tel Aviv B.C. 2006-2007", "text": "Questa voce raccoglie le informazioni riguardanti il Maccabi Tel Aviv B.C. nelle competizioni ufficiali della stagione 2006-2007.\nStagione.\nLa stagione 2006-2007 del Maccabi Tel Aviv B.C. \u00e8 la 53\u00aa nel massimo campionato israeliano di pallacanestro, la Ligat ha'Al.\nRoster.\n\"Aggiornato al 27 luglio 2018\""}
{"id": "1817923", "revid": "757396", "url": "https://it.wikipedia.org/wiki?curid=1817923", "title": "Maccabi Tel Aviv B.C. 2007-2008", "text": "Questa voce raccoglie le informazioni riguardanti il Maccabi Tel Aviv B.C. nelle competizioni ufficiali della stagione 2007-2008.\nStagione.\nLa stagione 2007-2008 del Maccabi Tel Aviv B.C. \u00e8 la 54\u00aa nel massimo campionato israeliano di pallacanestro, la Ligat ha'Al.\nRoster.\n\"Aggiornato al 27 luglio 2018\""}
{"id": "1817925", "revid": "729019", "url": "https://it.wikipedia.org/wiki?curid=1817925", "title": "Sammy Baugh", "text": "Carriera universitaria.\nBaugh inizi\u00f2 a giocare a football al tempo delle scuole superiori ma la sua carriera si svilupp\u00f2 ad alto livello con la squadra della Texas Christian University che, sotto la guida dell'allenatore Dutch Meyer, condusse alla conquista dello Sugar Bowl nel 1936 e del Cotton Bowl nel 1937, il primo anno in cui questo venne disputato. Baugh si classific\u00f2 inoltre quarto nelle votazioni per l'Heisman Trophy del 1936.\nTerminata l'universit\u00e0, Baugh tent\u00f2 di intraprendere una carriera nel baseball, firmando un contratto come terza base con i St.Louis Cardinals; i risultati furono per\u00f2 deludenti e questo lo convinse a tornare al football.\nCarriera professionistica.\nCome previsto, Baugh fu scelto nel primo giro (sesto assoluto) del Draft NFL 1937 dai Washington Redskins, lo stesso anno in cui la squadra si trasfer\u00ec da Boston. Firm\u00f2 un contratto annuale coi Redskins per un compenso di 8.000 dollari che lo rese il giocatore pi\u00f9 pagato della squadra. \u00c8 accreditato per avere reso il passaggio in avanti parte integrante del gioco offensivo nella NFL.\nNella sua stagione da rookie nel 1937, Baugh gioc\u00f2 come quarterback, defensive back e punter, stabilendo un record NFL con 91 passaggi completati su 218 tentativi, guidando la lega con 1.127 yard passate. Guid\u00f2 i Redskins alla vittoria del campionato NFL contro i Chicago Bears, dove complet\u00f2 17 passaggi su 33 per 335 yard e i suoi passaggi da touchdown nel secondo tempo, rispettivamente da 55, 78 e 33 yard diedero a Washington la vittoria 28\u201321. Le sue 335 yard passate da rookie in una gara di playoff rimasero un record NFL per un debuttante finch\u00e9 furono superate da Russell Wilson nel 2012. Redskins e Bears si incontrarono altre tre volte in finale di campionato tra il 1940 e il 1943. Nella finale del 1940, i Bears fecero registrare il maggior margine della storia della NFL, battendo Washington 73\u20130. Dopo la partita, a Baugh fu chiesto cosa sarebbe successo se i Redskins avessero segnato un touchdown nel primo \"drive\" della partita. La sua risposta fu \"Che cosa? Che il punteggio sarebbe stato di 73-7.\"\nL'apogeo di Baugh giunse negli anni della Seconda guerra mondiale. Nel 1942, i Redskins vinsero la East Conference con un record di 10-1. Quella stessa stagione i Bears terminarono con un bilancio di 11\u20130, surclassando i propri avversari con un punteggio complessivo di 376\u201384. Nella finale del 1942, Baugh lanci\u00f2 un passaggio da touchdown e tenne i Bears nel loro territorio con alcuni lunghi punt, incluso uno da 85 yard, e Washington vinse 14\u20136.\nBaugh ebbe ancora pi\u00f9 successo nel 1943, guidando la lega in passaggi, punti (45,9 yard di media) e intercetti (11). Una delle sue partite da ricordare in quell'annata fu quando pass\u00f2 4 touchdown e intercett\u00f2 4 passaggi, un record quest'ultimo che, seppur eguagliato, resiste ancora oggi. La sua squadra raggiunse di nuovo la finale, ma perse coi Bears 41\u201321. Durante quella partita, Baugh sub\u00ec una commozione cerebrale durante un placcaggio sul quarterback dei Bears Sid Luckman, venendo costretto ad abbandonare la contesa.\nNel 1945, Baugh complet\u00f2 128 passaggi su 182, per una percentuale di completamento del 70,33, allora un record NFL che rimane tutt'oggi il quarto di tutti i tempi (dietro al 70,55 di Ken Anderson nel 1982 e i 70,62 nel 2009 e 71,23 nel 2011 di Drew Brees). Lanci\u00f2 11 passaggi da touchdown a fronte di soli 4 intercetti. I Redskins vinsero ancora la East Conference ma persero 15\u201314 nella finale del 1945 contro i Cleveland Rams.\nUna delle pi\u00f9 celebri prestazioni del quarterback fu nel \"Sammy Baugh Day\", il 23 novembre 1947. Quel giorno, il Washington D.C. Touchdown Club lo onor\u00f2 al Griffith Stadium, consegnandogli una station wagon. Contro i Chicago Cardinals pass\u00f2 355 yard e sei touchdowns. La sua squadra quell'anno termin\u00f2 con un record negativo ma Baugh termin\u00f2 con i primati in carriera per passaggi completati (210), tentati (354), yard passate (2,938) e passaggi da touchdown (25), guidando la lega in tutte le quattro categorie.\nBaugh gioc\u00f2 per altre cinque stagioni, guidando la lega in percentuale di completamente per la sesta e settima volta nel 1948 e 1949. Si ritir\u00f2 dopo la stagione 1952. Nella sua ultima partita, una vittoria 27\u201321 sui Philadelphia Eagles al Griffith Stadium, gioc\u00f2 per diversi minuti prima di ritirarsi di fronte a una standing ovation prolungata del pubblico. Baugh vinse un numero record di sei volte la classifica di miglior passatore e fu inserito nella prima formazione ideale della NFL in sette stagioni.\nTerminata la carriera da giocatore, dopo qualche anno Baugh si ciment\u00f2 anche come allenatore, prima per due stagioni con i New York Titans e poi una con gli Houston Oilers."}
{"id": "1817927", "revid": "72396", "url": "https://it.wikipedia.org/wiki?curid=1817927", "title": "ETCC", "text": ""}
{"id": "1817928", "revid": "287204", "url": "https://it.wikipedia.org/wiki?curid=1817928", "title": "Sofia Vergara", "text": ""}
{"id": "1817948", "revid": "1543377", "url": "https://it.wikipedia.org/wiki?curid=1817948", "title": "Sistema Engler", "text": "Il sistema di Engler \u00e8 un sistema di classificazione delle piante introdotto dal botanico tedesco Adolf Engler (1844-1930) nell'opera \"Die Nat\u00fcrlichen Pflanzenfamilien\", che \u00e8 alla base della moderna classificazione del regno vegetale.\nLa impostazione sistematica di Engler, basata sul concetto che le forme semplici fossero da interpretare come pi\u00f9 primitive e le forme complesse come pi\u00f9 evolute, ha goduto a lungo di un vasto seguito in gran parte d'Europa.\nLa classificazione delle embriofite sifonogame fu in parte rinnovata dal Richard von Wettstein (1863-1961), che applic\u00f2 i risultati delle ricerche embriologiche e sierodiagnostiche, riuscendo in gran parte a chiarire le relazioni filogenetiche fra i principali gruppi delle fanerogame; anche gli studi paleontologici riuscirono di grande aiuto per chiarire la filogenesi, soprattutto entro le pteridofite e le gimnosperme. Le innovazioni portate da Wettstein diedero un contributo fondamentale per fissare la sistematica delle fanerogame. Per il gruppo delle crittogame invece la sistematica proposta da Engler si rivelava ancora insufficiente, perch\u00e9 era fondata sulla morfologia esterna delle specie, e teneva poco conto dei loro caratteri pi\u00f9 intrinseci.\nTuttavia, le indagini condotte in epoca pi\u00f9 recente, utilizzando oltre agli elementi morfologici anche dati cromosomici e biochimici, hanno messo in luce linee filogenetiche molto diverse da quelle ipotizzate da Engler e Wettstein, portando a nuovi schemi di classificazione delle piante.\nTra questi, uno dei pi\u00f9 accettati \u00e8 stato a lungo quello di Arthur Cronquist (1919-1992), ancora largamente utilizzato, ma parzialmente superato dall'opera di classificazione delle angiosperme dell\"'Angiosperm Phylogeny Group\" (classificazione APG), giunto alla sua terza stesura.\nUn contributo di grande importanza fu portato durante gli ultimi decenni dal progredire degli studi biochimici ed istochimici, che permisero di dividere il regno vegetale fra due grandi gruppi, il primo dei quali \u00e8 composto da forme parassite, saprofite o autotrofe (ma in tal caso solo con clorofilla A) ed incapaci di sintetizzare amido, con pareti cellulari generalmente pectiche o chitinose; mentre il secondo \u00e8 composto quasi esclusivamente di specie autotrofe, con clorofilla A e B, cellulosiche ed amido come sostanza di riserva."}
{"id": "1817949", "revid": "339392", "url": "https://it.wikipedia.org/wiki?curid=1817949", "title": "Tribunale Speciale per la Sicurezza dello Stato", "text": ""}
{"id": "1817950", "revid": "1699816", "url": "https://it.wikipedia.org/wiki?curid=1817950", "title": "Man-E-Faces", "text": "Man-E-Faces \u00e8 un personaggio immaginario creato nel 1981 da Mattel per la linea di giocattoli dei Masters of the universe (accorciato spesso in M.O.T.U., in italiano \"i dominatori dell'universo\").\nSerie del 1983.\nIl personaggio di Man-E-Faces concepito nella seconda ondata di action figure era pensato come un attore, che in seguito ad un incantesimo di Skeletor, aveva finito per avere tre distinte personalit\u00e0 dentro di s\u00e9: un essere umano, un mostro, ed un super robot. Man-E-Faces, terrorizzando involontariamente il prossimo, aveva finito per essere isolato dalla gente, per poi essere assoldato proprio da Skeletor. He-Man e Sorceress, intuendo che Man-E-Faces in realt\u00e0 non era davvero malvagio, lo aiutarono a liberarsi dal giogo del crudele Skeletor. La serie TV glissa sulla sua storia passata, ma mantiene la caratteristica delle personalit\u00e0 multiple (anche pi\u00f9 di tre), sfruttata anche per il suo lavoro da attore. Si rende utile per gli eroici guerrieri potendo assumere altre personalit\u00e0 e quindi potendosi infiltrare fra le file nemiche. Tuttavia il personaggio di Man-E-Faces compare pochissime volte nel corso della serie.\nSerie del 2002.\nNella serie del 2002, Man-E-Faces ha un ruolo molto pi\u00f9 presente nel corso del cartone animato, ed \u00e8 effettivamente un membro fisso degli eroici guerrieri, anzich\u00e9 un semplice personaggio ricorrente come nel 1983. Anche in questa nuovo serie Man-E-Faces \u00e8 un attore che sfrutta le sue tre facce per il proprio lavoro. Le sue altre due personalit\u00e0 hanno un nome: Man-E-Monster e Man-E-Robot, che gli consentono di utilizzare differenti tecniche di combattimento in battaglia. Altre novit\u00e0 sono la sua amicizia con Ram Man e la sua passione per il gioco degli scacchi."}
{"id": "1817951", "revid": "508036", "url": "https://it.wikipedia.org/wiki?curid=1817951", "title": "Leo Lionni", "text": "Fu un artista poliedrico: pittore, grafico, scrittore, scultore e illustratore di libri per bambini.\nBiografia.\nNato ad Amsterdam da una famiglia olandese di origine ebraica sefardita, si trasfer\u00ec in Italia, a Genova, nel 1925 e nel 1929 inizi\u00f2 a dipingere. \nFilippo Tommaso Marinetti lo chiam\u00f2 nel 1931 a far parte del Movimento Futurista. Nello stesso anno spos\u00f2 Nora Maffi, figlia di Fabrizio Maffi, esponente del socialismo pre-fascista, con Serrati e Riboldi, tra i maggiori dirigenti di quella corrente terzinternazionalista del PSI che tra il 1923 e il 1924 aderir\u00e0 al Partito Comunista Italiano. Con lei ebbe due figli, Louis (Mannie) e Paolo. Nel 1935 si laure\u00f2 in economia e cominci\u00f2 ad interessarsi al Graphic Design, prima nell'Ufficio Pubblicit\u00e0 della Motta, con Dino Villani, e poi come free-lance, ma nel 1938 dovette emigrare negli Stati Uniti con la famiglia, a causa delle leggi razziali. A Philadelphia, dove risiedette nei primi anni del suo soggiorno americano, si dedic\u00f2 soprattutto alla grafica ed ebbe successo nell'ambito della pubblicit\u00e0. Divenne art director per l'Agenzia pubblicitaria Ayer &amp; Son e, in seguito, una volta trasferitosi a New York, per la rivista Fortune e il gruppo \"Time-Life\".\nCollabor\u00f2 con alcune delle maggiori personalit\u00e0 artistiche di quegli anni, quali Saul Steinberg, Ben Shahn, Alexander Calder, Robert C. Osborn, Willem de Kooning e Fernand L\u00e9ger.\nDal 1946 insegn\u00f2 con Herbert Matter e Herbert Bayer, presso il Black Mountain College (Asheville, North Carolina) e nel 1954 espose la sua opera grafica al Museum of Modern Art di New York. Nel 1951 Lionni fu i fondatori dell'International Design Conference di Aspen (Colorado) e nel 1955 \u00e8 stato eletto presidente dell'AIGA (America Institute of Graphic Art). Dal 1953 al 1956 ha diretto la rivista di grafica \"Print\", che nel maggio 1980 dedicher\u00e0 un numero speciale alla sua opera di designer e illustratore. \nNel 1960 torn\u00f2 in Italia, stabilendosi a San Bernardo di Lavagna, nella Riviera di Levante e, successivamente, a Porcignano, una frazione di Radda in Chianti, in provincia di Siena. \nNel 1964 Mondadori lo chiam\u00f2 a dirigere il mensile \"Panorama\" che, nel 1967, sar\u00e0 trasformato nel settimanale omonimo, con la direzione di Lamberto Sechi.\nNel 1984 la rivista giapponese \"Idea\" lo giudic\u00f2 tra i trenta designers pi\u00f9 influenti del ventesimo secolo. \nNel 1994 dipinge il drappellone del Palio di Siena del 2 luglio. \nI libri per bambini di Leo Lionni esprimono valori universali, rendendo spesso omaggio all'unicit\u00e0 e all'intelligenza proprie del periodo dell'infanzia. Tra i temi pi\u00f9 trattati nelle sue opere per bambini figurano la ricerca di s\u00e9 e la costruzione di relazioni positive con il prossimo. Lionni prediligeva la tecnica del collage, con la quale \u00e8 stato realizzato il suo libro per bambini pi\u00f9 famoso: \"Piccolo Blu e Piccolo Giallo\".\nHa avuto tre nipoti (Pippo, Ann e Sylvan) e sette pronipoti (Madeline, Luca, Sam, Nick, Alix, Enrico e Teo).\nPiccolo Blu e Piccolo Giallo.\nNel 1959 scrive e illustra \"Little Blue and Little Yellow\" (\"Piccolo blu e piccolo giallo\"), che sar\u00e0 uno dei libri per bambini pi\u00f9 importanti e venduti della seconda met\u00e0 del XX secolo e che si inserisce perfettamente nell'ideologia grafica di Lionni. Lo stile artistico dell'opera \u00e8 riconducibile alla corrente dell'astrattismo, esaltando le figure attraverso forme, linee e colori.\nI personaggi di questo albo illustrato sono delle macchie di colore, rispettivamente blu e gialla. Questi sono molto amici, condividono avventure e si divertono insieme in attivit\u00e0 che li rendono liberi, come nascondersi, correre, saltare e fare il girotondo insieme ai loro compagni. L\u2019unico momento in cui essi non possono sentirsi liberi di esprimere la loro immagine e personalit\u00e0 \u00e8 il momento in cui devono stare a scuola. L\u2019autore infatti, ci dice che \"\u00abIn classe devono stare fermi e composti\u00bb\" La rappresentazione della scuola \u00e8 particolarmente significativa, in quanto l\u2019immagine \u00e8 rappresentata da una figura regolare nera, diversa da tutte le altre, che rappresenta l\u2019autorit\u00e0, la rigidit\u00e0 e la cupezza. Inoltre, \u00e8 presente anche uno spazio vuoto che rappresenta la figura dell\u2019insegnante, che si mimetizza con il resto, come a rappresentare una figura assente.\nUn\u2019altra immagine molto significativa \u00e8 quella che raffigura piccolo blu e piccolo giallo mentre si abbracciano: i due si fondono e si trasformano, cambiano il loro colore, assumendo le sembianze di piccolo verde. Nel momento in cui essi si presentano dai loro genitori, questi ultimi per\u00f2 non li riconoscono, come se non riuscissero a guardare oltre le apparenze e a comprendere che in realt\u00e0 dietro quella nuova entit\u00e0, che si \u00e8 venuta a creare per la forte amicizia che lega i due, vi sono i loro figli. Infatti, piccolo blu e piccolo giallo sono colpiti da un dolore cos\u00ec profondo che li distrugge, tanto da dividerli in tanti pezzettini blu e gialli. \u00c8 particolare il fatto che i pezzettini non siano verdi, ma del loro colore originale, proprio a significare che entrambi hanno preso qualcosa dell\u2019altro, ma nessuno dei due ha perso la propria identit\u00e0, dentro sono rimasti sempre loro stessi. Una volta ricomposti e tornati dalle loro famiglie, tutti si sono riabbracciati per la gioia di vedersi e fu l\u00ec che finalmente le famiglie compresero ci\u00f2 che successe ai loro figli.\nAttraverso questo albo l\u2019autore vuole denunciare i modelli tradizionali americani degli anni \u201950 del Novecento, quali la \"scuola\" e la \"famiglia\", definiti come: \"\u00abconformisti conservatori perbenisti gerarchici autoritari\u00bb\". \nA luglio 2015, \"Piccolo Blu e Piccolo giallo\" viene inserito in una lista di libri per bambini proibiti dal sindaco di Venezia Luigi Brugnaro perch\u00e9 accusati di trattare \"argomenti che non devono essere affrontati dalla scuola, ma dai genitori\u201d e diventando, per contro, il simbolo della protesta contro qualsiasi forma di censura culturale.\nLa botanica parallela.\nNel 1960 Lionni torn\u00f2 in Italia dove si dedic\u00f2 alla pittura, all'incisione e alla scultura e continu\u00f2 a scrivere e illustrare libri per bambini, alcuni dei quali furono anche trasformati in film d'animazione con la regia di Giulio Gianini e la collaborazione grafica di Antonella Abbatiello.\nNel 1976 pubblica, in italiano presso Adelphi, \"La botanica parallela\", un volume 'enciclopedico' dove si ricrea un mondo naturale immaginario ma plausibile, improbabile ma rigorosamente analizzato, descritto e disegnato.\n\"La botanica parallela\" \u00e8 un libro (e negli stessi anni una serie di incisioni, di dipinti, disegni e sculture) dove, come ebbe a scrivere Franco Russoli...\nNel 1994 ha disegnato il drappellone per il Palio di Siena del 2 luglio, dedicato al Cinquantesimo anniversario della Liberazione dal nazifascismo. Il Palio fu vinto dalla Contrada della Pantera.\nLa sua opera di pittore, grafico, scultore e illustratore di libri per bambini \u00e8 stata oggetto di una grande mostra dal titolo \"Leo Lionni. Art as a celebration\", che \u00e8 stata organizzata, a cura di Paola Vassalli e Andrea Rauch, all'Itabashi Art Museum, Giappone, nel 1996 e riallestita a Siena, l'anno seguente, nelle sale del complesso museale di Santa Maria della Scala.\nMorte.\nMinato dalla malattia di Parkinson, Leo Lionni \u00e8 morto l'11 ottobre 1999, nella sua casa di Radda in Chianti, all'et\u00e0 di 89 anni.\nOpere.\nLibri.\nI libri di Leo Lionni, ove non altrimenti indicato, sono stati pubblicati, in Italia, da \"Emme Edizioni\" e ripubblicati da \"Babalibri\".\nFilm.\nFilm con Giulio Gianini e Antonella Abbatiello:"}
{"id": "1817958", "revid": "2212532", "url": "https://it.wikipedia.org/wiki?curid=1817958", "title": "Annuario della nobilt\u00e0 italiana", "text": "L'annuario della nobilt\u00e0 italiana \u00e8 un repertorio periodico genealogico, anagrafico ed araldico non ufficiale sulle famiglie nobili italiane, fiorenti ed estinte, e delle famiglie \"notabili\" italiane (casate storicamente in possesso di stemma e con vita \"more nobilium\").\nStoria.\nIl periodico venne originariamente fondato nel 1878 in Pisa ad opera di Giovan Battista di Crollalanza. \nLa veste tipografica s'ispir\u00f2 a quella delle edizioni ottocentesche dell'Almanacco di Gotha. \nVenne pubblicata dall'Accademia italiana d'araldica, in ventisette edizioni, fino al 1905, prima a Pisa, poi a Bari ed infine a Mola di Bari. \nSi succedettero nella direzione della prima serie del periodico Giovan Battista di Crollalanza, il figlio di questi Goffredo di Crollalanza, sino al 1904 ed il fratellastro di quest'ultimo, Aldo di Crollalanza sino al 1905.\nPrima serie.\nSuddivisioni.\nLa prima serie dell'Annuario della Nobilt\u00e0 Italiana, pubblicata nel 1879, venne strutturata in tre parti principali, comprendenti ciascuna le schede delle seguenti categorie di famiglie classificate in ragione dei seguenti criteri:\nOltre a piccole variazioni sulle partizioni dell'opera periodica, e sui criteri di inclusione e descrizione delle famiglie, occorse nelle varie edizioni successive alla XVII edizione, a partire dall'edizione per l'anno 1892, con l'assunzione della direzione del periodico da parte di Goffredo di Crollalanza venne deciso di non rimandare per la trattazione di alcuni cenni storici, pubblicati nelle precedenti edizioni dello stesso Annuario, per alcune famiglie particolari famiglie in quanto lo stesso direttore dichiarava, nell'introduzione della edizione per quell'anno, di dissociarsi dal contenuto di alcuni di quelli, cos\u00ec come da alcuni cenni storici relativi a famiglie ritenute nobili pubblicati in articoli o supplementi del Giornale Araldico Genealogico Diplomatico Italiano, fondato da Giovan Battista di Crollalanza, non ritenendoli pi\u00f9 rispondenti a criteri di scientificit\u00e0 e di critica storica. \nA partire dalla XXVI edizione (1904) l'Annuario venne suddiviso nelle seguenti parti principali:\nRiconoscimenti.\nL'Accademia italiana d'araldica che pubblicava la prima serie dell'Annuario della Nobilt\u00e0 Italiana e il Giornale Araldico Genealogico Diplomatico Italiano pot\u00e9 fregiarsi, dal 1879, della prestigiosa qualifica di \"Regia\" ottenuta in concomitanza con la fondazione dell'Annuario della Nobilt\u00e0. \nLa medesima Accademia italiana d'araldica con voto unanime, decise di conferire la medaglia d'Oro dei benemeriti per le ricerche araldiche e genealogiche all'Annuario della Nobilt\u00e0 Italiana nel 1896, all'epoca diretto da Goffredo di Crollalanza.\nSeconda serie.\nNel 1998 venne fondata in Milano la nuova serie dell'Annuario, con la pubblicazione della XXVIII edizione, in due volumi, a cura di Andrea Borella, dapprima per i tipi della casa editrice S.A.G.I. (Societ\u00e0 Araldica Genealogica Internazionale) e poi a cura dell'\"Annuario della Nobilt\u00e0 Italiana Foundation Trust\". \nLa presidenza onoraria dell'opera venne assunta, nel gennaio 2000, da Onda di Crollalanza, nipote di Goffredo e di Aldo di Crollalanza e pronipote di Giovan Battista Crollalanza, fino alla di lei morte (18 agosto 2007), poi da Araldo di Crollalanza, fratellastro di Onda (morto il 29 novembre 2014). Attualmente presidente \u00e8 il figlio di quest'ultimo, Goffredo di Crollalanza (nato nel 1974). \nLa XXX (2006) e la XXXI edizione (2007-2010) furono presentate alla presenza di Amedeo di Savoia Aosta. La penultima edizione (2011-2014, XXXII) \u00e8 stata pubblicata nel dicembre 2014 e presentata il 7 febbraio 2015. La XXXIII edizione (2015-2020), in due volumi di 5851 pi\u00f9 tavole ed indice , \u00e8 stata stampata al principio del 2021 e contiene, oltre agli aggiornamenti genealogici su oltre 11.000 famiglie nobili, documenti inediti inerenti la successione dinastica nelle Case gi\u00e0 Sovrane dei Savoia, Borbone Due Sicilie, Borbone Parma ed Asburgo Lorena, quest'ultima sviluppata in un trattato di 335 pagine . \nSuddivisioni.\nCome per la prima serie le edizioni della seconda serie sono suddivise in parti.\nLa seconda serie venne inizialmente strutturata in sette parti principali, comprendenti ciascuna le schede delle seguenti categorie di famiglie classificate in ragione dei riconoscimenti nobiliari ottenuti:\nNella XXXI edizione (2007-2010) venne applicato un criterio leggermente diverso di classificazione:\nNella XXXII edizione (2011-2014) la struttura dell'opera \u00e8 ancora articolata nelle stesse 5 parti principali (meno la parte dei provvedimenti di riconoscimento dal Corpo della nobilt\u00e0 italiana). \nIn questa edizione \u00e8 inoltre presente un trattato di diritto dinastico applicato (Savoia, Borbone delle Due Sicilie, Borbone di Parma, Asburgo Lorena) e viene riportato il decreto di riordino dell'araldica della real casa di Savoia, firmato il 24 novembre 2012 da Amedeo di Savoia, e il decreto di riordino dell'araldica della real e ducale casa dei Borbone Parma, firmato il 29 novembre 2013 da Carlo Saverio di Borbone-Parma."}
{"id": "1817966", "revid": "1442080", "url": "https://it.wikipedia.org/wiki?curid=1817966", "title": "Punctum", "text": "Il Punctum (dal latino punto) \u00e8 il neuma pi\u00f9 elementare, insieme alla virga, utilizzato nel canto gregoriano. \nEsso corrisponde ad una nota isolata.\nIl \"punctum\" pu\u00f2 comparire anche nella notazione di un neuma composto, di solito per segnare dei neumi subpunctis o praepunctis. In queste stesse posizioni, il \"punctum inclinatum\" \u00e8 una forma in losanga utilizzato nella notazione quadrata gregoriana dei neumi composti quindi in posizione non isolata.\nOrigine.\nL'accento grave della notazione accentuata si \u00e8 trasformato graficamente col tempo in un piccolo tratto orizzontale pi\u00f9 o meno ridotto ad un punto, da cui \u00e8 risultato il punctum ed il tractulus pi\u00f9 largo, che \u00e8 in effetti un punctum episemato. Le due forme sono ben distinte nelle notazioni corsive di san Gallo e di Laon, come li si pu\u00f2 vedere nel \"Graduale triplex\", ma non sempre sono distinte con l'episema nelle edizioni di Solesme.\nInterpretazione melodica.\nQuando \u00e8 isolato su una sola sillaba, il \"punctum\" si oppone come nota grave nei movimenti melodici, in opposizione alla virga pi\u00f9 acuta.\nInterpretazione ritmica.\nIl \"punctum\" ha un valore leggero, neutro. Le note corrispondenti si fondono in un movimento collettivo che pu\u00f2 dunque essere rapido.\nAl contrario, il \"tractulus\" ha un valore sillabico pieno (\u00e8 la versione episemata del \"punctum\"), e ogni nota del movimento deve essere cantata nella sua individualit\u00e0, perci\u00f2 pi\u00f9 lentamente.\nLe serie solitamente sono omogenee, ma talvolta si incontra delle discese miste dove il \"tractulus\" posto alla fine di un inciso (ed \u00e8 ugualmente episemato in certi manoscritti. Al contrario, talvolta si incontrano casi di \"clivis subbipunctis\" , dove i due primi punti di una discesa sono dei \"tractulus\" episemati ed il resto ha un valore leggero di \"punctum\".\nNon \u00e8 il caso di raddoppiare la durata di un \"punctum\" in rapporto ad un \"tractulus\": per un ritmo di base \"limite\" dell'ordine di 150 note al minuto, un lieve rallentamento (120/min) pone dinanzi l'individualit\u00e0 delle note, quando una leggera accelerazione (180/min) pone innanzi un movimento d'insieme. Giocando da una parte all'altra di questo limite, \u00e8 possibile restituire queste sfumature senza rompere il \"legato\" ritmico d'insieme."}
{"id": "1817968", "revid": "1699816", "url": "https://it.wikipedia.org/wiki?curid=1817968", "title": "Ram Man", "text": "Ram Man \u00e8 un personaggio immaginario creato nel 1981 da Mattel per la linea di giocattoli dei \"Masters of the Universe\".\nSerie del 1983.\nRam Man \u00e8 uno dei primi personaggi ad essere immesso sul mercato. La storia narrata sui mini comics lo vedeva come un solitario, che non fidandosi di nessuno, attaccava chiunque si avvicinasse alla sua zona. In queste circostanza conosce He-Man, con cui, dopo una lunga serie di eventi, diventa amico. Una volta arrivato nella serie televisiva, per\u00f2 Ram Man diventa una specie di personaggio comico. Di statura bassa e in grado di combattere principalmente a testate, Ram Man \u00e8 un personaggio buono ed ingenuo, persino un po' infantile. Curiosamente il suo aspetto \u00e8 uno dei pi\u00f9 fedeli a quelli originali (utilizzati nelle action figure), fra tutti i personaggi.\nSerie del 2002.\nNel 2002 il personaggio di Ram Man studiato per la serie del 2002 unisce elementi del personaggio dei mini comics con altri tipici delle serie televisiva. Ram Man \u00e8 pi\u00f9 aggressivo e violento in battaglia, ma fuori dal campo di combattimento rimane sempre la spalla comica del gruppo, dotato di vezzi tipicamente infantili, come la paura del buio. Notevoli cambiamenti sono stati fatti anche al suo aspetto. Il \"nuovo\" Ram Man \u00e8 infatti decisamente imponente, al punto di esserlo anche pi\u00f9 dello stesso He-Man. Novit\u00e0 inedita \u00e8 la sua amicizia con Stratos."}
{"id": "1817970", "revid": "757396", "url": "https://it.wikipedia.org/wiki?curid=1817970", "title": "Real Madrid Baloncesto 2006-2007", "text": "Questa voce raccoglie le informazioni riguardanti il Real Madrid Baloncesto nelle competizioni ufficiali della stagione 2006-2007.\nStagione.\nLa stagione 2006-2007 del Real Madrid Baloncesto \u00e8 la 51\u00aa nel massimo campionato spagnolo di pallacanestro, la Liga ACB.\nRoster.\n\"Aggiornato al 14 luglio 2020.\""}
