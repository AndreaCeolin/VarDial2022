{"id": "1907907", "revid": "80598", "url": "https://it.wikipedia.org/wiki?curid=1907907", "title": "I Romans", "text": "I Romans sono un gruppo musicale italiano, fondato nel 1959.\nNell'arco di tre decenni si sono spostati dal beat delle origini alla musica leggera pi\u00f9 melodica.\nStoria del complesso.\nGli inizi.\nIl complesso viene fondato nel 1959 per l'iniziativa di Renato Lodispoto che lasciato il gruppo The Happy Friends, per formarne uno pi\u00f9 moderno, contatta alla Galleria Colonna a Roma lo studente di ragioneria Ignazio Polizzi Carbonelli (Polizzy) che si presenta come pianista e cantante (di origine nobile: il suo trisnonno era stato anche ministro nel Regno delle due Sicilie). Insieme contattano un compagno di Polizzy, Alberto Cori, sassofonista. I tre contattano uno studente dell'Accademia nazionale di Santa Cecilia, Diego Petrera, batterista, ed iniziano i primi concerti nella loro citt\u00e0, dove si presentano con il nome I Romans, ideato da Alberto Cori, visto che i quattro ragazzi sono tutti romani.\nManca per\u00f2 un chitarrista, e proprio durante un'esibizione al dancing \"Olimpo\", al quartiere Tuscolano, vengono contattati da un ragazzo, Claudio Natili, studente di liceo classico e amico di un loro compagno di scuola (oltre che nipote del celebre autore di testi Alvise Natili, autore di classici della canzone napoletana come \"Aggio perduto 'o suonno\" e \"Palombella\" e di canzoni in italiano come il successo di Luciano Tajoli \"Mimosa\"), che suona la chitarra ed entra nel gruppo dopo un provino.\nIniziano anche le esibizioni fuori Roma (nell'estate del 1960 suonano in Sicilia dove hanno successo alcune canzoni composte da Lodispoto), ed alle consuete cover si affiancano le prime canzoni scritte da Ignazio Polizzy e Claudio Natili (che, nel frattempo, hanno abbandonato gli studi).\nA causa della chiamata alle armi, dopo qualche anno Lodispoto lascia il gruppo (ma pi\u00f9 tardi riprendera' a suonare con lo pseudonimo di Renato Monitore ottenendo successo personale come\" piano bar \"), e viene sostituito ne I Romans da Alfredo Dentale.\nI primi dischi.\nDurante una serata li ascolta Ezio Leoni, direttore d'orchestra collaboratore di Walter Guertler e direttore artistico di alcune etichette del gruppo SAAR, che li porta alla Celson facendoli debuttare con un 45 giri con una canzone scritta da Mogol e Gino Paoli, \"La tua mano\": le vendite, per\u00f2, non sono incoraggianti, cos\u00ec come anche quelle dei dischi successivi, arrangiati dal maestro Caio Bascerano, \"Non vuoi ballare il twist\", \"Habibi twist\" e \"T'amo tamour\u00e9\", in cui i Romans si accostano ai ritmi di moda nel periodo.\nLa Celson, delusa dai risultati, liquida il gruppo, salvando per\u00f2 Ignazio a cui propone un contratto come solista: Polizzy lascia quindi il gruppo e viene sostituito da Dino Scollo; pochi mesi dopo anche Petrera lascia il gruppo, avendo vinto il concorso per entrae nell'Orchestra della Rai, sostituito da Rino De Lucia.\nL'attivit\u00e0 dal vivo per\u00f2, al contrario di quella discografica, prosegue con successo, ed i Romans, nella nuova formazione, continuano ad effettuare serate anche all'estero.\nVengono quindi notati da Alberto Carisch, che li porta ad una delle sue etichette, la MRC; ma anche i dischi di questo periodo non riscuotono grandi vendite, nonostante gli arrangiamenti ben curati dal maestro Renato Martini, collaboratore di Carisch ed in seguito anche autore per i Romans.\nLe vicissitudini della formazione.\nNel 1967 Cori lascia il gruppo, per ritirarsi dal mondo dello spettacolo (diventer\u00e0 amministratore di una casa di riposo per anziani); viene sostituito per\u00f2 non da un sassofonista ma da un secondo chitarrista di origine tarantina, Ninni Carucci, che rimane solo un anno per entrare poi ne I Gatti Rossi, gruppo che accompagner\u00e0 per un certo periodo Gino Paoli.\nAl suo posto un nuovo saxofonista, Umberto Benny (proveniente da una famiglia di musicisti con il padre Rolando violoncellista, ed il fratello Carlo fisarmonicista), che per\u00f2 decide in breve tempo di formare un gruppo suo, convincendo Scollo e De Lucia a seguirlo (il gruppo suoner\u00e0 fino al 1988 esibendosi in tutta Europa).\nNatili e Dentale contattano a questo punto nuovamente Ignazio, la cui carriera solista con la Celson non \u00e8 andata a buon fine e che continua ad esibirsi nei locali: Polizzy decide di tornare nel gruppo e porta con s\u00e9 il batterista Gianni Mennuni, proveniente da I Faraoni, ed \u00e8 questa formazione a quattro che registra la sigla della trasmissione televisiva \"Qui ci vuole un uomo\", la canzone \"Un uomo come me\" scritta da Leo Chiosso e Marcello Marchesi per il testo e da Gorni Kramer per le musiche.\nL'ascesa verso il successo.\nNel 1967 si classificano al terzo posto nella quarta edizione del Festival delle Rose, interpretando in abbinamento con Lara Saint Paul la canzone \"Il pieno\", che viene pubblicata come Lato B del disco contenente la versione della cantante eritrea, per la sua casa discografica, la CDI.\nScaduto il contratto con la MRC, i Romans passano alla Miura, una nuova etichetta, con la quale pubblicano altri due singoli (il primo contenente \"Finisce il mondo (insieme a noi)\", con testo di Leo Chiosso e musica di Arrigo Amadesi e Renato Martini) e scrivono canzoni per altri artisti della loro casa discografica (tra cui \"Le tue lettere\" per Mau Cristiani, che partecipa alla Mostra Internazionale di Musica Leggera nel 1969, poi vengono contattati dal maestro Gino Mescoli, che li porta alla Style.\nCon la nuova etichetta pubblicano in un anno ben cinque 45 giri (il primo, \"Nel fondo di un bicchiere\", esce in contemporanea con l'ultimo per la Miura, \"Lucy Lucy\") ed il primo 33 giri, Gente qui gente l\u00e0, che racchiude alcuni di questi brani pi\u00f9 degli inediti.\nNell'estate del 1971 riscuotono un buon successo con \"Sole sole mare mare\", tipica canzone estiva con la quale avrebbero dovuto essere in gara ad Un disco per l'estate. La partecipazione sfum\u00f2, ma l'appuntamento con la celebre manifestazione era stato solo rinviato.\n\"Un disco per l'estate\" e il successo.\nAll'inizio del 1972 Menunni, per alcuni contrasti con Alfredo Dentale, lascia il gruppo (entrando come batterista nel complesso di Little Tony), e viene sostituito da Alberto Catani; contemporaneamente il gruppo torna ad essere un quintetto, con l'ingresso di Antonio Coclite, proveniente dai Roll's 33, che diventa presto il cantante principale del gruppo.\nIl discografico e cantante Bruno Pallesi li contatta e propone loro un contratto con la sua etichetta, la Polaris: con il primo 45 giri partecipano a Un disco per l'estate 1972, e \"Voglia di mare\" (scritta da Polizzy e Natili insieme a Pallesi ed a Renato Martini) ottiene finalmente il grande successo, portando i Romans ai primi posti della hit parade e diventando una delle canzoni pi\u00f9 vendute dell'anno.\nIl successo si ripete con \"Anyway\", \"Mille nuvole\" e soprattutto \"Caro amore mio\", che partecipa al Festivalbar 1973 e che d\u00e0 il titolo al loro secondo album.\nA Un disco per l'estate 1974 propongono \"Il mattino dell'amore\" e l'anno successivo \"Stiamo bene insieme\", che diventa una delle loro canzoni pi\u00f9 note.\nAnche come autori riscuotono grande successo. \"Torner\u00f2\", scritta da Polizzy e Natili, viene incisa dai Santo California e diventa un successo internazionale; proprio il rifiuto di Coclite ad incidere questa canzone, oltre alle sue aspirazioni soliste, causa l'ennesimo cambio di formazione. Avviene dunque l'ingresso di Silvio Aloisio, alternativamente conosciuto come \"Daniele Montenero\" e \"Daniele Aloisio\", nelle vesti di nuovo cantante solista.\nCon il nuovo cantante, i Romans passano alla Yep, per cui pubblicano un altro grande successo, \"Coniglietto\", che arriva fino al quarto posto dei dischi pi\u00f9 venduti.\nLa crisi.\nNel 1977 inizia un periodo di crisi per il gruppo, non per motivi artistici ma per vicissitudini discografiche: i Romans decidono infatti di aprire una casa discografica, la Lovers, con cui pubblicano un album ed il 45 giri \"La mia donna\": ma la vecchia etichetta, la Polaris, da un lato pubblica un disco con due brani tratti dall'album del 1974, dall'altro li denuncia per inadempienza contrattuale, e la vertenza blocca cos\u00ec, di fatto, le nuove uscite discografiche (oltre che causare la chiusura dell'etichetta).\nGianni Boncompagni viene loro in aiuto, e decide di produrli per l'etichetta di sua propriet\u00e0, la Bus, distribuita dalla CGD: l'album pubblicato, I ricordi pi\u00f9 belli del nostro amore, arrangiato dal maestro Paolo Ormi, \u00e8 uno dei migliori della produzione del gruppo, ma esce proprio nel momento in cui Boncompagni rompe il contratto di distribuzione con la CGD, che di fatto ritira dal mercato tutti i dischi della Bus.\nCome se non bastasse, la Yep immette sul mercato un 45 giri con due provini risalenti a due anni prima.\nBoncompagni li mette in contatto con Flavio Carraresi, che li porta alla RCA Italiana: ma essendo ancora in corso le vertenze legali, \"Io tu e Santana\" non pu\u00f2 essere pubblicato con il loro nome, ed esce quindi a nome \"Orizzonte\".\nFinalmente nel 1980 riprendono a pubblicare dischi con il loro nome, ed esce un Q disc con quattro brani e l'anno successivo un nuovo album: ma i risultati commerciali sono deludenti.\nNello stesso periodo Polizzy e Natili, insieme a Carraresi, si dedicano alla scrittura di sigle televisive per i cartoni animati.\nCarraresi produce ancora un 45 giri nel 1982, \"Amer\u00f2\", e di l\u00ec a poco muore di un male incurabile; il gruppo sospende per qualche tempo l'attivit\u00e0, pubblicando ancora un 45 giri alla fine del decennio ed una raccolta con nuove incisioni dei loro successi l'anno successivo.\nDopo qualche tempo, nel 1998, muore Ignazio Polizzy, componente storico del gruppo.\nIl ritorno.\nCon il nuovo millennio, nel 2009 Daniele Aloisio (Silvio Aloisio/Daniele Montenero) e Claudio Natili hanno riformato i Romans con altri musicisti, riprendendo a suonare dal vivo e ad incidere.\nDal 2010 frequentano assiduamente cantando il loro vasto repertorio, il programma \"MilleVoci\" di Gianni Turco, dove nel 2013 lanciano un nuovo brano che denuncia la situazione sociale della giovent\u00f9 attuale dal titolo \"Ragazzi soli\".\nAppaiono per pochi secondi nella versione integrale del film Oscar \"La grande bellezza\" di Sorrentino mentre cantano \"Caro amore mio\"."}
{"id": "1907918", "revid": "120081924", "url": "https://it.wikipedia.org/wiki?curid=1907918", "title": "Regioni della Macedonia del Nord", "text": "Le regioni della Repubblica di Macedonia del Nord (in lingua macedone \"\u0440\u0435\u0433\u0438\u043e\u043d\") sono 8 divisioni territoriali prive di valore amministrativo e utilizzate prevalentemente per fini statistici. Ciascuna di esse comprende il territorio di pi\u00f9 comuni contigui della Repubblica della Macedonia del Nord.\nUna legge del 2009 ha poi attivato dei \"Centri di sviluppo\" corrispondenti a tali regioni che, pur non essendo enti locali non avendo poteri cogenti sui cittadini, sono dotati di personalit\u00e0 giuridica in quanto liberi consorzi di comuni volti allo sviluppo economico locale tramite l'attrazione di investimenti esteri. Unico organo di ogni regione \u00e8 l\u2019assemblea dei sindaci, che si riunisce a turno nei vari municipi e ha alle proprie dipendenze un piccolo gruppo di funzionari."}
{"id": "1907919", "revid": "36426", "url": "https://it.wikipedia.org/wiki?curid=1907919", "title": "Terra sigillata", "text": ""}
{"id": "1907922", "revid": "1632387", "url": "https://it.wikipedia.org/wiki?curid=1907922", "title": "Castello di Bolgheri", "text": "Il castello di Bolgheri \u00e8 un imponente maniero che si innalza scenograficamente al termine del celebre viale dei Cipressi, nel comune di Castagneto Carducci, in provincia di Livorno.\nStoria.\nDi origine medioevale, sin dal XIII secolo fu propriet\u00e0 della famiglia Della Gherardesca.\nNel 1895, su disegno di Tito Bellini, la facciata fu ristruttura in stile con la realizzazione della torre merlata in corrispondenza dell'ingresso al paese di Bolgheri.\nDalla contessa Alessandra della Gherardesca \u00e8 passato alla figlia, contessa Franca Spalletti Trivelli, e successivamente ereditato dalla nipote.\nDescrizione.\nIl castello di Bolgheri \u00e8 costituito da diversi corpi di fabbrica che si snodano attorno al nucleo originario del villaggio, nei pressi dell'antica chiesa dei Santi Giacomo e Cristoforo.\nL'elemento di maggior impatto \u00e8 la torre, a pianta rettangolare, caratterizzata da un arco a sesto acuto che d\u00e0 accesso al borgo; al di sopra \u00e8 posto lo stemma della famiglia Della Gherardesca, mentre pi\u00f9 in alto si aprono due finestre a bifora sovrapposte.\nCompletamente rivestito in mattoni rossi, il prospetto del castello \u00e8 definito dalla successione di analoghe bifore e monofore su due ordini ed \u00e8 delimitato alla sommit\u00e0 da una fascia merlata su archetti impostati su beccatelli.\nL'interno \u00e8 adibito ad abitazione e non \u00e8 visitabile."}
{"id": "1907925", "revid": "1573940", "url": "https://it.wikipedia.org/wiki?curid=1907925", "title": "Feihuquan", "text": "Feihuquan (\u98de\u864e\u62f3, Pugilato della Tigre Volante) \u00e8 uno stile di arti marziali cinesi.\nQuesta scuola si \u00e8 diffusa nell'area di Cangzhou in Hebei, durante il regno di Qianlong, nel 1743, infatti un maestro di Pechino, tale Zhang Guangyuan (\u5f20\u5149\u8fdc), si trasfer\u00ec nella contea di Nanpixian (\u5357\u76ae\u53bf). Zhang \u00e8 considerato prima generazione di questo stile. Suoi allievi furono Zhang Guichun (\u5f20\u8d35\u6625) e Gu Baoqing (\u987e\u5b9d\u5e86). Oltre a questi furono famosi praticanti di questo stile tra la fine dell'epoca della dinastia Qing e gli inizi dell'epoca repubblicana: Zhang Baoqin (\u5f20\u5b9d\u7434), Gu Linjie (\u987e\u6797\u6770), Meng Xigang (\u5b5f\u5e0c\u5c97), Gu Xiaozhi (\u987e\u5b5d\u679d, donna), Gu Xiaomei (\u987e\u5b5d\u6885, donna). Zhang Baoqin ha trasmesso lo stile nel Liaoning."}
{"id": "1907926", "revid": "118834", "url": "https://it.wikipedia.org/wiki?curid=1907926", "title": "Balletto classico", "text": ""}
{"id": "1907928", "revid": "767487", "url": "https://it.wikipedia.org/wiki?curid=1907928", "title": "Longquan", "text": "Longquan () \u00e8 una citt\u00e0-contea situata nella parte sud-occidentale della provincia cinese dello Zhejiang, nella prefettura di Lishui. \u00c8 famosa per le sue spade e per essere stata il luogo di produzione del celadon di Longquan durante la dinastia Song."}
{"id": "1907933", "revid": "1223843", "url": "https://it.wikipedia.org/wiki?curid=1907933", "title": "La fida ninfa", "text": "La fida ninfa (RV 714) \u00e8 un dramma per musica in tre atti di Antonio Vivaldi su libretto di Scipione Maffei.\nRappresentata in occasione dell'apertura del Teatro Filarmonico di Verona, l'allestimento fu curato da Francesco Galli Bibiena.\nIl libretto de \"La fida ninfa\" era stato stampato, a cura di Giulio Cesare Becelli, assieme ad opere teatrali di Scipione Maffei, fra cui la \"Merope\", nel 1730\nVicende dell'opera.\nQuesto \u00e8 un dei lavori della maturit\u00e0 di Vivaldi. \nIl rischio di monotonia che genera la sequenza di arie e recitativi \u00e8 sapientemente interrotto con l'inserzione di due duetti, un trio, un quartetto, un quintetto e un sestetto.\nA Vivaldi fu commissionata l'opera nel 1729. \nFini il suo lavoro l'anno successivo, ma la rappresentazione de La fida Ninfa, con cui si doveva inaugurare il Teatro Filarmonico, fu posticipata. Dalle cronache del tempo si pu\u00f2 capire il perch\u00e9: grandi concentrazioni di truppe tedesche erano allora ai confini della Repubblica e gli ufficiali di questi eserciti avevano richiesto l'autorizzazione per andare a Verona per assistere alla prima rappresentazione dell'opera. \nMa i dirigenti veneziani erano preoccupati di mostrare loro le debolezze difensive della Repubblica. Vivaldi e Maffei, l'autore del libretto, che aveva finanziato e si era speso per l'organizzazione dell'opera con un importo di 20.000 ducati - somma davvero eccezionale all'epoca - dovettero aspettare il 1732 per vedere messo in scena il loro lavoro.\nIl melodramma fu poi allestito dalla Corte Imperiale di Vienna nel 1737, in una rappresentazione data sotto il titolo Il Giorno felice. \nFu in seguito dimenticato e non pi\u00f9 rappresentato fino al 1958 al Th\u00e9\u00e2tre des Champs-\u00c9lys\u00e9es di Parigi e nel 1962 alla Piccola Scala di Milano diretta da Nino Sanzogno.\nL'opera \u00e8 raramente presente in cartellone.\nSinossi.\nLa trama del libretto non rende giustizia al suo autore, Francesco Scipione Maffei, un aristocratico di grande erudizione. A questo proposito, la Ninfa \u00e8 un'allegoria sul matrimonio, l'amore e gli impegni di fedelt\u00e0 sentimentale. Il libretto \u00e8 pieno di clich\u00e9, personaggi con caratteri sensibili, barbarici o neutri, ed errori di identit\u00e0. Ma \u00e8 opinione che la musica sublime di Vivaldi superi i limiti del testo. La storia si svolge nell'isola di Nasso nel mare Egeo, nella Grecia antica.\nAtto I.\nOralto, comandante pirata e signore di Nasso, rapisce un pastore, Narete, e le sue due figlie, Licori e Elpina. Licori era sposa di Osmino, che era stato anche lui rapito da soldati traci. Osmino, ora chiamato Morasto, diventa tenente di Oralto, ma nessuno lo riconosce. Il giovane \u00e8 angosciato quando scopre che altri suoi compatrioti sono stati ridotti in schiavit\u00f9. Il fratello di Osmino, Tirsi, vive anch'egli nell'isola. I suoi genitori gli avevano dato poi il nome di Osmino in memoria del fratello creduto morto. Si innamora quindi di Licori. Ma per attirarne l'attenzione e renderla gelosa, seduce sua sorella. Licori piace anche ad Oralto che chiede aiuto a Osmino/Morasto per aiutarlo a ottenere la ragazza. Nel frattempo, il vecchio Narete trova scolpito su un albero i nomi di Osmino e Licori.\nAtto II.\nLicori crede di aver riconosciuto in Osmino la persona a cui era destinata. Narete, tuttavia, tenta di negoziare con Oralto la redenzione di tutta la famiglia con un pagamento enorme al fine di ritornare in patria. Ma Oralto, irritato dal disprezzo di Licori, vuole venderli come schiavi del sultano. Morasto comincia la corte a Licori. Scopre tutta la verit\u00e0, ma teme di rivelare il segreto. Osmino dichiara apertamente i suoi sentimenti per Licori. Elpina, profondamente ferita, accusa Osmino di abusare della sua fedelt\u00e0. Narete, che indovina le intenzioni di Oralto, chiede l'aiuto di Morasto, il quale accetta di aiutarli.\nAtto III.\nOralto minaccia Licori di vendere il suo schiavo e la sua famiglia se non acconsente a sposarla. Licori pensa al suicidio e fugge. Nella sua corsa, inciampa e cade in un fiume. Narete trova un velo e lo mostra ad Oralto come prova dell'annegamento della figlia. Il tiranno si assenta e d\u00e0 il comando dell'isola a Morasto. Questo gli permette di rivelare la sua vera identit\u00e0: \u00e8 lui il vero Osmino. Licori, non affogata e fedele ai suoi voti, rinnova le sue promesse d'amore al primo fidanzato. Sono quindi volte le vele a Sciro, quando una terribile tempesta li sorprende in mare. Per fortuna. Giunone, piena di compassione per le miserie e l'amore indistruttibile di due giovani provati dalla sorte per lungo tempo, chiede a Eolo, il dio del vento, che calmi il mare."}
{"id": "1907934", "revid": "289592", "url": "https://it.wikipedia.org/wiki?curid=1907934", "title": "RV 714", "text": ""}
{"id": "1907935", "revid": "647919", "url": "https://it.wikipedia.org/wiki?curid=1907935", "title": "RV 732", "text": ""}
{"id": "1907936", "revid": "104017964", "url": "https://it.wikipedia.org/wiki?curid=1907936", "title": "Regione Nordorientale", "text": ""}
{"id": "1907940", "revid": "290948", "url": "https://it.wikipedia.org/wiki?curid=1907940", "title": "Punto di massimo", "text": ""}
{"id": "1907942", "revid": "290948", "url": "https://it.wikipedia.org/wiki?curid=1907942", "title": "Punto di minimo", "text": ""}
{"id": "1907944", "revid": "1573940", "url": "https://it.wikipedia.org/wiki?curid=1907944", "title": "Kongmenquan", "text": "Kongmenquan (\u5b54\u95e8\u62f3, Pugilato della Scuola Kong) \u00e8 uno stile delle arti marziali cinesi che \u00e8 classificabile come Nanquan diffuso nell'Hubei, ne \u00e8 una delle cinque scuole maggiori.\nQuesto un elenco di forme praticate in questo stile: Yun yan quan (\u4e91\u71d5\u62f3, Pugilato della Rondine e della Nuvola), Long shi quan (\u9f99\u72ee\u62f3, Pugilato del Drago e del Leone), Longhuquan (\u9f99\u864e\u6597), Bazhequan (\u516b\u6298\u62f3, Pugilato degli otto cambi di direzione), Zhanshanquan (\u6218\u5c71\u62f3, Pugilato della guerra e della montagna), ecc."}
{"id": "1907947", "revid": "1924342", "url": "https://it.wikipedia.org/wiki?curid=1907947", "title": "Jaded (Aerosmith)", "text": "Jaded \u00e8 una canzone della hard rock band statunitense Aerosmith. Scritta dal cantante della band Steven Tyler e da Marti Frederiksen, venne pubblicata il 13 marzo 2001 come primo singolo del loro tredicesimo album \"Just Push Play\".\nLa traduzione italiana che si avvicina di pi\u00f9 alla parola \"Jaded\" \u00e8 \"stanco\" o \"assuefatto\"; infatti \"Jaded\" significa che qualcuno ha provato talmente tante volte qualcosa da non recargli pi\u00f9 alcun effetto.\nVideo musicale.\nNel video della canzone, diretto da Francis Lawrence, la \"ragazza Jaded\" \u00e8 interpretata dall'attrice Mila Kunis."}
{"id": "1907949", "revid": "167951", "url": "https://it.wikipedia.org/wiki?curid=1907949", "title": "L'avvocato de Gregorio", "text": ""}
{"id": "1907951", "revid": "149727", "url": "https://it.wikipedia.org/wiki?curid=1907951", "title": "Damelack", "text": ""}
{"id": "1907952", "revid": "149727", "url": "https://it.wikipedia.org/wiki?curid=1907952", "title": "Joachimshof", "text": ""}
{"id": "1907953", "revid": "149727", "url": "https://it.wikipedia.org/wiki?curid=1907953", "title": "Sophiendorf", "text": ""}
{"id": "1907954", "revid": "149727", "url": "https://it.wikipedia.org/wiki?curid=1907954", "title": "Voigtsbr\u00fcgge", "text": ""}
{"id": "1907955", "revid": "1431409", "url": "https://it.wikipedia.org/wiki?curid=1907955", "title": "David Chevalier", "text": "Biografia.\nFiglio dell'attore e doppiatore Roberto Chevalier, inizia la sua attivit\u00e0 di doppiaggio all'et\u00e0 di otto anni. \u00c8 la voce ricorrente di Tom Hiddleston, Jason Biggs, Taylor Lautner e Ashton Kutcher, inoltre presta la sua voce a Jared Padalecki nelle serie televisive \"Una mamma per amica\" e \"Supernatural\" oltre ai film \"Il volo della fenice\" e \"La maschera di cera\". Ha anche doppiato Robert Pattinson nel ruolo di Cedric Diggory nel film \"Harry Potter e il calice di fuoco\".\nHa doppiato Tom Hiddleston nei film del Marvel Cinematic Universe nel ruolo di Loki, Adam Driver in ', ' e \"\", Emile Hirsch in \"La ragazza della porta accanto\" e molti altri. In ambito televisivo doppia Dave Annable in \"Brothers &amp; Sisters - Segreti di famiglia\" e Scott Grimes in \"E.R. - Medici in prima linea\", tra gli altri."}
{"id": "1907957", "revid": "287204", "url": "https://it.wikipedia.org/wiki?curid=1907957", "title": "Clapton Chronicles - The Best of Eric Clapton", "text": "Clapton Chronicles - The Best of Eric Clapton \u00e8 una raccolta di Eric Clapton, pubblicata nel 1999 e comprende oltre ai successi anche due nuovi singoli che sono \"Blue Eyes Blue\" scritta da Rob Cavallo e \"(I) Get Lost\" scritta dallo stesso Clapton."}
{"id": "1907962", "revid": "119406577", "url": "https://it.wikipedia.org/wiki?curid=1907962", "title": "Sieversdorf-Hohenofen", "text": "Sieversdorf-Hohenofen \u00e8 un comune di abitanti del Brandeburgo, in Germania.\nAppartiene al circondario dell'Ostprignitz-Ruppin ed \u00e8 amministrato dall'Amt Neustadt (Dosse).\nSuddivisione amministrativa.\nIl territorio comunale comprende due centri abitati, tuttavia privi dello \"status\" ufficiale di frazione:"}
{"id": "1907963", "revid": "149727", "url": "https://it.wikipedia.org/wiki?curid=1907963", "title": "Hohenofen", "text": ""}
{"id": "1907964", "revid": "297059", "url": "https://it.wikipedia.org/wiki?curid=1907964", "title": "Alfredo Savini", "text": "Biografia.\nFrequent\u00f2 l'Accademia di Belle Arti di Bologna\nNel 1900 fu nominato, per concorso, direttore dell'Accademia di belle arti Gian Bettino Cignaroli di Verona, succedendo a Mos\u00e8 Bianchi, e svolse tale incarico fino al 1924, quando, ancora in piena attivit\u00e0, mor\u00ec il 28 ottobre.\nFu suo merito l'avere rinnovato i metodi d'insegnamento dell'Accademia Cignaroli, con l'istituzione della \"scuola all'aperto\", per mettere gli allievi a contatto diretto con la natura.\nEttore Beraldini, Antonio Nardi, Guido Trentini, Giuseppe Zancolli, Alessandro Zenatello ed Angelo Zamboni furono suoi allievi.\nLa pittura di Alfredo Savini, ispirata all'ambiente che lo circondava, ma priva di effetti folcloristici e molto attenta all'armonia dei colori, \u00e8 stata collocata all'interno della corrente storico artistica italiana conosciuta come Verismo.\nNel periodo precedente alla Prima guerra mondiale, fu presente alla Biennale di Venezia del 1905 con il dipinto \"Pescatori a Garda\" (\"Accompagnando le reti\") .\nAl termine della Prima Guerra Mondiale fu parte attiva nella crescita culturale ed artistica della citt\u00e0 di Verona, collaborando alla realizzazione delle mostre tenute nel palazzo del Museo Civico, come l'Esposizione d'Arte \"Pro Assistenza Civica\" del 1918, alla quale partecip\u00f2 con alcune sue opere, e l\"'Esposizione Cispadana di Belle Arti degli artisti soldati e congedati\" del 1919.\nNel 1925 gli fu riservata la prima sala nella XXXIX Esposizione Nazionale d'Arte della Societ\u00e0 di Belle Arti di Verona.\nNel 1974 gli fu dedicata una mostra commemorativa a Bologna, nel complesso monumentale del Baraccano.\nSue opere si trovano presso:"}
{"id": "1907966", "revid": "1442080", "url": "https://it.wikipedia.org/wiki?curid=1907966", "title": "Birmingham Senior Cup", "text": "La Birmingham Senior Cup \u00e8 un trofeo calcistico organizzato dalla Birmingham County Football Association. La prima edizione, nel 1875, \u00e8 stata vinta dal Tipton. La competizione, pur non essendo ufficiale, \u00e8 una delle pi\u00f9 antiche del mondo.\n\u00c8 riservata soltanto alle maggiori squadre delle West Midlands, come Aston Villa, Birmingham City, West Bromwich Albion, Coventry City, Walsall e Wolverhampton Wanderers. Negli ultimi anni, comunque, i grandi club hanno partecipato con le riserve o addirittura la squadra giovanile, diminuendo cos\u00ec le loro chance di vittoria.\nLo \u00e8 attualmente la squadra campione in carica, avendo battuto l' per 2-1.\nFinali.\n1875-76 Tipton 1-0 \n1876-77 Wednesbury Old Athletic 3-2 Stafford Road\n1877-78 Shrewsbury Town 2-1 Wednesbury Strollers\n1878-79 Wednesbury Old Athletic 3-2 Stafford Road\n1879-80 3-1 Saltley College\n1880-81 Walsall Swifts 1-0 \n1881-82 2-1 Wednesbury Old Athletic\n1882-83 3-2 Wednesbury Old Athletic\n1883-84 4-0 Walsall Swifts\n1884-85 2-0 Walsall Swifts\n1885-86 West Bromwich Albion 1-0 Walsall Swifts\n1886-87 Long Eaton Rangers 1-0 West Bromwich Albion\n1887-88 3-2 West Bromwich Albion\n1888-89 3-0 Wolverhampton Wanderers\n1889-90 3-0 West Bromwich Albion\n1890-91 3-0 Wednesbury Old Athletic\n1891-92 Wolverhampton Wanderers 5-2 West Bromwich Albion\n1892-93 Wolverhampton Wanderers 3-0 \n1893-94 Wolverhampton Wanderers \"beat\" West Bromwich Albion\n1894-95 West Bromwich Albion 1-0 \n1895-96 2-0 Sheffield United\n1896-97 Walsall 2-1 Wolverhampton Wanderers\n1897-98 Walsall 3-1 Wolverhampton Wanderers\n1898-99 4-1 Port Vale\n1899-00 Wolverhampton Wanderers 2-1 Port Vale\n1900-01 Stoke 4-3 \n1901-02 Wolverhampton Wanderers 1-0 \n1902-03 3-0 West Bromwich Albion\n1903-04 3-1 Wolverhampton Wanderers\n1904-05 Small Heath 7-2 West Bromwich Albion\n1905-06 3-1 Birmingham\n1906-07 Birmingham 5-3 Wolverhampton Wanderers\n1907-08 6-0 Walsall\n1908-09 2-1 Wolverhampton Wanderers\n1909-10 2-1 Stoke\n1910-11 Coventry City 2-1 Stourbridge\n1911-12 2-1 Willenhall Pickwick\n1912-13 Port Vale 1-0 Wolverhampton Wanderers\n1913-14 Stoke 2-1 Port Vale\n1914-15 Birmingham 2-0 Stoke\n1915-19 \"No competition due to World War I\"\n1919-20 Birmingham 3-0 Stoke\n1920-21 Birmingham 5-1 Stoke\n1921-22 Birmingham 2-1 Wellington Town\n1922-23 Coventry City 2-1 Bilston United\n1923-24 Wolverhampton Wanderers 2-1 \n1924-25 Redditch Town 1-0 Cradley Heath\n1925-26 Burton Town 3-0 Wellington Town\n1926-27 Cradley Heath 1-0 Burton Town\n1927-28 Burton Town 3-2 Hereford United\n1928-29 Burton Town 2-0 Hereford United\n1929-30 Oakengates Town 3-1 Kidderminster Harriers\n1930-31 Nuneaton Town 4-2 Evesham Town\n1931-32 Redditch Town 3-2 Brierley Hill Alliance\n1932-33 Brierley Hill Alliance 3-2 Redditch Town\n1933-34 Kidderminster Harriers 2-1 Dudley Town\n1934-35 Kidderminster Harriers 5-2 Nuneaton Town\n1935-36 Hednesford Town 3-1 Burton Town\n1936-37 Brierley Hill Alliance 5-2 Tamworth\n1937-38 Kidderminster Harriers 2-1 Burton Town\n1938-39 Redditch Town 1-0 Darlaston Town\n1939-45 \"No competition due to World War II\"\n1945-46 Kidderminster Harriers 5-0 Stourbridge\n1946-47 Wellington Town 2-1 Bromsgrove Rovers\n1947-48 Atherstone Town 2-0 Bromsgrove Rovers\n1948-49 Nuneaton Borough 2-1 Banbury Spencer\n1949-50 Stourbridge 2-1 Bedworth Town\n1950-51 Lockheed (Leamington) 3-1 Hereford United\n1951-52 Brierley Hill Alliance 2-1 Halesowen Town\n1952-53 Brierley Hill Alliance 2-1 Nuneaton Borough\n1953-54 Burton Albion 2-1 Brierley Hill Alliance\n1954-55 Brush Sports 1-1 Hinckley Athletic\n1955-56 Nuneaton Borough 2-0 Brush Sports\n1956-57 Lockheed (Leamington) 2-0 Redditch United\n1957-58 Moor Green 1-0 Lockheed (Leamington)\n1958-59 Stourbridge 2-1 Lockheed (Leamington)\n1959-60 Nuneaton Borough 1-0 Banbury Spencer\n1960-61 Tamworth 3-1 Rugby Town\n1961-62 Lockheed (Leamington) 5-1 Rugby Town\n1962-63 Stratford Town 2-1 Lockheed (Leamington)\n1963-64 Kidderminster Harriers 3-2 Tamworth\n1964-65 Kidderminster Harriers 3-1 Dudley Town\n1965-66 Tamworth 3-1 Kidderminster Harriers\n1966-67 Kidderminster Harriers 6-3 Nuneaton Borough\n1967-68 Stourbridge 4-3 Halesowen Town\n1968-69 Tamworth 6-3 Bilston Town\n1969-70 Lockheed (Leamington) 3-0 Burton Albion\n1970-71 Rugby Town 2-0 Burton Albion\n1971-72 Lockheed (Leamington) 1-0 Highgate United\n1972-73 Darlaston Town 2-1 AP Leamington\n1973-74 Highgate United 3-2 Darlaston Town\n1974-75 Atherstone Town 1-0 AP Leamington\n1975-76 Worcester City 1-0 Stourbridge\n1976-77 Redditch United 3-0 Atherstone Town\n1977-78 Nuneaton Borough 1-0 Redditch United\n1978-79 Bedworth United 2-0 AP Leamington\n1979-80 Nuneaton Borough 2-0 Lye Town\n1980-81 Bedworth United 2-0 Alvechurch\n1981-82 Bedworth United 4-2 Alvechurch\n1982-83 Birmingham City 1-0 \n1983-84 Halesowen Town 1-0 Dudley Town\n1984-85 3-1 Wednesfield Social\n1985-86 Dudley Town 4-2 Willenhall Town\n1986-87 Wolverhampton Wanderers 2-1 Burton Albion\n1987-88 West Bromwich Albion 3-1 Bedworth United\n1988-89 VS Rugby 1-0 Bromsgrove Rovers\n1989-90 West Bromwich Albion 2-0 Atherstone United\n1990-91 West Bromwich Albion 2-0 Nuneaton Borough\n1991-92 VS Rugby 3-0 Birmingham City\n1992-93 Nuneaton Borough 2-0 VS Rugby\n1993-94 Walsall 3-0 Hednesford Town\n1994-95 Solihull Borough 2-0 \n1995-96 Birmingham City 2-0 \n1996-97 Burton Albion 3-1 Tamworth\n1997-98 Halesowen Town 3-1 Redditch United\n1998-99 Birmingham City 4-1 Wolverhampton Wanderers\n1999-00 Birmingham City 1-0 Walsall\n2000-01 Moor Green 3-1 Tamworth\n2001-02 Nuneaton Borough 2-0 West Bromwich Albion \"(dopo i tempi supplementari)\"\n2002-03 Birmingham City 2-0 Moor Green \"(dopo i tempi supplementari)\"\n2003-04 Moor Green 1-0 Wolverhampton Wanderers\n2004-05 Redditch United 3-2 Birmingham City\n2005-06 Willenhall Town 1-0 Stourbridge\n2006-07 Coventry City 3-2 Walsall \"(dopo i tempi supplementari)\"\n2007-08 Birmingham City 5-0 Burton Albion"}
{"id": "1907967", "revid": "399", "url": "https://it.wikipedia.org/wiki?curid=1907967", "title": "Accademia di belle arti Gian Bettino Cignaroli", "text": "L'Accademia di Belle Arti Gian Bettino Cignaroli, con sede a Verona, fu costituita nel 1764 con la trasformazione in pubblica istituzione dell'antica \"Accademia del Disegno\".\nL'accademia di Verona, una delle pi\u00f9 antiche accademie di belle arti del mondo, \u00e8 una delle cinque \"Accademie storiche\" italiane. Giambettino Cignaroli ne fu il primo direttore, dalla sua istituzione fino al 1770, e a lui succedettero Giovanni Battista Rusca fino al 1774, Francesco Lorenzi fino al 1780, Pietro Antonio Perotti fino al 1786, Angelo Da Campo, Saverio Dalla Rosa, fino ad arrivare a tempi pi\u00f9 recenti con Napoleone Nani, Mos\u00e8 Bianchi, Alfredo Savini dal 1900 al 1924. A questi subentrarono nel 1925 Egidio Girelli nella direzione, gi\u00e0 insegnante di scultura, e nell'insegnamento della pittura Antonio Nardi (pittore), ininterrottamente dal 1924 al 1965, inizialmente in collaborazione con Guido Trentini.\nNel 2007 sono stati istituiti nell'Accademia Cignaroli diplomi accademici di primo livello (equipollenti alla laurea) e di secondo livello (equipollenti alla laurea magistrale). Fino al 2006 invece l'offerta formativa prevedeva 4 + 1 anni di studio con rilascio di diploma accademico di belle arti equipollente al diploma di alta formazione delle universit\u00e0 europee ed americane Master of Fine Arts, con indirizzi in pittura, scultura, scenografia e decorazione.\nDall\u2019A.A. 2012/2013 l\u2019Accademia rilascia il diploma accademico in Restauro a ciclo unico quinquennale per i profili formativi PFP1 (Materiali lapidei e derivati. Superfici decorate dell\u2019architettura) e PFP2 (Manufatti dipinti su supporto ligneo e tessile. Manufatti scolpiti in legno. Arredi e strutture lignee. Manufatti in materiali sintetici lavorati, assemblati e/o dipinti).\nStoria.\nL\u2019istituzione dell\u2019Accademia di Pittura di Verona, il 18 dicembre del 1764, sotto l\u2019egida di Giambettino Cignaroli (1706-1770), pittore acclamato ben oltre i confini locali, suggell\u00f2 il riconoscimento della scuola pittorica veronese, erede di una lunga e prestigiosa tradizione. \u00c8 documentato che gi\u00e0 nel corso del Settecento artisti e nobili \u201cdilettanti\u201d si riunivano in una \u201cAccademia veronese del Disegno\u201d per esercitarsi nella copia del nudo, in dimore private messe a disposizione dagli accademici. Tra questi figuravano anche il conte Alessandro Pompei, pittore e architetto, e il marchese Scipione Maffei, l\u2019erudito di fama europea che segn\u00f2 profondamente la cultura veronese nell\u2019et\u00e0 dell\u2019Illuminismo. \u00c8 lecito ipotizzare che proprio la frequentazione di questa straordinaria figura di intellettuale, che aveva dato vita nella citt\u00e0 scaligera al primo museo pubblico d\u2019Europa, abbia sollecitato il Cignaroli a istituzionalizzare la \u201cAccademia del Disegno\u201d con un contributo annuo della Municipalit\u00e0 veronese e l\u2019uso di un edificio di propriet\u00e0 comunale.\nApprovati dal Senato veneziano i Capitoli accademici all\u2019inizio del 1765, l\u2019Accademia di Pittura veronese inizi\u00f2 la sua attivit\u00e0 con il Cignaroli \u201cdirettore perpetuo\u201d, tre presidenti (tra i quali il gi\u00e0 citato conte Pompei che progett\u00f2 la nuova \u201cStanza del nudo\u201d), tre \u201cMaestri di pittura\u201d, nominati ogni anno, e trentatr\u00e9 pittori aggregati con la qualifica di fondatori.\nGli anni che seguirono la campagna d\u2019Italia di Napoleone e la caduta della Repubblica di Venezia, in una citt\u00e0 a lungo contesa tra francesi e austriaci, non furono facili per l\u2019istituzione, nel frattempo intitolata Accademia di Pittura e Scultura. Il difficile compito di dirigere l\u2019Accademia sotto il governo filofrancese del Regno d\u2019Italia (1805-1814) e poi sotto la Restaurazione austriaca, spett\u00f2 a Saverio Dalla Rosa (1745-1821), pittore formatosi alla scuola dello zio Giambettino Cignaroli, che resse le sorti dell\u2019intera vita artistica veronese in quella difficile fase storica. Mentre era impegnato come catalogatore e conservatore del patrimonio artistico veronese, allora minacciato dalle soppressioni napoleoniche, e si dedicava all\u2019ambizioso progetto di una storia illustrata della pittura veronese, Dalla Rosa si adoper\u00f2 nella riorganizzazione dell\u2019Accademia dotandola di nuovi strumenti didattici e selezionando anche in vista della formazione degli studenti dipinti di antichi maestri che avrebbero costituito il nucleo della pinacoteca pubblica, allestita nel 1812 nella sala del Consiglio del Comune (allora nella Loggia di Fra Giocondo).\nL\u2019Accademia sarebbe per\u00f2 stata contigua al museo, come \u00e8 avvenuto per molte importanti istituzioni accademiche italiane, soltanto a partire dal 1856 quando venne trasferita nel sanmicheliano palazzo Pompei alla Vittoria, che proprio allora ospitava nelle sue sale il Museo civico.\nSe negli anni che precedettero l\u2019annessione di Verona al Regno d\u2019Italia, molti giovani veronesi preferivano cercare in altre citt\u00e0 italiane la via del successo (\u00e8 il caso di Vincenzo Cabianca che dopo un\u2019iniziale formazione nell\u2019Accademia veronese si trasfer\u00ec prima a Venezia e a Bologna e quindi a Firenze dove si un\u00ec al gruppo dei Macchiaioli), negli anni Settanta dell\u2019Ottocento l\u2019Accademia veronese si distinse per particolare vivacit\u00e0 grazie al potenziamento dell\u2019istituzione, reso possibile dal lascito del conte Paolo Brenzoni. Dopo un concorso nazionale fu chiamato a dirigere la scuola e ad insegnarvi pittura Napoleone Nani (1841-1899), pittore veneziano di vocazione \u201cverista\u201d che seppe portare a Verona la moderna esperienza didattica dell\u2019Accademia di Venezia, da tempo riformata da Pietro Selvatico. Alla sua scuola si formarono anche Angelo Dall\u2019Oca Bianca e Vincenzo De\u2019 Stefani, destinati a mietere grandi consensi nelle mostre internazionali di fine secolo.\nL'attivit\u00e0 nel 900 e la nuova sede.\nUna straordinaria vitalit\u00e0 contraddistinse l\u2019Accademia nel primo quarto del Novecento quando alla guida dell\u2019istituzione, passata per un breve periodo nelle mani di Mos\u00e8 Bianchi, fu chiamato il bolognese Alfredo Savini (1868-1924), poi coadiuvato dal divisionista Baldassare Longoni. I numerosi pittori di talento formatisi in quegli anni, da Antonio Nardi a Guido Trentini, da Ettore Beraldini a Giuseppe Zancolli, da Angelo Zamboni a Pino Casarini, ebbero poi la ventura di confrontarsi con Felice Casorati, nella sua stagione veronese, e con il gruppo degli artisti di Ca\u2019 Pesaro. Alla met\u00e0 degli anni Venti, nell\u2019Accademia Cignaroli, dove Antonio Nardi era succeduto a Savini e Egidio Girelli insegnava scultura, si incrociarono personalit\u00e0 come Giacomo Manz\u00f9 e Fiorenzo Tomea, Sandro Bini e Renato Birolli, che anche dopo il trasferimento a Milano continu\u00f2 a rimanere legato agli ambienti artistici della sua citt\u00e0.\nNel 1924, con il concorso del Comune e della Provincia di Verona, all\u2019Accademia, che nel 1895 si era trasferita nel palazzo della Ragione, fu annesso il Liceo Artistico, che ha affiancato l\u2019Accademia anche nelle sue successive sedi: dal 1927, di nuovo, palazzo Pompei, palazzo Forti tra il 1941 e il 1943, castel San Pietro e infine, dal 1949, il cinquecentesco palazzo Verit\u00e0 Montanari, che ancora ospita la storica istituzione.\nNel 1984 l\u2019Accademia di Belle Arti di Verona ha ottenuto il riconoscimento legale delle Scuole di Pittura, Scultura e Scenografia, cui si sono aggiunte nel 1998 la Scuola di Decorazione e nel 2003 quelle sperimentali di Restauro e di Progettazione artistica per l\u2019impresa.\nNel 2009 ha ottenuto l\u2019accreditamento e il riordino di cinque corsi triennali di 1\u00ba livello e nel 2012 l\u2019accreditamento del corso quinquennale a ciclo unico in Restauro.\nIn data 5 marzo 2012, con l\u2019Accademia di Belle Arti \u201cG.B. Cignaroli\u201d, il Comune di Verona e la Provincia di Verona, si \u00e8 costituita la Fondazione Accademia di Belle Arti di Verona, iscritta nel registro delle Persone Giuridiche dalla Prefettura di Verona con decreto n. 230 del 17 ottobre 2012. La Fondazione Accademia di Belle Arti di Verona prosegue senza soluzione di continuit\u00e0 l\u2019opera svolta dall\u2019Accademia di Belle Arti \u201cG.B. Cignaroli\u201d relativamente all\u2019attivit\u00e0 didattica utile a far conseguire dei titoli di studio equiparati alla Laurea di 1\u00ba e 2\u00ba livello, nell\u2019ambito del sistema dell\u2019Alta formazione artistica e musicale afferente al Ministero dell\u2019Istruzione, dell\u2019Universit\u00e0 e della Ricerca.\nBiblioteca.\nLa biblioteca, situata al piano terreno di Palazzo Verit\u00e0 Montanari, possiede circa 4500 volumi e da varie riviste cessate. Il patrimonio \u00e8 costituito essenzialmente da pubblicazioni che privilegiano le discipline storico-artistiche e gli insegnamenti attivati in Accademia. I volumi catalogati sono circa 1600 e confluiscono nel catalogo collettivo on line del sistema universitario veronese."}
{"id": "1907968", "revid": "767487", "url": "https://it.wikipedia.org/wiki?curid=1907968", "title": "Semiramide (Vivaldi)", "text": "Semiramide (RV 733) \u00e8 un dramma per musica in tre atti di Antonio Vivaldi su libretto di Francesco Silvani.\nUltima collaborazione tra il Teatro arciducale di Mantova (dove Vivaldi era stato \"impresario\" tra il 1718 e il 1720), l'opera vede la partecipazione del giovane castrato Marianino Nicolini nel ruolo di \"Oronte\" assieme alla celebre \"prima donna\" Anna Gir\u00f2 (\"Semiramide\") e, come \"primo uomo\", al contralto Maria Maddalena Pieri (\"Nino\"), famosa per le sue interpretazioni in travesti."}
{"id": "1907969", "revid": "289592", "url": "https://it.wikipedia.org/wiki?curid=1907969", "title": "RV 733", "text": ""}
{"id": "1907973", "revid": "119406608", "url": "https://it.wikipedia.org/wiki?curid=1907973", "title": "St\u00fcdenitz-Sch\u00f6nermark", "text": "St\u00fcdenitz-Sch\u00f6nermark \u00e8 un comune di abitanti del Brandeburgo, in Germania.\nAppartiene al circondario dell'Ostprignitz-Ruppin ed \u00e8 parte della comunit\u00e0 amministrativa di Neustadt (Dosse).\nSuddivisione amministrativa.\nIl territorio comunale comprende 2 centri abitati, tuttavia privi dello \"status\" ufficiale di frazione:"}
{"id": "1907974", "revid": "599013", "url": "https://it.wikipedia.org/wiki?curid=1907974", "title": "Stefano Della Santa", "text": "Professionista dal 1989 al 2000, vinse due edizioni della Vuelta a Andaluc\u00eda, una Setmana Catalana e una Euskal Bizikleta.\nCarriera.\nDalla Santa ottenne tredici vittorie nel corso dei suoi undici anni di professionismo: vittorie di buon livello ottenute soprattutto in brevi corse a tappe, su cui spiccano la Euskal Bizikleta 1994 e il Giro di Campania dell'anno precedente.\nNel 1994 fece parte della spedizione azzurra per la prova in linea ai mondiali di Agrigento, nella quale per\u00f2 si ritir\u00f2; l'anno dopo fu ancora in Nazionale per i Mondiali colombiani, ma come riserva (come nel 1993 a Oslo)."}
{"id": "1907975", "revid": "1921867", "url": "https://it.wikipedia.org/wiki?curid=1907975", "title": "Evil Genius (videogioco)", "text": "Evil Genius \u00e8 un videogioco di simulazione e strategia in tempo reale sviluppato da Elixir Studios e pubblicato da Sierra Entertainment nel 2004. Il giocatore ha lo scopo di costruire e amministrare, nell'entroterra di un'isola sperduta, la propria \"Base del Male\", interpretando il ruolo del tipico e stereotipato Villain hollywoodiano.\nA partire dal marzo 2006 i diritti appartengono alla Rebellion Developments.\nAltre versioni.\nL'8 agosto 2013 Rebellion Developments ha annunciato tramite l'account ufficiale di Twitter l'uscita di un gioco online chiamato \"Evil Genius Online\". La versione online, disponibile per Facebook, iOs e Android, \u00e8 stata chiusa il 6 febbraio 2017.\nIl 30 giugno 2017 l'azienda britannica ha comunicato di aver iniziato lo sviluppo della seconda versione del gioco, denominata \"Evil Genius 2\"."}
{"id": "1907976", "revid": "149727", "url": "https://it.wikipedia.org/wiki?curid=1907976", "title": "St\u00fcdenitz", "text": ""}
{"id": "1907978", "revid": "188323", "url": "https://it.wikipedia.org/wiki?curid=1907978", "title": "Rapporto di riduzione", "text": ""}
{"id": "1907981", "revid": "110157", "url": "https://it.wikipedia.org/wiki?curid=1907981", "title": "Yumenquan", "text": "Yumenquan \u00e8 un nome di tre stili di arti marziali cinesi, entrambi classificabili come Nanquan, che hanno lo stesso suono ma ideogrammi e significati differenti:"}
{"id": "1907983", "revid": "547034", "url": "https://it.wikipedia.org/wiki?curid=1907983", "title": "Matteo Tagliariol", "text": "Biografia.\nAi Mondiali di San Pietroburgo, in Russia, Tagliariol nel 2007 aveva conquistato un nono posto nella spada individuale e un brillante argento con la squadra. Nel 2008 a Kiev, in Ucraina, ha conquistato un bronzo agli Europei nella prova a squadre.\nNella stagione 2007/08 l'atleta trevigiano si \u00e8 imposto in tre prove di spada in Coppa del Mondo: a Tallinn (Estonia), Berna (Svizzera) e Montr\u00e9al (Canada).\nAi giochi olimpici di Pechino 2008 ha battuto nettamente in finale il francese Fabrice Jeannet per 15-9, portando all'Italia la prima medaglia d'Oro dell'edizione e riportando in azzurro l'oro nella spada individuale, che mancava all'Italia da Roma 1960 quando a vincere fu Giuseppe Delfino. Nella stessa edizione dei Giochi ha fatto parte della squadra azzurra di spada che ha ottenuto la medaglia di bronzo, insieme a Stefano Carozzo, Diego Confalonieri e Alfredo Rota. Nel 2009, al Mondiale di scherma di Antalya, ha vinto l'Argento nella gara individuale di spada.\nAllenato, a inizio carriera, da Ettore Geslao, maestro della societ\u00e0 sportiva \"Lame della Marca Trevigiana\", si trasferisce poi con Angelo Mazzoni, presso il Circolo Schermistico del Giardino. \u00c8 tuttora atleta del Centro Sportivo dell'Aeronautica Militare.\nNel 2008 ha partecipato alla terza edizione del reality La Talpa, momento celebre di questa edizione \u00e8 stato il superamento di una prova da parte dell'atleta che prevedeva la rasatura del capo a crudo con utensili primitivi.\n\u00c8 stato anche testimonial assieme a sua madre Francesca per P&amp;G attraverso il brand Dash.\nPalmar\u00e8s.\nIn carriera ha conseguito i seguenti risultati:\nVincitore individuale classifica finale 2008\nTelevisione.\n2008 - La Talpa"}
{"id": "1907987", "revid": "1305772", "url": "https://it.wikipedia.org/wiki?curid=1907987", "title": "Taste of India", "text": "Taste of India \u00e8 una canzone della band hard rock statunitense Aerosmith, scritta dai membri della band Steven Tyler e Joe Perry e dallo scrittore Glen Ballard.\nContenuta come quarta traccia nel dodicesimo album della band \"Nine Lives\", venne pubblicata nel 1997 come singolo promozionale solo per le radio."}
{"id": "1907989", "revid": "149727", "url": "https://it.wikipedia.org/wiki?curid=1907989", "title": "Berlino-Tegel", "text": ""}
{"id": "1907992", "revid": "767487", "url": "https://it.wikipedia.org/wiki?curid=1907992", "title": "Falling in Love (Is Hard on the Knees)", "text": "Falling in Love (Is Hard on the Knees) \u00e8 una canzone del gruppo hard rock americano Aerosmith. Venne scritta dal frontman della band Steven Tyler, il chitarrista Joe Perry e il collaboratore Glen Ballard.\nLa canzone fu pubblicata con successo come primo singolo dell'album \"Nine Lives\" nel 1997.\nVideo musicale.\nIl videoclip del brano \u00e8 stato diretto da Michael Bay e si contraddistingue per il suo scenario surreale, descritto come \"un incrocio tra \"L'esercito delle 12 scimmie\" e \"Brazil\"\", che rappresenta una parodia del modo di fare video tipico del movimento grunge. Nel video compare anche la modella e attrice Angie Everhart.\n\u00c8 stato votato come \"miglior video rock\" agli MTV Video Music Awards 1998."}
{"id": "1907993", "revid": "6340", "url": "https://it.wikipedia.org/wiki?curid=1907993", "title": "Azureus", "text": ""}
{"id": "1907997", "revid": "2146321", "url": "https://it.wikipedia.org/wiki?curid=1907997", "title": "Un ciclone in convento", "text": "Un ciclone in convento (\"Um Himmels Willen\") \u00e8 una serie televisiva tedesca trasmessa dall'8 gennaio 2002 al 15 giugno 2021 per venti stagioni su Das Erste, il canale nazionale della TV pubblica tedesca ARD.\nIn Italia i diritti sono stati acquisiti da Rai, che ha trasmesso la serie su Rai 1 dal 2 luglio 2004. Dal 9 dicembre 2013 viene replicata dal canale televisivo Rai Premium, in prima serata, a partire dalla prima stagione. Dal 28 dicembre 2015 la serie \u00e8 stata riproposta su Rai 2 alle 8:00 e in questa replica \u00e8 stato trasmesso l'episodio 8 della decima stagione, rimasto sino ad allora inedito in Italia.\nTrama.\nLa serie descrive la turbolenta vita delle poche suore rimaste nel convento della fittizia citt\u00e0 di Kaltenthal, nella Baviera inferiore. Gli episodi ruotano maggiormente attorno a due temi: il sostegno a coloro che cercano assistenza e aiuto in una molteplice variet\u00e0 di situazioni e la lotta per mantenere il monastero. Avversario della direttrice del monastero (fino all'ultimo episodio della quinta stagione Sorella Lotte, interpretata da Jutta Speidel, poi Sorella Hanna, interpretata da Janina Hartwig) e delle sue consorelle, \u00e8 il sindaco Wolfgang W\u00f6ller (Fritz Wepper). La suora cerca costantemente di riorganizzare il monastero secondo il suo servizio al benessere di Kaltenthal, e le consorelle combattono quotidianamente al suo fianco. W\u00f6ller \u00e8 spesso supportato dalla Madre Superiora dell'Ordine delle Magdalene, che risiede a Monaco e che vuole vendere le propriet\u00e0 che non ritiene redditizie (fra cui il monastero di Kaltelthal) al fine di migliorare le finanze dell'Ordine. W\u00f6ller \u00e8 spesso l\u2019acquirente del convento, tramite il municipio che amministra, per realizzare le sue speculazioni finanziarie, rendendosi spesso responsabile delle preoccupazioni di coloro che sperano in un aiuto da parte delle suore. Con abili tattiche di persuasione, la direttrice del monastero riesce sempre a superare la resistenza del sindaco. Ogni volta che W\u00f6ller e Sorella Hanna si scontrano, alla fine si apprezzano a vicenda.\nEpisodi.\nLa serie \u00e8 composta da 260 episodi (e quattro lungometraggi), trasmessi in venti stagioni a partire dall'8 gennaio 2002 su Das Erste fino al 15 giugno 2021. In Italia sono state trasmesse al 2020 le prime diciotto stagioni originali sulle reti Rai. Il primo episodio della 19 stagione \u00e8 andato in onda su Rai 2 il 21 marzo 2021 alle ore 12:05. \nFilm per la televisione.\nSulla serie sono stati prodotti ben quattro film per la televisione e trasmessi tutti in occasione del periodo natalizio. Il primo, intitolato \"Natale a Kaltenthal\", \u00e8 stato prodotto nel 2008 e si colloca cronologicamente tra la settima e l'ottava stagione della serie televisiva. Il film \u00e8 stato trasmesso per la prima volta il 23 dicembre dello stesso anno in Germania, mentre in Italia \u00e8 andato in onda in prima visione su Rai 1 il 25 dicembre 2009.\nUn secondo film per la televisione, intitolato \"Weihnachten unter Palmen\" e collocabile cronologicamente tra la nona e la decima stagione, \u00e8 andato in onda per la prima volta sul canale tedesco Das Erste il 25 dicembre 2010. Il film sarebbe dovuto andare in onda in Italia con il titolo \"Un ciclone in crociera\" su Rai 1 il 27 dicembre 2012, ma poi non \u00e8 pi\u00f9 stato trasmesso.\nUn terzo film natalizio, dal titolo \"Mission unm\u00f6glich\" e collocato cronologicamente tra l'undicesima e la dodicesima stagione, \u00e8 andato in onda per la prima volta in Germania il 20 dicembre 2012. In Italia ha fatto il suo debutto con il titolo \"Missione impossibile\" il 6 aprile 2016 su Rai 2. Questo film include Jutta Spiedel tra i protagonisti.\nUn quarto film intitolato \"Il miracolo di Fatima\" (\"Das Wunder von Fatima\") \u00e8 andato in onda per la prima volta il 25 dicembre 2014 in Germania, mentre in Italia \u00e8 stato trasmesso il 26 aprile 2016 su Rai 2, replicato il 24 dicembre 2017 alle 09:30.\nSet e ambientazione.\nPer le riprese interne ed esterne del municipio \u00e8 usata la citt\u00e0 tedesca di Landshut. Le scene del convento, invece sono registrate nel Castello di Niederaichbach (castello privato). La villa del Sindaco W\u00f6ller \u00e8 un edificio privato, la sua posizione non \u00e8 nota (diritto alla privacy del proprietario). Il ristorante Zum Ochsen dalla prima alla quinta stagione era la locanda Zur Post a Benediktbeuern e dalla sesta \u00e8 il Wirtshaus Zum Schlachthof di Monaco di Baviera. L'ufficio della Reverenda Madre generale, nelle diverse stagioni, \u00e8 al terzo piano della Casa della Letteratura di Monaco di Baviera.\nCritiche e polemiche.\nLe critiche pi\u00f9 ricorrenti sono nate in seguito al fatto che la puntata 8 della decima stagione \"Un matrimonio fuori dal \"comune\"\", in Germania intitolato Romeo e Romeo che tratta di un matrimonio tra due uomini omosessuali celebrato dal sindaco W\u00f6ller nel convento delle sorelle di Kaltenthal, \u00e8 stata censurata da parte di Rai 1, non mandando in onda l'intero episodio, mentre in Germania \u00e8 stata trasmessa regolarmente. Subito sono partite le reazioni: \u00abLa scelta della Rai di censurare la fiction tedesca \"Un ciclone in convento\" non mandando in onda la puntata dedicata al tema delle nozze gay, \u00e8 francamente inquietante\u00bb. Lo dice la deputata PD Anna Paola Concia, che aggiunge: \u00abSto presentando un'interrogazione urgente attraverso la commissione di Vigilanza per chiedere a Rai1 che venga trasmessa la puntata censurata. Voglio ricordare a tutti che la fiction \"Un ciclone in convento\", trasmessa in prima serata dall'emittente pubblica tedesca Das Erste, \u00e8 \u2013 spiega Concia \u2013 la pi\u00f9 seguita in Germania e che sono oramai moltissime le serie televisive trasmesse anche in Italia che affrontano i temi dell'omosessualit\u00e0 e dell'amore gay senza suscitare alcun clamore. \u00c8 evidente che con questa operazione la dirigenza Rai vuole censurare la realt\u00e0\u00bb.\nE ancora: \u00abLa decisione di censurare la puntata \u00e8 stata presa da Rai 1, ovvero Rai Vaticano, la rete pi\u00f9 vicina alle gerarchie cattoliche\u00bb fa notare Aurelio Mancuso, presidente di Equality Italia. \u00abIl problema sono i dirigenti della televisione pubblica, i quali pensano che gli italiani non siano pronti a vedere scene di questo tipo. Non \u00e8 cos\u00ec\u00bb. Mancuso chiede che la Rai trasmetta la puntata \"tagliata\": \u00abGli italiani hanno un grande potere, che \u00e8 quello del telecomando. Se non lo dovessero gradire, cosa che non ritengo possibile, potranno cambiare canale\u00bb.\nSulla vicenda sono intervenuti, da Monaco, i produttori della serie. La portavoce della ndF, Anja Konen Praxl, trova \u00abstupefacente\u00bb la decisione della Rai ed esprime tutto il suo \u00abdisappunto\u00bb per la cancellazione dell'episodio. \u00abQuando abbiamo lavorato a quella puntata - dice a Repubblica.it - abbiamo fatto in modo di non cadere in nessun luogo comune, la critica tedesca lo ha capito. Abbiamo anche fatto attenzione a far officiare la cerimonia da un sindaco, all'interno di una cappella cattolica. Ho ricevuto moltissime mail di telespettatori che ci hanno voluto ringraziare. Qualche polemica c'\u00e8 stata, ma solo da parte degli ultracattolici. Per questo ritengo che la scelta della Rai sia stata esagerata. Forse non hanno visto bene l'episodio\u00bb. Quanto ai dati di ascolto, in Germania, la puntata in questione, fa sapere l'ufficio stampa del programma, \u00e8 stata vista in prima serata da 6.600.000 persone, pari ad un 20,3% di share.\nMauro Mazza, direttore di Rai 1, cerca di placare le polemiche, alimentate anche dal tam tam sui blog e social network. \u00abNon c'\u00e8 stata nessuna volont\u00e0 censoria\u00bb, afferma il dirigente del primo canale della televisione pubblica, salvo poi ammettere che la puntata in questione \u00e8 stata cancellata \u00abper evitare una polemica\u00bb. \u00ab\u00c8 stata una scelta in parte obbligata e in parte editoriale - ha detto Mazza - Avevamo la necessit\u00e0 di togliere una puntata della serie per problemi di spazio editoriale, dovendo variare le puntate abbiamo deciso di togliere questa, in quanto il matrimonio gay avveniva sull'altare di una chiesa cattolica, alla presenza di una suora e di un sindaco. Abbiamo quindi deciso di eliminarla proprio per evitare una polemica e invece ne \u00e8 scoppiata un'altra per ragioni diverse\u00bb.\nL'episodio in questione \u00e8 stato finalmente trasmesso in prima visione solamente il 5 aprile 2016 su Rai 2, durante un ciclo di repliche mattutino della serie, con il titolo \"Un matrimonio fuori dal \"comune\"\", e replicato su Rai Premium il 31 agosto dello stesso anno durante un nuovo ciclo pomeridiano. In tale episodio, ci\u00f2 che ha stupito alcuni cattolici \u00e8 stato il fatto che una suora zelante, superiora del convento, fa propaganda per un matrimonio fra persone omosessuali e ne sollecita la celebrazione civile in una cappella cattolica, autorizzando il canto dell\"'Ave Maria\" e il suono delle campane."}
{"id": "1907998", "revid": "339392", "url": "https://it.wikipedia.org/wiki?curid=1907998", "title": "Heroica Puebla de Zaragoza", "text": ""}
{"id": "1908000", "revid": "339392", "url": "https://it.wikipedia.org/wiki?curid=1908000", "title": "Puebla de los \u00c1ngeles", "text": ""}
{"id": "1908001", "revid": "110157", "url": "https://it.wikipedia.org/wiki?curid=1908001", "title": "Regione Orientale (Macedonia del Nord)", "text": "La Regione Orientale \u00e8 una delle regioni statistiche della Macedonia del Nord; situata ad est, confina con la Bulgaria. Comprende 13 comuni.\nSociet\u00e0.\nEvoluzione demografica.\nIn base al censimento del 2002 la popolazione era di 203.213 abitanti.\nEtnie e minoranze straniere.\nIn base al censimento del 2002 la popolazione \u00e8 cos\u00ec divisa dal punto di vista etnico:"}
{"id": "1908002", "revid": "767487", "url": "https://it.wikipedia.org/wiki?curid=1908002", "title": "Giovanni Priuli", "text": "Biografia.\nFu organista in San Marco a Venezia e forse alla corte di Urbino; dal 1614 alla morte fu al servizio dell'arciduca Ferdinando d'Austria. Compose madrigali molto apprezzati da Sch\u00fctz e musica sacra per voci e strumenti in cui un vivace stile concertato di ascendenza veneta si alterna con melodie di forte suggestione."}
{"id": "1908003", "revid": "2014155", "url": "https://it.wikipedia.org/wiki?curid=1908003", "title": "Carl Nielsen", "text": "Biografia.\nCarl Nielsen era il sesto di dodici figli nati in una famiglia di contadini di Sortelung in Danimarca; il padre era imbianchino e musicista dilettante. Impar\u00f2 a suonare da autodidatta il violino e il pianoforte. Impar\u00f2 in seguito anche a suonare alcuni ottoni, prestando servizio militare presso il 16\u00ba battaglione dell'Esercito Reale Danese, di stanza nei pressi di Odense. Fu poi al conservatorio della capitale che cominci\u00f2 a studiare la musica, anche se non prese mai delle vere e proprie lezioni di composizione, all'epoca. La fama di Nielsen esplose per\u00f2 gi\u00e0 subito dopo la prima esecuzione della sua prima sinfonia (14 marzo 1896), seguita poi da un'altra esecuzione pubblica a Berlino, l'anno seguente. Curiosamente, fra le file dell'orchestra che esegu\u00ec questa sinfonia, c'era proprio lo stesso Nielsen, che continu\u00f2 a suonare in questa compagine fino al 1905, quando fu nominato secondo direttore dell'orchestra (posto che mantenne fino al 1914).\nNel 1916 gli venne affidata una cattedra presso il conservatorio di Copenaghen, dove continu\u00f2 a insegnare fino alla morte, avvenuta nel 1931 diventando anche direttore del medesimo istituto nell'ultimo anno di vita. Per molti anni poi diresse una sua propria orchestra (1914-1926), poi lasciata anche a causa di un grave attacco di cuore che lo colse nel 1925.\nSposatosi nel 1891 con la scultrice danese Anne Marie Brodersen, ebbe tre figli; dedic\u00f2 il suo celebre \"Concerto per violino\" al genero, l'ungherese Emil Telm\u00e1nyi (1911).\nStile.\nLo stile si mostra avere diverse assonanze con la musica russa; lo dimostrano le cadenze e le risoluzioni alla \"russa\", ovvero provenienti dalla tradizione russa incorporate alla tecnica atonale tedesca (quella ad esempio di Arnold Sch\u00f6nberg), che influenzeranno anche in modo assai simile Dimitri Shostakovich nelle sue sinfonie e musiche da camera.\nTra atonalismo e armonia ampliata post-romantica le sue sinfonie sono nello stile conservatore, seppure dimostrino una eccellente ed enorme struttura, che non ne risulta esser appesantita o non d\u00e0 l'impressione di perdersi nello sviluppo armonico e melodico.\nLo stile molto particolare di Carl Nielsen per lungo tempo non riscosse successo e fu conosciuto solamente in Scandinavia e in Inghilterra, al pari di alcuni suoi contemporanei come Jean Sibelius, Christian Sinding e Johan Svendsen.\nAvendo studiato molto accuratamente la polifonia rinascimentale riusc\u00ec ad introdurla nelle sue composizioni con disinvoltura ed eleganza. Tuttora \u00e8 molto conosciuto e apprezzato in Danimarca anche come compositore di canzoni che sono poi entrate nell'uso popolare. Nielsen compose addirittura una melodia da usare come base per l'inno nazionale danese (\"Der er et yndigt land\"), senza per\u00f2 che la sua proposta fosse accolta.\nNei primi anni del nostro secolo \u00e8 stato riscoperto da giovani direttori come Gustavo Dudamel, Alan Gilbert e Douglas Bostock."}
{"id": "1908004", "revid": "200568", "url": "https://it.wikipedia.org/wiki?curid=1908004", "title": "Frangiflutti", "text": "I frangiflutti sono strutture artificiali situate a ridosso delle coste per proteggere spiagge, moli o attracchi dai flutti e dall'erosione provocata dal moto ondoso. \nL'effetto dei frangiflutti \u00e8 quello di ridurre l'intensit\u00e0 delle onde nel tratto di acque situate al loro interno e quindi di ridurre l'erosione della costa. \nA questo scopo vengono collocati in acque poco profonde a breve distanza dalla costa, oppure con uno degli estremi ancorato alla costa stessa. Spesso sono edificati, come nel caso di lunghi tratti della costa romagnola e marchigiana, per proteggere le spiagge e la ferrovia.\nI frangiflutti possono essere strutture fisse oppure galleggianti, ancorate al fondo marino. La scelta \u00e8 legata alla profondit\u00e0 delle acque e all'intensit\u00e0 della marea. Nel caso di strutture fisse essi possono essere semplici grosse pietre appoggiate una sull'altra in modo da formare una spessa barriera oppure oggetti artificiali in cemento dalla forma complessa ma molto pesanti e ben appoggiati o murati l'uno con l'altro.\nFunzionamento.\nAll'arrivo dell'onda questa anzich\u00e9 colpire direttamente il molo o la spiaggia, si spezza sul frangiflutti ed essendo questo una struttura complessa e dalla superficie ampia (sia che si tratti di strutture fisse oppure galleggianti), la forza dell'onda si riduce per attrito. L'ondata si spezza poi in molte pi\u00f9 piccole dotate di forza d'impatto assai minore. In tal modo non soltanto si evitano i danni che in caso di violente mareggiate potrebbero procurarsi alle spiagge o alle strutture edilizie ma gli schizzi prodotti dalle onde non arrivano pi\u00f9 a spazzare i moli, essendo i frangiflutti assai spessi o comunque ad una certa distanza da terra.\nGli elementi naturali od artificiali utilizzati sono suddivisi in categorie a seconda del loro peso:\nscapolame - fino a 50 Kg;\nI\u00b0 categoria - da 50Kg a 1000 Kg;\nII\u00b0 categoria - da 1000 Kg a 3000 Kg;\nIII\u00b0 categoria - da 3000 Kg a 7000 Kg;\nIV\u00b0 categoria- oltre 7000 Kg.\nSpeciali frangiflutti artificiali galleggianti denominati attenuatori d'onda permettono la circolazione dell'acqua e hanno la funzione di salvaguardare l'igiene delle spiagge."}
{"id": "1908007", "revid": "253269", "url": "https://it.wikipedia.org/wiki?curid=1908007", "title": "Michael Hoffman", "text": "Biografia.\nNato alle Hawaii, Hoffman \u00e8 per\u00f2 cresciuto a Payette nell'Idaho. Diplomatosi presso la Payette High School, in seguito studia alla Boise State University, dove si distingue come giocatore di basket e presidente del corpo studentesco, inoltre studia Letteratura rinascimentale presso l'Oriel College dell'Universit\u00e0 di Oxford. Qui co-fonda la Oxford University Film Foundation, e attraverso essa riesce a debuttare alla regia con il film \"Privileged\", nel cui cast figura un giovanissimo Hugh Grant. Nel 1987 si fa notare con il film \"Terra promessa\", finanziato con il contributo del Sundance Institute di Robert Redford.\nNel 1991 dirige \"Bolle di sapone\", commedia satirica sul mondo delle soap opera, cui segue il film in costume \"Restoration - Il peccato e il castigo\" (1995). L'anno seguente dirige la coppia George Clooney e Michelle Pfeiffer nella commedia romantica \"Un giorno... per caso\". Nel 1999 dirige \"Sogno di una notte di mezza estate\", ennesimo adattamento della commedia di William Shakespeare. Legato da sempre alla figura di Shakespeare, Hoffman \u00e8 stato cofondatore del Idaho Shakespeare Festival.\nNel 2002 dirige \"Il club degli imperatori\", con Kevin Kline ed Emile Hirsch, mentre nel 2005 realizza, da una sceneggiatura dello scrittore Don DeLillo, il dramma sportivo \"Game 6\", con Michael Keaton e Robert Downey Jr.. Il suo film successivo, \"The Last Station\" (2009), ha per protagonista James McAvoy. Nel 2014 gli viene affidata la regia del film \"The Best of Me - Il meglio di me\", trasposizione cinematografica del romanzo di Nicholas Sparks \"Il meglio di me\", che vede come protagonisti Michelle Monaghan e James Marsden.\nVita privata.\nIl regista \u00e8 sposato con Samantha Silva e ha tre figli, Atticus, Phoebe e Olivia Hoffman."}
{"id": "1908009", "revid": "1442080", "url": "https://it.wikipedia.org/wiki?curid=1908009", "title": "La Candace o siano Li veri amici", "text": "La Candace, o siano Li veri amici (RV 704) \u00e8 un'opera in tre atti di Antonio Vivaldi su libretto di Francesco Silvani.\nUnica opera rappresentata da Vivaldi per la stagione del 1720 al Teatro Arciducale di Mantova, vede la collaborazione del famoso tenore Antonio Barbieri (\"Amasi\"), qui agli inizi della sua carriera."}
{"id": "1908010", "revid": "119406678", "url": "https://it.wikipedia.org/wiki?curid=1908010", "title": "Zernitz-Lohm", "text": "Zernitz-Lohm \u00e8 un comune di abitanti del Brandeburgo, in Germania.\nAppartiene al circondario dell'Ostprignitz-Ruppin ed \u00e8 parte della comunit\u00e0 amministrativa di Neustadt (Dosse).\nStoria.\nIl comune di Zernitz-Lohm venne formato il 1\u00ba gennaio 1998 dall'unione dei 2 comuni di Lohm e Zernitz, che ne divennero frazioni.\nSuddivisione amministrativa.\nIl territorio comunale comprende 2 centri abitati (\"Ortsteil\"):"}
{"id": "1908014", "revid": "196390", "url": "https://it.wikipedia.org/wiki?curid=1908014", "title": "RV 704", "text": ""}
{"id": "1908015", "revid": "149727", "url": "https://it.wikipedia.org/wiki?curid=1908015", "title": "Lohm", "text": ""}
{"id": "1908016", "revid": "149727", "url": "https://it.wikipedia.org/wiki?curid=1908016", "title": "Bahnhof Zernitz", "text": ""}
{"id": "1908024", "revid": "1543377", "url": "https://it.wikipedia.org/wiki?curid=1908024", "title": "Nicolas Ruwet", "text": "Biografia.\nAllievo di Claude L\u00e9vi-Strauss, Roman Jakobson (di cui tradusse le opere principali in francese) e Noam Chomsky (da cui riprese gli studi di grammatica trasformazionale), nonch\u00e9 docente di linguistica all'Universit\u00e0 di Parigi VIII, fu tra i fondatori della semiologia musicale, sui cui sviluppi ebbe influenza la sua raccolta di saggi \"Linguaggio, musica, poesia\".\nIn questa raccolta, dopo una prefazione d'autore (1972), vi sono 5 studi musicologici e 5 studi sulla poesia:\nOltre ad aver fatto conoscere in Francia l'opera di Roman Jakobson, pubblic\u00f2 i \"Probl\u00e8mes de linguistique g\u00e9n\u00e9rale\" di \u00c9mile Benveniste; fond\u00f2 le riviste \"Langages\", \"Semiotica\" (nel 1969) e \"Recherches linguistiques\" (poi diventata \"Recherches linguistiques de Vincennes\"); diresse \"Travaux linguistiques\", collana di linguistica (dal 1972) presso le \u00c9ditions du Seuil; tradusse articoli di Leo Strauss, per le rivista \"Po\u00e9tique\" (1979) e \"L'homme\" (1981)."}
{"id": "1908029", "revid": "1305772", "url": "https://it.wikipedia.org/wiki?curid=1908029", "title": "Goldbeck (disambigua)", "text": ""}
{"id": "1908030", "revid": "149727", "url": "https://it.wikipedia.org/wiki?curid=1908030", "title": "Kahlschlag", "text": ""}
{"id": "1908037", "revid": "149727", "url": "https://it.wikipedia.org/wiki?curid=1908037", "title": "Koppenbr\u00fcck", "text": ""}
{"id": "1908038", "revid": "149727", "url": "https://it.wikipedia.org/wiki?curid=1908038", "title": "Kr\u00fcllenkempe", "text": ""}
{"id": "1908041", "revid": "149727", "url": "https://it.wikipedia.org/wiki?curid=1908041", "title": "Neu-Koppenbr\u00fcck", "text": ""}
{"id": "1908042", "revid": "124182620", "url": "https://it.wikipedia.org/wiki?curid=1908042", "title": "Pesi Piuma (gruppo musicale)", "text": "I Pesi Piuma sono un duo rap milanese composto dall'MC Hego e dal DJ e produttore Mars.\nStoria del gruppo.\nAntefatti.\nLa storia dei Pesi Piuma inizia nel 1998 con la creazione dei La Combutta. Il gruppo, originariamente formato da quattro elementi, comincia a farsi sentire nella scena underground milanese con il demo \"Gente Seria\". L'anno successivo, il 1999, vede l'uscita di un primo demo lavorato a quattro mani da Hego e Mars, dal titolo \"2/3\". Gi\u00e0 dal titolo \u00e8 possibile capire che il lavoro coinvolge solo due elementi del gruppo, che nel frattempo \u00e8 passato da quattro a tre partecipanti. Il gruppo cambia infatti il nome in Tre di Picche e realizza un ulteriore demo, \"Mondo Bastino\" ed alcuni singoli; inoltre partecipa nel 2002 a \"Sun' n' Sound\", un concorso per band emergenti organizzato dal Corriere della Sera, posiziandosi al terzo posto.\n\"Mondo Bastino\" \u00e8 l'ultimo lavoro pubblicato dal trio, che con la perdita di un ulteriore elemento diviene il duo Pesi Piuma.\nI Pesi Piuma.\nL'origine del nome Pesi Piuma \u00e8 da ricercare nella visione che i due esponenti del gruppo hanno della vita di ogni giorno, un combattimento, cui il termine pugilistico ben si adatta. I primi passi come duo vedono Hego e Mars partecipare alla compilation \"Onde anomale\", nel 2003, con un pezzo dal titolo \"Per le strade\". Il 2004 li vede ancora su \"Onde Anomale\" con il brano \"Summermics\" e il 2005 con \"People\".\nNel frattempo i due partecipano al festival \"Onde Rocks\" (maggio 2004) conquistando il secondo posto, mentre a settembre dello stesso anno vengono chiamati a prendere parte alla compilation di Radio Italia Network \"Street Flava 2nd Avenue\", alla quale partecipano con il brano \"Pellicole bruciate\" (successivamente inserito nell'album di debutto \"126 libbre\").\nIl febbraio del 2005 vede l'uscita dell'esordio sulla lunga distanza \"126 libbre\", in cui i due hanno modo di collaborare con esponenti di livello della scena milanese come Jack the Smoker e Asher Kuno, della scena varesina come Livio (Hugaflame) e Palla e con lo svizzero DJ S.I.D..\nNel 2005 partecipano alle selezioni per il \"Da Bomb 2005\", arrivando terzi alla finale dell'Underground Skillz e alla compilation \"Totalmente Indipendente\", con il pezzo \"X-Generation\". La Street Flava 3rd Avenue vede di nuovo la collaborazione dei Pesi Piuma, con il pezzo \"Pensavi male\", cos\u00ec come la compilation \"Quella sporca dozzina\", prodotta da Remida Records per il programma di Rai 2 \"Quei bravi ragazzi\". La compilation \u00e8 un insieme di pezzi ispirati a vari film e il contributo del duo milanese si concretizza con la traccia \"L'avvocato del diavolo\".\nNel 2007 esce il secondo album del gruppo, dal titolo \"Broadway\", che vede anch'esso numerose collaborazioni, tra cui quelle di Palla, Livio, Vacca, Maxi B, DJ Yaner, Taglia, Darkeemo &amp; Nippon (CohibaPlaya), Blumi e gli Hugaflame e li conferma come una realt\u00e0 ben affermata del panorama hip hop milanese.\nProgetti paralleli.\nNel 2008, Hego pubblica l'EP \"Meets J Dilla\", scaricabile gratuitamente dal Myspace del gruppo. Questo disco presenta le rime dell'MC su basi realizzate dal produttore statunitense J Dilla, in quello che vuole essere un tributo al genio del produttore di Detroit, scomparso precocemente nel 2006.\nNel dicembre del 2008 esce un singolo intitolato \"Casting\" con relativo videoclip che vede HegoKid collaborare con il gruppo pop/rock Garage 39. Il pezzo, dalle forti sonorit\u00e0 \"crossover\", \u00e8 una forte critica al mondo attuale dello spettacolo, del successo e dei soldi facili. Il video invece crea molto \"rumore\" attorno a s\u00e9 perch\u00e9 prende una piega sociale, con l'obiettivo di sensibilizzare i giovani ascoltatori sulla tematica della mancanza di adeguate norme di sicurezza nei posti di lavoro, e sulle \"morti bianche\".\nMurder King.\nNel 2009 i rapporti gi\u00e0 esistenti tra Pesi Piuma e Hugaflame hanno portato Hego e Dydo, esponenti dei due gruppi, ad unirsi per dare vita a un nuovo progetto, chiamato Murder King. Esso rappresenta un progetto ambizioso in cui alla musica si assocer\u00e0 l'arte fumettistica. I due MC daranno voce ai protagonisti del fumetto, che uscir\u00e0 in contemporanea con il progetto musicale, cambiando per l'occasione i propri nomi di battaglia con l'adozione di due alter ego: Lil' H (Hego) e D-Kay (Dydo). Il primo album del duo, intitolato \"Il pasto pi\u00f9 breve della tua vita...\", \u00e8 stato pubblicato il 6 giugno 2009 e diffuso gratuitamente grazie a Hano.it."}
{"id": "1908047", "revid": "8660", "url": "https://it.wikipedia.org/wiki?curid=1908047", "title": "Nazionale di hockey su prato dell'Afghanistan", "text": "La nazionale di hockey su prato dell'Afghanistan \u00e8 la squadra di hockey su prato rappresentativa dell'Afghanistan."}
{"id": "1908056", "revid": "484362", "url": "https://it.wikipedia.org/wiki?curid=1908056", "title": "Il Cavaliere Oscuro", "text": ""}
{"id": "1908066", "revid": "180559", "url": "https://it.wikipedia.org/wiki?curid=1908066", "title": "Nazionale di hockey su prato dell'Egitto", "text": "La nazionale di hockey su prato dell'Egitto \u00e8 la squadra di hockey su prato rappresentativa dell'Egitto."}
{"id": "1908069", "revid": "36426", "url": "https://it.wikipedia.org/wiki?curid=1908069", "title": "Chiesa di Santa Maria del Monte dei Poveri", "text": "La chiesa di Santa Maria del Monte dei Poveri \u00e8 una delle chiese monumentali di Napoli; \u00e8 situata nel cuore del centro storico, in via Oronzio Costa.\nStoria e descrizione.\nLa chiesa fu inaugurata insieme all'educandato di fanciulle (comunemente chiamato \"collegio Biancolelle\") nel 1843 (il Galante invece sostiene che fu fondata nel 1848) per azione della congregazione del Monte dei Poveri grazie all'eredit\u00e0 del \"guarnimentaio\" Francesco Biancolella (che il Chiarini e il Galante chiamano Ferdinando Biancolelli). Per ottenere la struttura, progettata dall'architetto Capocelli, fu modificato un palazzo preesistente di propriet\u00e0 di Giacinto De Liguoro, acquistato nel 1840.\nL'edificio ha una struttura a due piani e rappresenta una pregevole testimonianza architettonica della Napoli ottocentesca.\nLa sua decadenza si \u00e8 pronunciata subito dopo il terremoto del 1980. Oggi, la chiesa \u00e8 completamente abbandonata a se stessa ed urge di un restauro conservativo: la sua architettura \u00e8 completamente in rovina, soprattutto gli stucchi e le altre decorazioni neoclassiche della volta a botte.\nSulla facciata \u00e8 riscontrabile anche una vecchia edicola sacra, con ancora i resti del colore azzurro originale. Conteneva un busto marmoreo risalente al XVI secolo e raffigurante la Vergine col Bambino."}
{"id": "1908071", "revid": "38120", "url": "https://it.wikipedia.org/wiki?curid=1908071", "title": "Broadway (album)", "text": "Broadway \u00e8 il secondo album del duo hip hop milanese Pesi Piuma, pubblicato nel 2007 da La Suite Records."}
{"id": "1908077", "revid": "287204", "url": "https://it.wikipedia.org/wiki?curid=1908077", "title": "Tour de Hokkaido", "text": "Il Tour de Hokkaid\u014d \u00e8 una corsa a tappe di ciclismo su strada che si svolge nella regione di Hokkaid\u014d, in Giappone, ogni anno in settembre. \u00c8 inserita nel calendario dell'UCI Asia Tour come gara di classe 2.2. Dal 2012 si svolge nell'arco di tre giorni.\nAlbo d'oro.\n\"Aggiornato all'edizione 2017.\""}
{"id": "1908080", "revid": "1573940", "url": "https://it.wikipedia.org/wiki?curid=1908080", "title": "Chiesa di San Lorenzo alle Rose", "text": "La chiesa di San Lorenzo alle Rose \u00e8 situata nel comune di Impruneta.\nStoria.\nLa prima testimonianza scritta riferibile a quest'edificio \u00e8 contenuta in un documento dell'11 febbraio 1120 da cui risulta che fosse di patronato dell'ordine Camaldolese. Successivamente venne concessa alla pieve di Impruneta con una bolla di papa Adriano IV del 1156.\nNel 1260 il suo rettore si impegna a pagare solo 3 staia di grano per il mantenimento dell'esercito fiorentino, una tassazione cos\u00ec esigua potrebbe far pensare che le condizioni economiche della chiesa fossero disagiate ma non \u00e8 cos\u00ec. Nonostante che il suo territorio fosse stato pesantemente danneggiato dai ghibellini in seguito alla battaglia di Montaperti, nel 1277 non venne esentata dal pagamento della decima ammontante a 4 lire e 6 soldi; alla fine del XIII secolo la chiesa venne nuovamente confermata quale dipendenza della pieve imprunetina ma il suo imponibile scese a 3 lire annuali.\nDal 1323 la chiesa era anche la sede per le riunioni dei capifamiglia della zona ma nonostante ci\u00f2 il patronato non spettava ad essi ma era diviso tra il pievano dell'Impruneta, l'abate di Camaldoli e la famiglia de'Rossi e furono proprio questi patroni che elessero comunemente nel 1324 il nuovo rettore nella persona di prete Benuccio di Baccuccio, il quale durante il suo governo intraprese una prima ricostruzione dell'edificio.\nNei secoli successivi il patronato pass\u00f2 alla famiglia Gherardini, i quali nel 1757 finanziarono il completo rifacimento in stile barocco della chiesa e a ricordo tale data venne scolpita nel portale.\nPesantemente danneggiata durante la seconda guerra mondiale, \u00e8 stata successivamente restaurata, ma le funzioni religiose sono state assicurate da don Augusto Poli, parroco della parrocchia dal 1933 al 1996.\nSuccessivamente la parrocchia \u00e8 stata affidata ai frati mercedari che l'hanno tenuta fino al 2004.\nDal 2004 al 2008 si sono avvicendati diversi sacerdoti che sono stati parroci per brevi periodi. Attualmente la parrocchia \u00e8 affidata a don Raffaele Palmisano.\nDescrizione.\nPresenta una semplice facciata a capanna preceduta da un portico su colonne toscane\nL'interno, ad unica navata \u00e8 a pianta rettangolare, appare nella veste datole dopo i restauri del XVI secolo. In quell'occasione furono realizzate aggiunte e rifacimenti, infatti sono stati innalzati gli altari laterali e un altare in pietra ha sostituito quello in legno.\nDietro l'altare maggiore \u00e8 custodita una \"Annunciazione\" attribuita al Maestro di Serumido, artista fiorentino del primo cinquecento.\nSull'altare laterale di destra \u00e8 posto un dipinto raffigurante \"San Nicola di Bari\", opera di Andrea Boscoli nel 1596. Su quello di sinistra \u00e8 custodita una tela attribuita a Francesco Curradi, rappresentante i \"Santi Domenico e Caterina\", aperta al centro e in cui era posta la \"Madonna col Bambino\" di Taddeo Gaddi, che in seguito \u00e8 stata poi collocata nella cappella laterale a sinistra del presbiterio."}
{"id": "1908081", "revid": "155613", "url": "https://it.wikipedia.org/wiki?curid=1908081", "title": "Mura Lorenesi", "text": ""}
{"id": "1908082", "revid": "113414657", "url": "https://it.wikipedia.org/wiki?curid=1908082", "title": "Apparato di Ilizarov", "text": "L'apparato di Ilizarov \u00e8 un apparato chirurgico di distrazione osteogenetica che pu\u00f2 essere utilizzato per allungare o modificare la forma delle ossa degli arti superiori e inferiori.\nLa procedura pu\u00f2 essere inoltre utilizzata per trattare fratture ossee di diversi tipi nei casi in cui non siano applicabili le tecniche convenzionali. Una delle sue applicazioni riguarda le pseudoartrosi (o le non-unioni) di ossa.\nPrende il nome dal suo inventore, il sovietico Gavriil Abramovi\u010d Ilizarov (1921\u20131992).\nStoria.\nIlizarov invent\u00f2 questo strumento negli anni cinquanta, periodo in cui curava malformazioni e traumi ortopedici nella regione siberiana di Kurgan.\nTale procedura fu ignorata al di fuori della Russia finch\u00e9 nel 1980 non venne applicata all\u2019alpinista Carlo Mauri, affetto da pseudoartrosi della tibia sinistra risoltasi con una riduzione di 4 cm dopo tre interventi tradizionali. Mauri si sottopose alla terapia ideata da Ilizarov, e dopo sei mesi recuper\u00f2 i 4 centimetri persi. Ne consegu\u00ec un certo interesse internazionale e in particolare in Italia negli anni ottanta, a cui segu\u00ec un notevole successo negli anni novanta.\nL'apparato e il processo di allungamento.\nQuesto strumento \u00e8 costituito da una forma particolare di fissatore esterno. Anelli d'acciaio esterni all\u2019arto vengono fissati all'osso tramite aghi di grande diametro (detti \"fili\"). A loro volta gli anelli sono tenuti in posizione da barrette, in modo da costituire un'impalcatura rigida come un esoscheletro. In particolare, le barrette che distanziano i due anelli mediani sono filettate: agendo sui rispettivi dadi si pu\u00f2 regolare, in aumento o in diminuzione, la distanza tra gli anelli.\nLa procedura consiste in un'operazione durante la quale l'osso viene fratturato chirurgicamente e l'apparato viene applicato. Con il recupero del paziente l'osso fratturato inizia a crescere per unirsi all'altezza della frattura. Durante il processo di crescita dell'osso i due anelli mediani (tra i quali \u00e8 compresa la sede della frattura) possono venire progressivamente distanziati anche di 1 mm al giorno agendo sui dadi delle barrette filettate. Con questo procedimento \u00e8 possibile ottenere contemporaneamente l'allungamento e la ricalcificazione dell'osso interessato. Una volta completata questa fase l'apparato non \u00e8 immediatamente rimosso, onde garantire stabilit\u00e0 all'osso.\nPer la rimozione dell'apparato non \u00e8 necessaria una seconda operazione: \u00e8 sufficiente smontare la struttura esterna e sfilare dall\u2019osso i \"fili\".\nIn caso di successo del trattamento il risultato \u00e8 quello di un arto pi\u00f9 lungo. L'allungamento del tendine di Achille pu\u00f2 avvenire chirurgicamente in un secondo momento. Laddove i monconi ossei siano troppo distanti \u00e8 prevista la possibilit\u00e0 di un autotrapianto di osso.\nL'apparato non \u00e8 molto invasivo (non sono praticate estese incisioni), ma non si escludono effetti indesiderati. La presenza di dolore \u00e8 molto frequente, sebbene possa essere trattata con analgesici. L'apparato richiede notevole cura e attenzione, in particolare una pulizia quotidiana per evitare l'infezione dei \"fili\"."}
{"id": "1908083", "revid": "287204", "url": "https://it.wikipedia.org/wiki?curid=1908083", "title": "Handel", "text": ""}
{"id": "1908094", "revid": "287204", "url": "https://it.wikipedia.org/wiki?curid=1908094", "title": "Tadeusz Slusarski", "text": ""}
{"id": "1908098", "revid": "124739210", "url": "https://it.wikipedia.org/wiki?curid=1908098", "title": "Chiesa di San Pietro (Montebuoni)", "text": "La chiesa di San Pietro a Montebuoni \u00e8 situata nel comune di Impruneta, in provincia di Firenze, diocesi della medesima citt\u00e0.\nStoria.\nMenzionata fin dal 1156 come \"San Pietro de muliere mala\" in una bolla di Adriano IV, era la chiesa dello scomparso castello di Montebuoni, posseduto dai Buondelmonti finch\u00e9 venne conquistato e distrutto dai Fiorentini. La chiesa venne poi amministrata dai Capitani di Parte Guelfa e infine dal granduca di Toscana.\nLa sua giurisdizione si estendeva su un vasto territorio che arrivava fin alla localit\u00e0 degli Scopeti, nel comune di San Casciano in Val di Pesa.\nLa chiesa attuale fu ricostruita nel XIV secolo, ma oggi non conserva i lineamenti originari poich\u00e9 ha subito notevoli interventi successivi.\nDescrizione.\nAll'interno si conserva una tavola con l'immagine della \"Madonna col Bambino\" di Lorenzo di Bicci.\nLa chiesa venne promossa priora nel 1518 e nel corso del secolo successivo vennero realizzati notevoli interventi sia di restauro che di miglioramento della chiesa stessa. Venne realizzato il fonte battesimale che diede maggiore importanza alla piccola chiesa poich\u00e9 vi venivano battezzavano anche i figli di fedeli abitanti nei popoli circostanti."}
{"id": "1908100", "revid": "599013", "url": "https://it.wikipedia.org/wiki?curid=1908100", "title": "Santo Anz\u00e0", "text": "Professionista dal 2003 al 2011, ha vinto il Brixia Tour 2008.\nCarriera.\nJuniores e Under 23.\nNato e cresciuto a Motta Sant'Anastasia, comincia a correre in bicicletta all'et\u00e0 sei anni, nella squadra diretta dal padre Filippo. Da Juniores si sposta in Toscana per correre nelle file del Velo Club Seano, laureandosi Campione italiano su strada di categoria a Ferentino nel 1998 e venendo convocato quindi per la prova juniores dei Campionati mondiali di Valkenburg aan de Geul.\nNel 1999 passa tra gli Under-23 con il Gruppo Sportivo Impruneta di Firenze, mentre nel 2001 si trasferisce alla Zoccorinese-Vellutex, formazione toscano-lombarda guidata da Olivano Locatelli; proprio nel 2001 prende parte alla prova in linea dei mondiali di Lisbona e si classifica quindicesimo. Nel 2002 coglie altri importanti piazzamenti, tra cui il primo posto alla Freccia dei Vini in provincia di Pavia e il quarto al Gran Premio Palio del Recioto in provincia di Verona.\nProfessionismo.\nDopo tre mesi da tirocinante passa professionista all'inizio del 2003 con la Landbouwkrediet-Colnago, squadra belga. Ottiene pochi risultati (viene anche operato all'arteria iliaca della gamba destra nel maggio 2004) e nel 2005 viene messo sotto contratto dall'Acqua &amp; Sapone-Adria Mobil: alcuni problemi di salute, tra cui la frattura ad una mano per uno scontro con una moto, per\u00f2 condizionano una stagione che lo vede concludere al decimo posto sia la Coppa Sabatini che il Giro di Lombardia, nonch\u00e9 quarto alla Vuelta a Burgos.\nTra il 2006 e il 2008 \u00e8 nelle file della Selle Italia/Diquigiovanni di Gianni Savio. In questo triennio ottiene numerosi altri piazzamenti di rilievo \u2013 terzo al Gran Premio Fred Mengoni ed al Trofeo Melinda nel 2006, secondo al Brixia Tour 2007 \u2013 nonch\u00e9 quattro successi: il Giro di Romagna 2006, sua prima affermazione da professionista, il Trofeo Melinda 2007 e una tappa e la classifica finale del Brixia Tour 2008. Partecipa anche al Giro d'Italia 2006, giungendo 109\u00ba in classifica generale, mentre nel 2007 la squadra non viene invitata e nel 2008 non viene inserito in rosa.\nComincia il 2009 con l'Amica Chips-Knauf, ma la squadra gi\u00e0 in maggio viene sospesa dall'Unione Ciclistica Internazionale per motivi di carattere economico; in luglio firma dunque con la ISD, formazione italo-ucraina diretta dal toscano Luca Scinto. Ed \u00e8 al Brixia Tour, prima gara cui prende parte con la divisa ISD, che arriva il quinto successo in carriera per Anz\u00e0, vincitore nella tappa con arrivo a Borno. Per la stagione 2010 si trasferisce con la Ceramica Flaminia di Orlando Maini, Giuseppe Petito e Massimo Podenzana. Nel 2011, Anz\u00e0 passa alla Vacansoleil-DCM, squadra UCI Pro Tour, con la quale partecipata alla Vuelta Espana.\nAnz\u00e0 era stato sotto inchiesta per doping nel 2011 ma dopo due anni l'indagine nei suoi confronti non ha prodotto nulla ed \u00e8 stato quindi scagionato da qualsiasi accusa. Ormai ritiratosi dall'attivit\u00e0 agonistica, vive a Carmignano, localit\u00e0 vicino Prato; nel 2007 si \u00e8 sposato con Caterina e ha due figli, Tommaso e Cosimo."}
{"id": "1908103", "revid": "112840825", "url": "https://it.wikipedia.org/wiki?curid=1908103", "title": "Rifugio Sogno di Berdz\u00e9 al P\u00e9radz\u00e0", "text": "Il rifugio Sogno di Berdz\u00e9 al P\u00e9radz\u00e0 \u00e8 un rifugio situato nel comune di Cogne (AO), in valle di Cogne, nelle Alpi Graie, a \"2.526\"\u00a0m s.l.m.\nStoria.\nIl rifugio \u00e8 stato voluto dalla famiglia \"Sogno\" di Cogne la quale possedeva gi\u00e0 un alpeggio in localit\u00e0 \"P\u00e9radz\u00e0\". \u00c8 stato poi realizzato dal signor Berger (\"Berdz\u00e9\" nel patois cognein). Di qui il nome completo Rifugio Sogno di Berdz\u00e9 al P\u00e9radz\u00e0. L'inaugurazione del rifugio \u00e8 avvenuta nel 2003.\nCaratteristiche e informazioni.\nIl rifugio si trova nell'alto vallone dell'Urtier, valle laterale della val di Cogne.\nSi trova lungo il percorso dell'Alta via della Valle d'Aosta n. 2.\nAccessi.\nIl rifugio \u00e8 raggiungibile da Lillaz frazione di Cogne in circa 3 ore per facile sentiero.\nPu\u00f2 essere raggiunto anche in un'ora e mezza circa dal rifugio Mis\u00e9rin (vicino al lago omonimo) tramite la fen\u00eatre de Champorcher (2828\u00a0m). Il rifugio Sogno di Berdz\u00e9 diventa quindi un punto per risalire al col F\u00e9nis, e raggiungere la val Clavalit\u00e9.\nUna terza via passa sotto la Tour Ponton per arrivare all'alpe e al lago omonimi, dove termina la carrozzabile che parte dall'Alpe Pianas.\nTutti i percorsi sono adatti alla mountain bike."}
{"id": "1908105", "revid": "729019", "url": "https://it.wikipedia.org/wiki?curid=1908105", "title": "Eritema infettivo", "text": "Per eritema infettivo definito anche quinta malattia o megaloeritema (in campo medico) si intende una forma di eritema a carattere infettivo ed acuto, il cui contagio relativamente moderato viene provocato dal Parvovirus B19.\nEtimologia.\nLa malattia viene anche definita come \"quinta\" in quanto \u00e8 stata considerata come la quinta malattia che si manifesta nell'infanzia dopo morbillo, scarlattina, rosolia e morbo di Dukes (o quarta malattia). \u00c8 seguita dalla cosiddetta sesta malattia.\nEpidemiologia.\nLa malattia si diffonde maggiormente nei bambini e soprattutto nei mesi primaverili ed invernali, e per quanto riguarda le zone colpite si manifesta sulle guance per poi diffondersi sul corpo (braccia, gambe, tronco e natiche).\nEziologia.\nIl virus responsabile \u00e8 il parvovirus B19, che causa diverse malattie fra cui la pi\u00f9 comune a livello dermatologico \u00e8 proprio la quinta malattia.\nSintomatologia.\nFra i sintomi e i segni clinici ritroviamo prurito, febbre, artrite, eruzione eritematosa.\nDiagnosi differenziale.\nDiverse sono le malattie che presentano sintomi simili:\nTerapia.\nLa malattia si risolve spontaneamente entro una decina di giorni, la prognosi \u00e8 ottima, non servono farmaci di alcun tipo. L'unico fattore aggravante \u00e8 la luce solare a cui le persone non dovrebbero essere esposte."}
{"id": "1908110", "revid": "33751", "url": "https://it.wikipedia.org/wiki?curid=1908110", "title": "Liechtenstein v. Guatemala", "text": ""}
{"id": "1908112", "revid": "204012", "url": "https://it.wikipedia.org/wiki?curid=1908112", "title": "Quinta malattia", "text": ""}
{"id": "1908114", "revid": "465169", "url": "https://it.wikipedia.org/wiki?curid=1908114", "title": "Museo nazionale della Cina", "text": "Il Museo nazionale della Cina, o NAMOC, () si trova sul lato est della piazza Tiananmen a Pechino, Cina. La sua missione \u00e8 l'educazione sulle arti e storia della Cina. \u00c8 diretto dal Ministero della Cultura della Repubblica Popolare Cinese.\nIl museo \u00e8 stato fondato nel 2003 da due entit\u00e0 separate che gi\u00e0 occupavano l'edificio: il Museo della Rivoluzione Cinese nell'ala nord e il Museo Nazionale della Storia Cinese in quella sud. Il Museo della Rivoluzione cinese, aperto dal 1960, all'epoca di Mao Zedong, aveva avuto origine dall'Ufficio del Museo Nazionale della Rivoluzione, fondato nel 1950. Il Museo Nazionale della storia cinese aveva aperto nel 1959 e si era originato dal Museo Nazionale di Storia di Pechino, fondato nel 1949, e dal precedente Ufficio preliminare del Museo Nazionale di storia del 1912.\nL'edificio attuale fu completato nel 1959 per le celebrazioni dei dieci anni del governo comunista. Fa da contraltare alla Grande sala del popolo, edificio contemporaneo sul lato opposto della piazza. La struttura, estesa su 40.000 metri quadrati, ha una facciata lunga 313 metri, un'altezza di 34.5 metri per quattro piani e una larghezza di 149 metri. Al centro della facciata si trovano undici pilastri quadrati.\nIl museo \u00e8 aperto tutti i giorni tranne alla vigilia del Capodanno cinese e l'ingresso costa 30 \u00a5.\nCollezioni.\nIl museo copre la storia cinese dall'Uomo di Yuanmou di 1,7 milioni di anni fa alla fine della Dinastia Qing (l'ultima dinastia imperiale) ed \u00e8 diviso in tre sezioni: la Societ\u00e0 Primitiva (fino al 4000 a.C.), la Societ\u00e0 della Schiavit\u00f9 (2100\u2013475 a.C.) e la Societ\u00e0 Feudale (475 a.C.\u20131911).\nIl Museo della Rivoluzione cinese copre la storia della Vecchia Rivoluzione Democratica (1840-1911), della Nuova Rivoluzione Democratica (1911-1949) (inclusa la Repubblica di Cina) ed il \u201cTrionfo della Rivoluzione e l'arrivo del Socialismo\u201d per gli eventi a partire dal 1949.\nAltri usi.\nA causa della sua centralit\u00e0, su piazza Tiananmen, la facciata del museo \u00e8 stata spesso usata dagli anni novanta per l'esposizione di orologi che segnano conti alla rovescia per occasioni di importanza nazionale. Il primo \u00e8 stato quello in occasione del passaggio di Hong Kong alla Cina nel 1997, poi per quello di Macao nel 1999 e quindi quello per le Olimpiadi di Pechino 2008."}
{"id": "1908115", "revid": "289247", "url": "https://it.wikipedia.org/wiki?curid=1908115", "title": "Museo nazionale di storia cinese", "text": ""}
{"id": "1908117", "revid": "1272592", "url": "https://it.wikipedia.org/wiki?curid=1908117", "title": "Goalunited", "text": "Goalunited \u00e8 un videogioco per browser di tipo manageriale ispirato al gioco del calcio sviluppato dalla casa tedesca Gameforge, dal 1\u00ba gennaio 2009 ceduto alla Nothworks e nel 2010 acquistato da Travian Games.\nNato in Germania nel 2006, nel 2010 il gioco conta oltre 1.500.000 giocatori registrati in tutto il mondo. Goalunited \u00e8 disponibile in molte nazioni e lingue, tra cui anche l'italiano.\nStoria.\nIn \"Goalunited Classic\" gli utenti potevano giocare gratuitamente ed essere allo stesso livello di quelli che acquistavano il \"premium\" o che acquistavano delle \"stelle\". Con il premium infatti si ottenevano solo delle migliorie grafiche (divisa personalizzata, stemma personalizzato), l'accesso alle statistiche su tutte le squadre di \"Goalunited\" e la semplificazione di alcuni passaggi, con le stelle era possibile organizzare delle partite in pi\u00f9 a settimana che per\u00f2 non avevano effetto sui giocatori e che non facevano guadagnare nulla a chi le giocava.\nIl 30 settembre 2010 \u00e8 stata pubblicata una versione parallela a \"Goalunited 2010\", rinominato in \"Goalunited Classic\", chiamata \"Goalunited 2011\", con diversi cambiamenti nel gioco, ma che permette agli utenti che pagano di avere dei vantaggi attraverso l'utilizzo di particolari carte a pagamento che migliorano le prestazioni della squadra, dell'allenamento e le caratteristiche di ogni singolo giocatore. Il gioco veniva aggiornato annualmente e il suo nome modificato di anno in anno.\nIl 4 marzo 2014 \u00e8 stato annunciato che \"Goalunited Classic\" sarebbe stato chiuso il 31 agosto 2014.\nNel giugno del 2015 viene annunciato che \"Goalunited 2015\" sarebbe stato rinominato in \"Goalunited Legends\".\nIl 7 luglio 2015, dopo un periodo di beta testing, \u00e8 stata distribuita una versione parallela a \"Goalunited Legends\" chiamata \"Goalunited Pro\", nella sua versione per browser. Questa nuova versione utilizza una veste grafica completamente rinnovata e apporta dei cambiamenti ad alcune meccaniche del gioco, come la formazione, l'allenamento e la gestione di sponsor e staff.\nIl 25 agosto 2015 \u00e8 stata distribuita per sistemi Android e iOS un'applicazione chiamata \"Goalunited Live\" che permette di seguire da smartphone alcuni aspetti della propria squadra su \"Goalunited Pro\" come la rosa, la classifica, le partite e la formazione.\nNel 2016 \u00e8 stata lanciata un'applicazione che permette di giocare a \"Goalunited Pro\" da tablet, Android e iPad.\nAlla fine del 2017 viene annunciato che a causa del suo insuccesso Goalunited Pro sarebbe stato chiuso al termine della stagione allora in corso, facendo tornare Goalunited Legends l'unica edizione giocabile.\nModalit\u00e0 di gioco.\nUna volta effettuata la registrazione viene consegnata una licenza con la quale simbolicamente si ufficializza l'affidamento della gestione della nuova squadra all'utente. Nella maggior parte dei casi la squadra viene assegnata a campionato gi\u00e0 in corso ed era stata precedentemente gestita da un altro manager che l'ha abbandonata o viene assegnata al posto di una squadra gestita dal computer; \u00e8 composta inizialmente da diciannove giocatori, tutti di nazionalit\u00e0 uguale al campionato scelto e con la forza dei giocatori uguale per tutte le nuove iscritte. La squadra \u00e8 quindi assegnata a un campionato o \"serie\" e rispettivo girone, in base all'ordine d'iscrizione, dalla serie pi\u00f9 alta alla pi\u00f9 bassa.\nIl campionato dura sedici settimane con alla fine una settimana di playoff e di playout dove la seconda (terza nella settima serie) squadra di ogni girone deve sfidarsi con altre tre squadre classificate in terza posizione ad altri tre gironi e con le due squadre ai playout della serie superiore per decidere quali squadre sarebbero potute salire nella serie superiore, quali sarebbero dovute restare per un'altra stagione nella stessa serie e quali sarebbero dovute retrocedere.\nL'utente, che veste quindi i panni di un manager, deve gestire al meglio il club sia per quanto riguarda l'aspetto economico sia per quello tattico. Per vincere il campionato e quindi salire di serie non occorre infatti concentrarsi solo sulla compagine da schierare in campo, ma anche gestire al meglio il bilancio.\nAspetto economico.\nOgni club ha un proprio stadio che \u00e8 possibile ampliare fino a 120.000 posti e di cui si pu\u00f2 aumentare la comodit\u00e0 per gli spettatori durante il gioco; per aumentare il numero di spettatori presenti e quindi gli incassi dovuti al prezzo dei biglietti. Inoltre una volta a settimana si presenta uno sponsor con una propria offerta pecuniaria per settimana e per partita vinta in campionato. Le uscite settimanali invece sono dovute agli stipendi dei giocatori, calciomercato, dello staff e della manutenzione dello stadio.\nIn ogni momento \u00e8 possibile investire o chiedere in prestito denaro alla banca; inoltre con un'abilit\u00e0 e un'esperienza maggiore del commercialista si possono trarre pi\u00f9 vantaggi dalla banca. Se si decide di puntare sulle giovanili, bisogna pagare una somma in base a quanti giovani si vogliono osservare ogni settimana. Una volta completata l'osservazione sul singolo giovane \u00e8 possibile promuoverlo in prima squadra. In alternativa a ci\u00f2, grazie a una rosa di venticinque giocatori \u00e8 anche possibile finanziare le attivit\u00e0 del proprio Club con la compravendita di calciatori da acquistare sul mercato (sempre aperto), valorizzare e rivendere, generando quindi delle plusvalenze.\nAspetto tattico.\nOgni giocatore possiede tredici abilit\u00e0, di cui otto dipendono dalle abilit\u00e0 calcistiche del giocatore, tre (forma, freschezza e condizione) indicano la forma fisica del giocatore, l'abilit\u00e0 di esperienza, che aumenta a ogni incontro che viene disputato dal giocatore e un'eventuale abilit\u00e0 di talento che \u00e8 innata nel giocatore e grazie alla quale si possono verificare eventi speciali nel corso di una partita. Le otto abilit\u00e0 che rappresentano le abilit\u00e0 calcistiche del giocatore possono aumentare di valore grazie all'allenamento settimanale, che avviene nella notte tra domenica e luned\u00ec.\nIl campo in cui disporre i giocatori nelle varie posizioni pu\u00f2 essere immaginato come un quadrato di dimensioni 3x3 in cui ogni quadrante \u00e8 diviso in diverse sottoposizioni. Ogni squadra pu\u00f2 adottare una tattica a scelta fra le sei disponibili e un tipo di marcatura tra \"a zona\" e \"a uomo\". Queste tattiche danno una determinata percentuale di vantaggi e svantaggi nelle varie zone del campo a seconda della tattica scelta.\nCampionati internazionali.\nNella versione \"Goal United 2008\" sono state introdotte le squadre nazionali, i cui convocati, moduli e tattiche vengono scelti attraverso una votazione tra tutti i manager della nazione. I primi campionati Europei sono stati vinti dalla Polonia che ha sconfitto in finale l'Italia per 5 a 3.\nNella nuova versione di \"Goalunited\" nell'estate 2012 \u00e8 stato organizzato in occasione degli Europei 2012 un torneo strutturato in otto partite per ciascuna squadra partecipante che poteva scegliere una nazione europea per cui gareggiare tra quelle partecipanti all'europeo. I goal segnati in queste partite si trasformavano in punti per la propria nazione. Al termine la vittoria \u00e8 andata alla Germania che alla prima giornata si trovava nelle ultime posizioni.\nTornei omologhi sono stati organizzati in occasione dei mondiali di calcio del 2014 e degli Europei 2016. Anche questi tornei furono vinti dalla Germania."}
{"id": "1908118", "revid": "78273", "url": "https://it.wikipedia.org/wiki?curid=1908118", "title": "Tae-kwon-do alla XXVIII Olimpiade", "text": ""}
{"id": "1908120", "revid": "1414688", "url": "https://it.wikipedia.org/wiki?curid=1908120", "title": "Olimpiadi degli scacchi del 1957", "text": "Le Olimpiadi degli scacchi del 1957 furono la prima edizione femminile della competizione. Si svolsero a Emmen, nei Paesi Bassi, dal 2 al 21 settembre.\nTorneo.\n22 nazioni si iscrissero al torneo, ma una di queste (il Cile) ritir\u00f2 la propria partecipazione. Le 21 nazioni rimanenti vennero quindi divise in tre gironi da sette squadre; le prime tre di ogni raggruppamento vennero ammesse alla finale principale a nove partecipanti, mentre le altre vennero divise in due ulteriori finali da sei squadre ciascuna. Le partite vennero giocate su due scacchiere, e non era ammessa la presenza di riserve.\nPrima fase.\nNella tabella seguente sono elencati i gruppi in cui vennero divise le squadre. In grassetto sono evidenziate le qualificate alla finale A, in \"corsivo\" quelle qualificate alla finale B.\nRisultati individuali.\nFurono assegnate medaglie alle giocatrici di ogni scacchiera con le tre migliori percentuali di punti per partita."}
{"id": "1908121", "revid": "264902", "url": "https://it.wikipedia.org/wiki?curid=1908121", "title": "Equitazione", "text": "Il termine equitazione indica l'utilizzo sportivo (agonistico o meno) del cavallo da parte dell'uomo. Presenta diverse discipline, alcune delle quali rientrano nel programma olimpico; pu\u00f2 essere praticata sia singolarmente che in gare organizzate per squadre, in strutture coperte, in maneggi all'aperto, in ippodromi (\u00e8 il caso dell'ippica) o in campagna a seconda della disciplina.\nStoria.\nNascita e sviluppo.\nCi sono innumerevoli aspetti nella complessa relazione tra cani e cavalli che sono stati cruciali per entrambe le specie. I cavalli si originarono in America molti millenni fa, e alcuni fecero il viaggio attraverso lo stretto di Bering verso l'Asia e l'Europa dove la specie crebbe florida. Gli uomini cominciarono a cacciarli e scoprirono che erano un'ottima fonte di nutrimento. Alcuni disegni nelle grotte di oltre 20000 anni fa in posti come Alta Mira provano la loro esistenza, anche se non erano ancora usati per lavorare. Un eccellente esempio di come i cavalli potessero rivoluzionare la societ\u00e0 \u00e8 l'improvvisa acquisizione dei cavalli dagli Indiani dopo la ribellione di Santa Fe nel 1680. \nPur essendoci controversia riguardo alla data esatta in cui i cavalli sono stati addomesticati e montati per la prima volta, la stima data questo passaggio nel 3500 a.C. Sono state trovate prove che dal 3000 a.C. circa, vicino ai fiumi Dneper e Don, gli uomini hanno cominciato a usare il morso sui cavalli, poich\u00e9 uno stallone che era stato seppellito mostrava segni ai denti. Alcuni libri sacri lasciano pensare che i cinesi montassero gi\u00e0 nel Ventunesimo secolo a.C. Gli imperatori cinesi utilizzarono per la prima volta la cavalleria tra l'esercito all'epoca di Kao Ti (Gaodi), fondatore della dinastia Han, intorno al 200 a.C., come soluzione alle enormi perdite subite dai grandi eserciti a cavallo delle popolazioni nomadi provenienti dalle steppe del Nord. I cinesi assunsero da loro l'utilizzo di sella e staffe, che erano state a loro volta introdotte in India nel Primo secolo a.C. come anello per alluce.\nLe prime testimonianze di cavalli montati sono le descrizioni mitiche dell'esercito delle Amazzoni e dei gruppi di cavalieri del re etiope Memnone. I greci per secoli non ebbero conoscenza dell'equitazione. Il cavallo divenne un animale addestrabile solo quando, o per caso o in seguito a un ragionamento, scoprirono che poteva essere sottomesso utilizzando un pezzo di metallo (morso) posizionato nella bocca tra la mascella superiore e quella inferiore dove non sono presenti i denti. I numerosi morsi trovati durante gli scavi archeologici eseguiti tra il 1906 e il 1912 sull'altopiano dell'Anatolia centrale sono molto simili a quelli utilizzati nell'era moderna. Grazie al morso si pot\u00e9 domare il cavallo e l'uomo pot\u00e9 guidarlo. Furono necessari molti secoli per riuscire a creare gli attrezzi necessari per montare a cavallo: la sella, la ferratura e le staffe. La prima sella era una coperta ornamentale a cui gli Assiri, tra l'Ottavo e il Settimo secolo a.C. attaccarono un'antenata della staffa. Gli altorilievi assiri trovati a Nimrud (Iraq) aiutano gli esperti a confermare l'esistenza dei rudimentali attrezzi e la posizione dei cavalieri in sella. Il cavallo portava una gualdrappa ampia e spessa sotto a una pelle di leopardo utilizzata per ammorbidire la seduta del cavaliere. Al collo del cavallo era presente un collare, per aiutare il cavaliere a stare in equilibrio a tutte le andature. La sella \u00e8 mantenuta in posizione sul cavallo da un pettorale, mentre le redini sono tenute basse da un contrappeso che impedisce che si muovano troppo. Il cavaliere in sella ha la coscia nuda, ma le gambe fasciate da protezioni in cuoio sopra il ginocchio e lungo lo stinco, simili alle ghette utilizzate modernamente.\nGli scavi archeologici riportarono alla luce molte carrozze datate intorno al 2500 a.C., dando una prova maggiore che i cavalli venivano usati per lavorare. I carri venivano usati come armi da guerra, ma furono sostituiti dall'uso degli equini come cavalleria leggera o pesante. Gli equini ebbero un ruolo importante attraverso la storia umana globale, sia in guerra sia in lavori pacifici come il trasporto, lo scambio e l'agricoltura, con l'aiuto di carrozze o di altri mezzi. L'equitazione \u00e8 una delle attivit\u00e0 pi\u00f9 antiche a cui si \u00e8 dedicato l'uomo. Nel 1834 l'archeologo francese Charles Texier scopr\u00ec, sull'altopiano dell'Anatolia centrale, le rovine di Khattushash, la capitale dell'Impero Ittita, che si estendeva su 120 ettari. All'interno di questa enorme area sorgeva il luogo dove erano situati il palazzo imperiale, gli edifici pubblici, i magazzini e gli archivi, simili a biblioteche, in cui erano conservati migliaia di documenti statali incisi su tavolette d'argilla in caratteri cuneiformi. Proprio in questi posti, durante degli scavi eseguiti tra il 1906 e il 1912 dalla Societ\u00e0 orientalista tedesca sotto i comandi dell'esperto Hugo Winckler, furono trovate, tra tutti i reperti, quattro tavolette d'argilla, poi datate attorno al 1500-1440 a.C., con 946 righe incise sui due lati: esse contenevano un insieme di regole sull'allenamento dei cavalli. \nL'opera fu dedicata al re Suppiluliumas I il Grande e scritta da Kikkuli. Questo documento, che \u00e8 stato intitolato \u201cL'arte di governare e allenare i cavalli\u201d dagli esperti, costituisce la prima testimonianza scritta sinora rintracciata sull'allenamento dei cavalli; questo \u00e8 un chiaro indizio dell'esistenza di una tradizione di allevamento equestre ancora prima delle testimonianze dell'attivit\u00e0 degli ittiti con i cavalli nell'area del Mediterraneo. Le quattro tavolette costituiscono un vero e proprio 'manuale' con un programma basato su un ciclo di 180 giornate, con regole precise riferite alla preparazione di cavalli per utilizzarli con i carri da guerra. Invece, il pi\u00f9 antico e meglio noto manuale in cui \u00e8 trattato anche il modo di montare a cavallo \u00e8 \u201cSull'equitazione\u201d di Senofonte.\nViaggiare a cavallo ha reso possibile l'incontro di grandi imperi come la Persia, che si estendeva dalla Turchia e l'Egitto fino ai confini dell'India fino alla sua distruzione da parte di Alessandro Magno. I Persiani utilizzavano corrieri che facevano circa 2000 miglia di viaggio da Sardis a Susa in 7 giorni, ma il loro sistema di messaggi aveva molte branche fino ai pi\u00f9 remoti angoli dell'impero. La cavalleria era spesso un fattore determinante nella vincita di battaglie strategiche che cambiarono il corso della storia. L'incredibilmente veloce estensione della dominazione islamica e araba attraverso grosse parti di Europa, Africa e Asia \u00e8 stata resa possibile dai cavalieri che montavano cavalli arabi. La loro avanzata era stata respinta solo dalla cavalleria dei franchi nella battaglia di Poitiers nella Francia centrale dove le innovazioni recenti della staffa hanno avuto un ruolo decisivo. Quella battaglia e quelle che seguirono respinsero i musulmani fuori dalla Francia. \u00c8 stato l'intervento della cavalleria polacca sotto Sobieski a salvare Vienna durante l'assedio del 1683 all'ultimo momento e a privare i turchi dello strategico possesso dell'Europa centrale. I cavalli hanno aiutato l'uomo in altri modi oltre alla guerra, al viaggio e al trasporto. Hanno infatti facilitato la caccia in molte parti del mondo, per esempio gli Indiani d'America nella caccia ai bisonti. Un altro compito per cui i cavalli si sono adattati eccezionalmente e in cui spesso si divertono, \u00e8 lavorare con il bestiame. Sono inoltre quasi indispensabili per i pastori, perfino nel Ventunesimo secolo.\nNella storia greca e romana chi sapeva equitare acquistava un valore aggiunto nelle societ\u00e0. Da allora in poi il titolo di cavaliere divenne espressione di nobilt\u00e0, ma, nei secoli successivi, i nobili furono costretti ad imparare l'arte di equitare per poter partecipare alla vita politica e militare. L'approfondimento tecnico dell'arte di montare a cavallo fu ovviamente sempre appannaggio della cavalleria e per questo motivo chi ha scritto libri di tecnica equestre (Federico Grisone, Fiaschi, Pignatelli, Mazzuchelli, Caprilli, ecc.) \u00e8 spesso collegato all'ambiente militare. Non vi \u00e8 altra attivit\u00e0 dell'uomo in cui, nel corso dei secoli, siano stati scritti tanti testi di approfondimento. Ma il rapporto che si stabil\u00ec nei secoli tra uomo e cavallo, si modific\u00f2 gradualmente nell'ultimo periodo storico, da quando cio\u00e8 il motore a scoppio trasform\u00f2 il modo di viaggiare e il modo di fare la guerra. Dal Novecento in poi l'equitazione perse la propria importanza utilitaristica e si trasform\u00f2 in attivit\u00e0 esclusivamente ludico-sportiva. Nell'Italia della prima met\u00e0 del Novecento, si segnal\u00f2 l'opera del conte Paolo Orsi Mangelli, con la sua celeberrima scuderia.\nI cavalli pi\u00f9 antichi e famosi sono i mustang, discendenti dai cavalli scappati agli spagnoli. Nel XVII e XVIII secolo alcuni di questi cavalli scapparono e si moltiplicarono nelle grandi pianure fino ad arrivare a diversi milioni. I predatori raramente riuscivano ad ucciderli perch\u00e9 erano veloci, avevano un udito fino, un eccellente olfatto e potevano sferrare calci molto potenti. Secondo J. Frank Dobie, nel suo libro \u201cMustangs\u201d, alcuni di questi cavalli andavano perfino a caccia di lupi e leoni di montagna per ucciderli. In Australia esistono animali simili conosciuti come \u201cbrumbies\u201d, resi famosi dal poema di Banjo Patterson, \u201cL'uomo del Fiume Nevoso\u201d, di cui esiste una riduzione cinematografica. La storia di paesi come Wyoming, Arizona, Utah e Texas deve molto allo sviluppo della monta. Le mandrie, che erano essenziali per la loro economia, non sarebbero state controllabili senza l'uso dei cavalli e quelli selvaggi fornivano un'abbondante risorsa. Nello stesso tempo la superba cavalleria di trib\u00f9 come Comanche e Sioux ha decisamente ritardato l'insediamento degli europei. Molti sport equini praticati modernamente derivano da compiti necessari dei cavalieri del passato. Un esempio \u00e8 il dressage, che deriva dalle manovre di battaglia come il \u201ccapriole\u201d, un salto sul posto con un calcio dei posteriori, che doveva essere devastante per i soldati a terra che lo circondavano. Rodei, caccia alla volpe, reining, team penning, tent pegging, combattimento con i tori, buzkashi, salto ostacoli e polo sono altri esempi. Oltre a questi ci sono le corse, lo sport dei re, seguito da milioni di persone in tutto il mondo e dove il giro economico per scommesse \u00e8 molto ampio.\nSviluppo dell'equitazione moderna.\nPer la prima volta nel Medioevo il cavallo cominci\u00f2 a essere utilizzato anche per fini agonistici e di piacere, come si fa modernamente. Montare a cavallo per piacere divent\u00f2 ordinario per l'aristocrazia, ed allenarsi divenne velocemente un obbligo per tutti gli aristocratici. Il principale sport a cavallo divennero i tornei, che non solo richiedevano cavalli bene addestrati, ma soprattutto l'abilit\u00e0 dei cavalieri nel condurre il proprio destriero. Nel Rinascimento in molte corti d'Europa nacquero le prime scuole d'equitazione ufficiali dove uno o pi\u00f9 maestri erano al servizio dei cortigiani. Questi esperti non insegnavano soltanto equitazione, ma anche l'uso delle armi, la danza, la musica, la pittura e la matematica. La prima scuola fu l'Accademia di Napoli, che divenne pi\u00f9 famosa nel Sedicesimo secolo grazie a Giovan Battista Pignatelli, attirando allievi da tutta Europa. Quest'uomo napoletano divenne un esperto, superando tutti i suoi compagni sia nel cavalcare che nell'addestrare cavalli e cavalieri. Fu lui il fondatore dei primi maneggi a Napoli, chiamati \"cavallerizze\". Non si hanno notizie precise dell'attivit\u00e0 d'autore di Pignatelli, ma \u00e8 certo che, attraverso la sua opera di maestro, Napoli si conferm\u00f2 in quel periodo come il centro della nascita dei principi dell'equitazione e della nuova cultura che cominciava a formarsi attorno al cavallo. La nobilt\u00e0 di tutta Europa si recava in questa citt\u00e0 per imparare quest'arte. La fama di Pignatelli fu talmente grande che, sino al Seicento inoltrato, per evidenziare la propria bravura i cavallerizzi pi\u00f9 famosi si vantavano di aver ottenuto un allenamento equestre alla scuola del gentiluomo napoletano o dei suoi allievi. Lo stesso Luigi XIII impar\u00f2 l'arte di montare a cavallo da Antoine de Pluvinel, uno degli alunni di Pignatelli.\nPer tutto il Cinquecento e fino all'Ottocento in tutti i palazzi reali e le corti si poteva trovare un cavallerizzo che insegnasse al signore e alla sua corte l'arte dell'equitazione. Claudio Corte, nobile pavese che aveva imparato l'arte dell'equitazione a Napoli, divenne cortigiano di Elisabetta I d'Inghilterra. Pirro Antonio Ferraro invece venne ospitato alla corte di Filippo II di Spagna. Oltre a questi luoghi, le accademie divennero, durante il periodo del Rinascimento e il Seicento, centri di allenamento per le tecniche di equitazione. Le pi\u00f9 famose furono l'Accademia cavalleresca di Udine (1609), l'Accademia dei cavalieri del Sole di Pavia, ma soprattutto la Stella di Messina e la Delia di Padova. Erano luoghi esclusivi, dedicati solo a cavalieri e aristocratici, per questo era necessario non essere parte di nessuna \u201carte o mercanzia\u201d. Lo scopo dei nobili era avere un luogo dove potevano esercitarsi a combattere e a montare a cavallo per poter essere officialmente riconosciuti come cavalieri. A Palermo il vicer\u00e9 don Garc\u00eda di Toledo si fece protettore di un'accademia di cento cavalieri che, oltre a combattere nelle guerre, partecipavano a tornei e altri momenti di divertimento. Da questi luoghi si diffuse l'arte dell'equitazione in tutta Europa. Grazie a tale espansione in Francia, in Austria, in Spagna e in altri paesi nacquero scuole che adoperavano nuove tecniche: la Scuola di equitazione spagnola di Vienna (1729) e il Cadre Noir di Saumur (1825), come istituzioni di Stato, sono probabilmente gli ultimi eredi dell'equitazione accademica nata durante il Rinascimento in Italia.\nIn Francia il fondatore della prima scuola di equitazione moderna fu Fran\u00e7ois Robichon de la Gu\u00e9rini\u00e8re, scudiero di Luigi XV, che apr\u00ec un'accademia a Parigi nel 1715 e diresse il maneggio delle Tuileries dal 1730 fino alla propria morte. Scrisse inoltre un'opera chiamata \u201cL'\u00e9cole de cavalerie\u201d, la scuola di cavalleria, che parlava dei metodi e delle tecniche da lui utilizzate per insegnare l'equitazione. Ispirata da questo libro nacque quindi la Scuola spagnola di Vienna.\nNel Diciannovesimo secolo l'addestramento dei cavalli si focalizz\u00f2 sull'utilizzo del cavallo per scopi militari: i cavalieri e i cavalli erano utilizzati per attraversare la battaglia velocemente, superando facilmente il terreno irregolare, riunendosi in gruppo e separandosi rapidamente per sfuggire al fuoco dei nemici. L'equitazione istintiva, nata dai popoli nomadi, ritrov\u00f2 popolarit\u00e0 a contrasto con la rigidit\u00e0 accademica. La preparazione del cavallo per scopi militari, la base delle attivit\u00e0 sportive praticate nel Ventunesimo secolo, divenne lo scopo principale. Oltre allo sport e al divertimento si sviluppava, soprattutto oltre Manica, la caccia a cavallo e la monta di questi animali in grandi spazi aperti come prati o foreste.\nDescrizione.\nTipi di equitazione.\nIn una classificazione approssimativa, si distinguono i seguenti tipi di monta:\nAndature del cavallo.\nLe andature principali del cavallo sono tre:\nEsistono poi altre andature:\nPony games.\nI pony games sono, come dice il nome, dei giochi praticati con i pony (razze di piccole dimensioni), dedicati quindi ai bambini pi\u00f9 piccoli. Si usano tutte le andature, passo, trotto e galoppo. I giochi scelti dall'istruttore hanno lo scopo di insegnare disciplina e metodologia, infatti gli allievi che svolgono gli esercizi sotto forma di giochi di abilit\u00e0, a piedi e a cavallo, imparano il rapporto con l'animale e con il gruppo (socializzazione e collaborazione). Le dinamiche di gioco, infatti, suggeriscono un metodo di pre-agonistica, che aiuta i bambini a sviluppare la capacit\u00e0 di affrontare un percorso, calcolando il tempo e la distanza, a capire il loro potenziale, ad avere autostima e fiducia nelle proprie capacit\u00e0 e in quelle del pony, e a creare l'armonia del binomio necessaria per progredire nelle discipline di equitazione. I principali giochi sono:"}
{"id": "1908130", "revid": "438678", "url": "https://it.wikipedia.org/wiki?curid=1908130", "title": "Raffaello Brizzi", "text": "Biografia.\nProfessore alla Cattedra di Architettura presso l'Accademia di Belle Arti di Firenze, \u00e8 tra i fondatori della nuova Regia Scuola Superiore di Architettura di Firenze, dove insegna Composizione architettonica e della quale diviene Preside dal 1932 fino alla morte."}
{"id": "1908133", "revid": "799504", "url": "https://it.wikipedia.org/wiki?curid=1908133", "title": "Micone", "text": "Biografia.\nMicone decor\u00f2 il tempio dei Dioscuri di Atene, dipingendovi il \"Ritorno degli Argonauti\". In collaborazione con Polignoto decor\u00f2 il Theseion con scene della vita di Teseo e sempre in collaborazione con Polignoto e Paneno partecip\u00f2 alla decorazione della Sto\u00e0 Pecile, dove dipinse una \"Maratonomachia\" e una \"Amazzonomachia\"; gli Ateniesi gli inflissero una multa di trenta mine per aver rappresentato i Persiani pi\u00f9 grandi dei Greci.\nI temi affrontati sono tipici dell'et\u00e0 cimoniana, soggetti caratterizzati dal movimento e dall'azione, dove Micone sembra aver portato alcune innovazioni compositive nella disposizione delle figure e negli elementi paesistici. Si serv\u00ec per le sue opere dei quattro colori tradizionali (nero, bianco, rosso e giallo).\nDell'attivit\u00e0 di Micone quale bronzista riferisce Plinio il Vecchio (\"Nat. hist.\", XXXIV, 88, 2): gli sono attribuite una statua del campione olimpico Callia, vincitore del pancrazio nel 472 a.C., e una statua equestre dedicata sull'acropoli di Atene, della quale resta parte della base con iscrizione, datata intorno al 440 a.C."}
{"id": "1908135", "revid": "204012", "url": "https://it.wikipedia.org/wiki?curid=1908135", "title": "Parvovirus b19", "text": ""}
{"id": "1908136", "revid": "38120", "url": "https://it.wikipedia.org/wiki?curid=1908136", "title": "Nazionale di hockey su prato degli USA", "text": ""}
{"id": "1908137", "revid": "765341", "url": "https://it.wikipedia.org/wiki?curid=1908137", "title": "Porta Reale (Noto)", "text": "La Porta Reale \u00e8 il simbolo dell'ingresso nella citt\u00e0 di Noto.\nStoria.\nIl progetto della porta reale ha inizio nel 1838 quando a Noto si venne a sapere della venuta del re Ferdinando II di Borbone detto il re delle due Sicilie.\nInizialmente Noto era separata da un grande vallone melmoso con alberi, al di l\u00e0 del vallone si trovava il convento dei cappuccini. Il progettista dell'opera \u00e8 il napoletano Angelini che costru\u00ec anche la statua di Ferdinando poi diventata monumento dei caduti. Fu completata nello stesso anno con l'aspetto che conserva tutt'oggi.\nLa piazza della Porta Reale \u00e8 stata restaura nell'anno 2014 dall'Amministrazione Comunale che insieme ad essa ha intrapreso numerosi progetti di restauro della citt\u00e0 riportandola agli antichi splendori."}
{"id": "1908138", "revid": "1942745", "url": "https://it.wikipedia.org/wiki?curid=1908138", "title": "Bandiere dei soggetti federali della Federazione Russa", "text": "In questa voce sono raccolte le 84 bandiere dei soggetti federali della Russia."}
{"id": "1908141", "revid": "298229", "url": "https://it.wikipedia.org/wiki?curid=1908141", "title": "Nazionale di hockey su prato della Finlandia", "text": "La nazionale di hockey su prato della Finlandia \u00e8 la squadra di hockey su prato rappresentativa della Finlandia."}
{"id": "1908142", "revid": "104265", "url": "https://it.wikipedia.org/wiki?curid=1908142", "title": "Rifugio Barmasse", "text": "Il rifugio Barmasse \u00e8 un rifugio situato nel comune di Valtournenche (Aosta), nell'omonima valle, a 2.169 m s.l.m.\nStoria.\nIl rifugio \u00e8 stato inaugurato nel 1965.\nCaratteristiche e informazioni.\nIl rifugio \u00e8 costruito nei pressi del lago di Cignana ed \u00e8 di propriet\u00e0 privata.\nSi trova lungo il percorso dell'alta via della Valle d'Aosta n. 1.\nAccessi.\nL'accesso avviene normalmente a piedi partendo normalmente dalla frazione Valmartin (1.495\u00a0m) di Valtournenche. Solo in alcune occasioni \u00e8 possibile raggiungerlo in auto partendo dalla strada interpoderale di Torgnon.\n\u00c8 anche possibile partire (a piedi) dalla frazione di Valtournenche Les Perr\u00e8res e raggiungere il rifugio passando per la Finestra di Cignana (2445\u00a0m).\nAscensioni.\nGli itinerari alpinistici per le montagne circostanti partono normalmente dal rifugio Perucca-Vuillermoz. \u00c8 comunque possibile utilizzare il rifugio Barmasse come punto di appoggio per le escursioni che conducono al bivacco Manenti, al rifugio Perucca-Vuillermoz e al bivacco Rivolta (2890\u00a0m). Si pu\u00f2 anche raggiungere il lago di Balanselmo (2.750\u00a0m) e il lago del Dragone (2878\u00a0m)."}
{"id": "1908147", "revid": "38275", "url": "https://it.wikipedia.org/wiki?curid=1908147", "title": "Metropolitana di Kyiv", "text": ""}
{"id": "1908148", "revid": "62004", "url": "https://it.wikipedia.org/wiki?curid=1908148", "title": "Due Giorni Marchigiana", "text": "La Due Giorni Marchigiana \u00e8 una competizione di ciclismo su strada maschile riservata alle categorie Under-23 ed Elite senza contratto, che si disputa nella regione delle Marche in Italia, ogni anno in agosto. Si disputano due gare in linea, il Trofeo Citt\u00e0 di Castelfidardo ed il Gran Premio Industria, Commercio e Artigianato di Castelfidardo. Fino al 2007 si correva il Gran Premio Fred Mengoni. Dal 2002 al 2007 era calcolata una classifica generale a punti, che teneva conto dei piazzamenti nelle due gare."}
{"id": "1908150", "revid": "62004", "url": "https://it.wikipedia.org/wiki?curid=1908150", "title": "Trofeo Citt\u00e0 di Castelfidardo", "text": "Il Trofeo Citt\u00e0 di Castelfidardo-Trofeo CISEL \u00e8 una corsa in linea maschile di ciclismo su strada che si svolge ogni anno nella citt\u00e0 di Castelfidardo, in Italia. Dal 2011 \u00e8 aperta a Elite e Under-23 e fa parte del calendario nazionale come gara di classe UCI 1.12.\nStoria.\nSvoltosi per la prima volta nel 1981 e riservato ai soli Dilettanti (poi Dilettanti Under-23 ed Elite senza contratto) fino al 2001, dal 2002 al 2006 fu riposizionato in calendario ad agosto e aperto ai professionisti come una delle due gare che costituivano la Due Giorni Marchigiana insieme al Gran Premio Fred Mengoni; dal 2005 al 2006 fece anche parte del calendario dell'UCI Europe Tour come gara di classe 1.1.\nNel 2007 la competizione \u00e8 uscita dal calendario \"pro\", venendo declassata prima a gara nazionale e poi, nel 2008, a gara europea di classe 1.2; nello stesso biennio ha affiancato il neonato Gran Premio Industria, Commercio e Artigianato di Castelfidardo formando la Due Giorni di Castelfidardo. Sospesa per due anni, dal 2011 \u00e8 stata di nuovo organizzata regolarmente come gara nazionale per Elite e Under-23 (classe 1.12).\nAlbo d'oro.\n\"Aggiornato all'edizione 2019.\""}
{"id": "1908151", "revid": "325224", "url": "https://it.wikipedia.org/wiki?curid=1908151", "title": "Cantina Petra", "text": "La Cantina Petra, o Cantina Moretti, \u00e8 un edificio ubicato all'interno del comune di Suvereto (LI), in localit\u00e0 San Lorenzo Alto.\n\u00c8 sede dell'omonima societ\u00e0 agricola produttrice di vino ed olio.\nCostruita tra il 2001 ed il 2003 per volont\u00e0 di Vittorio Moretti e su progetto dell'architetto svizzero Mario Botta, la cantina occupa un'area di circa 7.200 metri quadrati e si inserisce al centro di una vasta distesa di vigneti.\nEssa si presenta come una struttura avveniristica, caratterizzata da una planimetria articolata, che in alzato assume la forma di un cilindro sezionato da un piano inclinato, circondato ai margini da due ali laterali schermate da lunghi porticati.\nIl progetto, che per alcuni aspetti rimanda alle antiche residenze della campagna toscana, unisce il disegno della vegetazione a quello architettonico: infatti, alla sommit\u00e0 del blocco cilindrico, si inserisce la vegetazione, che col susseguirsi delle stagioni, muta il proprio colore, dando origine ad un'architettura variabile nel tempo.\nIl corpo centrale, tagliato esternamente da una scalinata, ospita i serbatoi per la vinificazione e, al piano terreno e nel sottosuolo, le botti per l'invecchiamento."}
{"id": "1908152", "revid": "216401", "url": "https://it.wikipedia.org/wiki?curid=1908152", "title": "Gp. Fred Mengoni", "text": ""}
{"id": "1908155", "revid": "123839585", "url": "https://it.wikipedia.org/wiki?curid=1908155", "title": "Bandiera dell'Inguscezia", "text": "La bandiera dell'Inguscezia \u00e8 stata adottata il 2 ottobre 1994. Nella bandiera, sono rappresentati: una triscele rossa su sfondo bianco, con due bande orizzontali verdi agli estremi\nSimbolismo.\nNella religione e nella filosofia ingusceta, la triscele rappresenta non solo il sole e l'universo, ma anche la consapevolezza dell'unicit\u00e0 dello spirito nel passato, nel presente e nel futuro. Il rosso ricorda la lotta dei popoli ingusceti per l'esistenza e la difesa della loro patria. Il bianco simboleggia la purezza dei pensieri e delle opinioni della nazione. Il verde \u00e8 il simbolo dell'Islam."}
{"id": "1908156", "revid": "1064007", "url": "https://it.wikipedia.org/wiki?curid=1908156", "title": "Gherardo Bosio", "text": "Biografia.\nGherardo Bosio fu una delle personalit\u00e0 di spicco nel gruppo dei giovani architetti fiorentini degli anni trenta del Novecento. Nato a Firenze nel 1903, si laurea a Roma nel 1926 in Ingegneria civile e inizia la sua attivit\u00e0 professionale sotto la guida di Ugo Giovannozzi, continuando a frequentare la Scuola Superiore di Architettura di Firenze dove si laurea nel 1931, con un periodo di lavoro nello studio McKim, Mead &amp; White a New York.\nBosio viene inserito nelle pi\u00f9 alte cerchie fiorentine che ben presto, per intraprendenza e capacit\u00e0, lo proiettano a contatto con le pi\u00f9 importanti personalit\u00e0 politiche e aristocratiche italiane per le quali progetta e realizza opere che superano la dicotomia tra eclettismo e funzionalismo tipico degli anni trenta italiani per collocarsi su una personale visione del progetto come elegante contenitore di spazi di vita. In questi primi anni partecipa ai lavori della commissione per il riassetto urbanistico di Firenze, alla mostra e alla commissione per il concorso nazionale del Giardino Italiano e alla commissione per la riprogettazione del litorale viareggino. Durante la sua carriera \u00e8 inserito in molte commissioni di esame, di concorso e di organizzazione per manifestazioni, tra cui la Commissione Edilizia di Firenze a cui propone indicazioni di lavoro e giudizio confrontandosi con i colleghi romani e milanesi per elaborare al meglio modifiche ai regolamenti edilizi, svelando una visione d'insieme del processo architettonico d'avanguardia per il tempo.\nPartecipa poi a concorsi di architettura come quello internazionale per il Faro in memoria di Cristoforo Colombo a Santo Domingo, progetta e restaura ville e appartamenti come Villa Acton e realizza i primi arredamenti per gli Uffici del Movimento Forestieri e per le varie Fiere dell'Artigianato essendo gi\u00e0 dal 1931 insieme a Raffaello Fagnoni e altri ordinatore della Fiera. Per l'idea di una rinnovata architettura in cui l'Italia potesse trovare una propria identit\u00e0 contemporanea, si batte scrivendo e pubblicando articoli di architettura, arredamento e di arti decorative su vari giornali. Nel 1932 tiene a Firenze un corso di arredamento della casa organizzato dalle Donne Professioniste e Artiste. Sempre in questi primi anni, oltre a insegnare alla Regia Scuola di Architettura di Firenze ed essere nominato Direttore della scuola Umberto I sempre a Firenze, si fa promotore della costituzione del Primo Gruppo Toscano architetti insieme a Giovanni Michelucci, Pier Niccol\u00f2 Berardi e Sarre Guarnieri con i quali realizza i nuovi padiglioni fieristici della citt\u00e0.\nFinita questa esperienza si separa dal gruppo per disaccordi con Michelucci e partecipa alla V Triennale di Milano del 1933, in cui consolida i rapporti con Gio Ponti, e al concorso per la stazione di Venezia insieme all'amico Ferdinando Poggi, che rester\u00e0 suo collaboratore anche negli anni seguenti a Tirana. Nel 1934 con la Casa del Golf dell'Ugolino a Firenze nella quale chiama anche Luigi Nervi a collaborare per le strutture dei trampolini della piscina, presentata l'anno precedente alla V Triennale milanese, si mette in evidenza come figura di spicco della nuova architettura italiana grazie a numerosi riconoscimenti e pubblicazioni sulle pi\u00f9 importanti riviste di architettura. Degli stessi anni sono inoltre il progetto per Villa Ginori Conti a Cerreto di Pomarance in cui la passione mediterranea si fonde con il pi\u00f9 raffinato razionalismo italiano, la sistemazione di Villa della Gherardesca a Bolgheri, arredamenti di numerose case private e uffici come l'Istituto Italiano di Budapest, Bucarest e il progetto per la sede della Casa d'Italia a La Paz.\nNei primi mesi del 1936, dietro sua richiesta, in qualit\u00e0 di Ufficiale di complemento di Cavalleria, chiede di partire volontario per l'Africa Orientale Italiana, dove rimane fino alla fine dell'anno. Qui ha la possibilit\u00e0 di studiare e redigere i progetti per i piani regolatori e le maggiori architetture civili di Gondar, Gimma e Dessi\u00e9, oltre a stendere progetti per Addis Abeba, che racconta poi in patria come relatore al I Congresso di Urbanistica di Roma del 1937 e al III Congresso di Studi Coloniali di Firenze e Roma. I lavori per le citt\u00e0 africane continuano senza sosta e con frequenti viaggi anche una volta rientrato in patria. Nell'aprile 1939 viene scelto, oltre che per le sue capacit\u00e0 di urbanista, di architetto, arredatore e disegnatore di oggetti, anche per l'appoggio di Zenone Benini, sottosegretario agli Affari Albanesi, per creare un ufficio centrale in Albania capace di progettare e far eseguire i maggiori piani regolatori ed edifici della nuova colonia italiana, concretizzando quanto da lui gi\u00e0 proposto al Ministero dell'Africa Italiana. A Tirana dirige per il Ministero italiano l'ufficio centrale per l'edilizia e l'urbanistica dell'Albania. Vengono anche eseguiti, con l'aiuto dei suoi collaboratori, i progetti per i piani regolatori di Valona, Elbasan e altre citt\u00e0.\nBosio riceve anche incarichi personali tra i quali quelli per la redazione nel piano regolatore di Tirana, dei progetti del viale dell'Impero, piazza del Littorio e i principali edifici pubblici, tra cui la Casa del Fascio, gli Uffici Luogotenenziali, la sede dell'Opera Dopolavoro Albanese e della Giovent\u00f9 Littoria Albanese, dello Stadio e del completamento della Villa Luogotenenziale. Nonostante i numerosi impegni in Africa e Albania, Bosio riesce a portare avanti anche in Italia numerosi progetti tra cui il Padiglione dell'Albania alla Fiera del Levante di Bari e alla Mostra delle Terre Italiane d'Oltremare a Napoli, Piscina del Circolo del Tennis a Firenze, arredamenti di Villa Ciano a Capri, di villa Benini a Forte dei Marmi e di Casa Della Gherardesca a Firenze, inoltre la trasformazione e ampliamento di Palazzo Giuntini a Firenze. \nBosio muore nell'aprile 1941, a 38 anni."}
{"id": "1908157", "revid": "1431409", "url": "https://it.wikipedia.org/wiki?curid=1908157", "title": "Pi\u00f9 forte ragazzi (serie televisiva)", "text": "Pi\u00f9 forte ragazzi (\"Martial Law\") \u00e8 una serie televisiva statunitense andata in onda per due stagioni sulla \"CBS\".\nTrama.\nSammo Law, un rispettato poliziotto cinese, viene trasferito in America. Nel suo lavoro si ritrova a combattere il crimine prima a Los Angeles, e pi\u00f9 tardi a New York, venendo spesso a confrontarsi con una cultura diversa dalla sua. \u00c8 inoltre il maestro di Grace \"Pei Pei\" Chen, una poliziotta sotto copertura. Quando le tecniche americane non funzionano, Sammo si affida al suo personale stile da poliziotto cinese per risolvere i casi.\nPrima stagione.\nSammo \u00e8 mandato dal governo cinese per inseguire un vecchio nemico e criminale chiamato Lee Hei. Viene messo in coppia con Terrell Parker. Scopre che la sua discepola, Pei Pei, si \u00e8 infiltrata nell'impero criminale di Lee Hei. Viene catturato alla seconda puntata. La serie continua a colpi di kung fu.\nSeconda stagione.\nIl capitano Winship si ritira. Il detective Louis Malone viene trasferito a New York. Sammo decide di rimanere a Los Angeles e fare coppia con Pei Pei. Il dipartimento ha un nuovo capitano, Amy Dylan, che pensa che il metodo cinese di Sammo non sia il migliore per risolvere i casi. In aggiunta c'\u00e8 la rivelazione di una societ\u00e0 segreta tra i cui membri vi \u00e8 il figlio perduto di Sammo. Alla fine Law decide di tornare in Cina nell'ultimo episodio, lasciando per\u00f2 aperta la possibilit\u00e0 di un seguito della storia.\nNote.\nIl personaggio di \"Sammo Law\" (sempre interpretato da Sammo Hung), oltre che in \"Walker Texas Ranger\", compare anche nell'episodio 3.22 \"Dall'oriente con furore (Play It Again Sammo)\" della serie \"Ultime dal cielo\". L'attore Sammo Hung fu contattato per la realizzazione di una terza serie, ma lo stesso non accett\u00f2 in quanto non avrebbe potuto avere il successo delle precedenti, (la seconda in calo costante) e anche perch\u00e9 Arsenio Hall defin\u00ec la serie TV \"orribile\"."}
{"id": "1908158", "revid": "298229", "url": "https://it.wikipedia.org/wiki?curid=1908158", "title": "Selezione di hockey su prato di Gibilterra", "text": "La selezione di hockey su prato di Gibilterra \u00e8 la squadra di hockey su prato rappresentativa di Gibilterra."}
{"id": "1908159", "revid": "410660", "url": "https://it.wikipedia.org/wiki?curid=1908159", "title": "Pi\u00f9 forte ragazzi!", "text": ""}
{"id": "1908167", "revid": "110157", "url": "https://it.wikipedia.org/wiki?curid=1908167", "title": "Altera Corporation", "text": "Altera Corporation \u00e8 stato un produttore statunitense di dispositivi logici programmabili (PLD) e circuiti digitali complessi riconfigurabili. Altera ha pubblicato il suo primo PLD nel 1984. Il 28 dicembre 2015 la societ\u00e0 \u00e8 stata acquisita da Intel.\nStoria e prodotti.\nI prodotti principali di Altera sono gli FPGA della serie \"Stratix\", \"Arria\" e \"Cyclone\", i CPLD della serie MAX, il software di progettazione \"Quartus II\" e le soluzioni di alimentazione DC-DC \"Enpirion PowerSoC\". Il 28 dicembre 2015 Altera \u00e8 stata acquisita da Intel per 16,7 miliardi di dollari."}
{"id": "1908172", "revid": "123836132", "url": "https://it.wikipedia.org/wiki?curid=1908172", "title": "Bandiera dell'Adighezia", "text": "La bandiera dell'Adighezia \u00e8 composta da 12 stelle gialle su sfondo verde: nove, disposte a semicerchio, rappresentano le 9 trib\u00f9 aristocratiche dell'etnica adiga, le 3 stelle disposte in basso rispetto al vertice del semicerchio rappresentano le tre trib\u00f9 popolari. Le frecce, in origine il simbolo di fraternit\u00e0 e di coraggio tra le trib\u00f9, oggi essi simboleggiano la fratellanza e l'unit\u00e0 di tutte le etnie della Adighezia. Il colore verde, \u00e8 un omaggio all'Islam.\nLa bandiera venne originariamente disegnata nel 1830 dal delegato britannico nella regione, David Urquhart. Dopo il crollo dell'Unione Sovietica, la bandiera venne adottata come vessillo della Repubblica federale il 24 marzo 1992."}
{"id": "1908175", "revid": "8660", "url": "https://it.wikipedia.org/wiki?curid=1908175", "title": "Nazionale di hockey su prato della Grecia", "text": "La nazionale di hockey su prato della Grecia \u00e8 la squadra di hockey su prato rappresentativa della Grecia."}
{"id": "1908177", "revid": "1869172", "url": "https://it.wikipedia.org/wiki?curid=1908177", "title": "Arbash Film", "text": "La societ\u00e0 cooperativa di produzione cinematografica Arbash Film \u00e8 una societ\u00e0 di produzione cinematografica siciliana con sede ad Aliminusa in provincia di Palermo.\n\u00c8 stata fondata nel 1989 ad Aliminusa nella citt\u00e0 natale del suo fondatore: il regista Pasquale Scimeca. Tra i co-fondatori: Rosario Calanni Macchio, Piero Li Pani e Rosa Scimeca. Ha realizzato diversi film e documentari e vinto premi e riconoscimenti."}
{"id": "1908181", "revid": "289247", "url": "https://it.wikipedia.org/wiki?curid=1908181", "title": "Il Cavaliere Sole", "text": ""}
{"id": "1908183", "revid": "466539", "url": "https://it.wikipedia.org/wiki?curid=1908183", "title": "Seconda guerra in Ossezia del Sud", "text": "La seconda guerra in Ossezia del Sud fu un conflitto bellico tra Georgia, Russia e le repubbliche separatiste filo-russe dell'Ossezia del Sud e dell'Abcasia.\nEsso ebbe luogo nell'agosto 2008 dopo un periodo di peggioramento delle relazioni tra Russia e Georgia, entrambe ex repubbliche dell'Unione Sovietica.\nI combattimenti avvennero nella regione strategicamente importante della Transcaucasia.\n\u00c8 ritenuta la prima guerra europea del XXI secolo.\nBench\u00e9 la Russia motivi ufficialmente la sua azione militare con la tutela dell'autodeterminazione degli osseti del sud e degli abcasi, il conflitto \u00e8 considerato, da alcuni analisti, come il tentativo di Vladimir Putin di ampliare la ridotta sfera di influenza post-sovietica russa con l'esercizio della forza bruta, progetto proseguito nel 2014 con l'illegale annessione della Crimea alla Russia.\nNel 2021 la corte europea dei diritti dell'uomo ha accusato la Russia di violazioni dei diritti umani nelle regioni separatiste ancora occupate.\nStoria.\nAntefatti.\nLa Repubblica Socialista Sovietica Georgiana ha dichiarato la sua indipendenza all'inizio del 1991 con la dissoluzione dell'Unione Sovietica. In questo contesto la prima guerra in Ossezia del Sud tra Georgia e i territori separatisti lasci\u00f2 parti dell'ex \"Oblast' autonoma dell'Ossezia del Sud\" sovietico de facto sotto il controllo dei separatisti sostenuti dalla Russia ma non riconosciuti a livello internazionale. Dopo gli scontri armati, una forza congiunta di peacekeeping composta da truppe georgiane, russe e ossete \u00e8 rimasta di stanza nel territorio. Una situazione di stallo simile si \u00e8 sviluppata nella regione dell'Abcasia, dove i separatisti abcasi erano scesi in guerra contro la Georgia nel 1992\u20131993.\nConflitto russo-georgiano.\nDopo l'elezione di Vladimir Putin come Presidente della Federazione Russa nel 2000, e un democratico cambio di potere pro-occidentale in Georgia nel 2003, le relazioni tra i due Stati hanno cominciato a deteriorarsi, raggiungendo una piena crisi diplomatica in aprile 2008.\nAgli inizi di luglio la situazione in Ossezia del Sud inizia ad aggravarsi con un deciso aumento della violenza: il 3 luglio \u00e8 stato ucciso un ufficiale della milizia separatista, poche ore dopo vi \u00e8 un fallito attentato contro Dmitry Sanakoyev, leader del governo osseto sostenuto dalla Georgia, che porta al ferimento di diversi ufficiali della polizia georgiana, seguiranno nelle settimane successive diverse scaramucce tra le due parti.\nAlle 8:00 del 1\u00b0 agosto 2008, un ordigno esplosivo improvvisato \u00e8 esploso sulla strada vicino a Tskhinvali e ha colpito un camion della polizia georgiana, ferendo cinque agenti di polizia. In risposta, i cecchini georgiani hanno sparato sulle posizioni ossete, uccidendo quattro osseti e ferendone sette. La maggior parte dei rapporti attribuisce agli osseti del sud la responsabilit\u00e0 di aver istigato l'esplosione della bomba, aprendo cos\u00ec le ostilit\u00e0.\nLo stesso giorno, i separatisti filo-russi dell'Ossezia del Sud hanno iniziato a bombardare intensivamente i villaggi georgiani, con una risposta sporadica da parte delle forze di mantenimento della pace georgiane nell'area. Gli attacchi di artiglieria da parte dei separatisti hanno infranto l'accordo di cessate il fuoco del 1992, firmato a So\u010di, in Russia e costretto le forze di pace e i militari georgiani nella regione a rispondere al fuoco. Il 3 agosto, il viceministro della difesa russo Nikolay Pankov ha avuto un incontro segreto con le autorit\u00e0 separatiste a Tskhinvali.\nIl 7 agosto, il Presidente georgiano Saakashvili ha annunciato un cessate il fuoco unilaterale e un ordine di non risposta agli attacchi. I separatisti hanno continuato gli attacchi, bombardando Tamarasheni e Prisi. Hanno raso al suolo Avnevi e un edificio della polizia a Kurta, il centro dell'entit\u00e0 amministrativa provvisoria dell'Ossezia del Sud. I crescenti assalti hanno costretto i civili georgiani a fuggire dalle loro case.\nPer porre fine agli attacchi osseti e ristabilire l'ordine, le Forze Terrestri georgiane sono state inviate nella zona di conflitto in Ossezia del Sud la notte tra il 7 e l'8 agosto. In base al rapporto della commissione d'inchiesta indipendente istituita dall'Unione europea, presieduto dalla diplomatica svizzera Heidi Tagliavini, la mobilitazione delle forze georgiane, portate a un punto di rottura dopo le continue provocazioni reciproche, ha portato il conflitto su pi\u00f9 vasta scala. I georgiani hanno preso il controllo della maggior parte di Tskhinvali, una baluardo separatista, in poche ore. \nReparti delle Forze armate della Federazione Russa, non appartenenti alla forza congiunta di peacekeeping, avevano gi\u00e0 illegalmente attraversato il confine russo-georgiano, passando per il tunnel di Roki, e avanzato in Ossezia del Sud il 7 agosto stesso prima ancora della risposta militare georgiana. La Russia ha accusato la Georgia di \"aggressione contro l'Ossezia del Sud\" e l'8 agosto ha lanciato un'invasione terrestre, aerea e marittima su vasta scala nello Stato georgiano con il pretesto di un'operazione di peace-enforcement. Le forze russe e dell'Ossezia del Sud hanno combattuto le forze georgiane dentro e intorno alla regione separatista per diversi giorni, fino a quando le forze georgiane si sono ritirate. Le forze russe e abcase hanno aperto un secondo fronte attaccando la gola di Kodori, controllata dalla Georgia. La Marina militare russa ha bloccato parte della costa georgiana mentre l'aviazione russa ha attaccato obiettivi oltre la zona di conflitto, in parti della Georgia non soggette a dispute territoriali. Questa \u00e8 stato il primo scontro militare nella storia in cui la guerra cibernetica \u00e8 stata condotta insieme con l'azione militare. Durante e dopo il conflitto \u00e8 stata utilizzata anche la tecnica dell'information warfare.\nIl 12 agosto, Nicolas Sarkozy, Presidente della Repubblica francese e capo di Stato di turno alla presidenza del Consiglio dell'Unione europea, ha negoziato un accordo di cessate il fuoco.\nLe forze russe hanno occupato temporaneamente le citt\u00e0 georgiane di Zugdidi, Senaki, Poti e Gori, trattenendosi in queste aree oltre il cessate il fuoco. Gli osseti hanno distrutto la maggior parte dei villaggi georgiani nell'Ossezia del Sud e sono stati responsabili di una pulizia etnica ai danni della popolazione georgiana. Il 26 agosto la Russia ha riconosciuto l'indipendenza dell'Abcasia e dell'Ossezia del Sud dalla Georgia e il governo georgiano ha interrotto le relazioni diplomatiche con la Russia. La Russia ha completato il ritiro della maggior parte delle sue truppe dai territori della Georgia non soggetti a dispute l'8 ottobre e le sue relazioni internazionali con gli altri paesi sono rimaste in gran parte invariate.\nLa guerra ha provocato sfollati e sebbene molti sono tornati alle loro case dopo il conflitto, persone, per lo pi\u00f9 di etnia georgiana, sono rimaste sfollate fino al 2014. Dopo la guerra, la Russia ha continuato a occupare l'Abcasia e l'Ossezia del Sud in violazione dell'accordo di cessate il fuoco del 12 agosto 2008.\nNel 2021, la Corte europea dei diritti dell'uomo ha stabilito che la Russia mantiene il \"controllo diretto\" sulle regioni separatiste ed \u00e8 responsabile di gravi violazioni dei diritti umani che si verificano nelle regioni.\nReazioni internazionali.\nLe reazioni internazionali alla seconda guerra in Ossezia del Sud hanno coinvolto molti Stati, organizzazioni non governative e altre entit\u00e0. La guerra ha avuto un notevole impatto umanitario e ha colpito i mercati finanziari di Russia e Georgia.\nLa maggior parte dei paesi spettatori ha auspicato a una risoluzione pacifica, esigendo il rispetto dell'integrit\u00e0 territoriale della Georgia. Alcuni hanno sostenuto l'intervento russo e l'indipendenza di Abcasia e Ossezia del Sud."}
{"id": "1908184", "revid": "3732", "url": "https://it.wikipedia.org/wiki?curid=1908184", "title": "Chiesa di Santa Sofia (Kiev)", "text": ""}
{"id": "1908185", "revid": "123836279", "url": "https://it.wikipedia.org/wiki?curid=1908185", "title": "Bandiera della Repubblica dell'Altaj", "text": "La bandiera della repubblica dell'Altaj (in russo:\u0424\u043b\u0430\u0433 \u0420\u0435\u0441\u043f\u0443\u0431\u043b\u0438\u043a\u0438 \u0410\u043b\u0442\u0430\u0439) \u00e8 composta da un bicolore blu e bianco. La larghezza delle strisce, dall'alto al basso, sono 67 +4 +4 +25. Il bianco simboleggia l'eternit\u00e0, la tendenza alla ripresa, l'amore, ed il consenso dei popoli all'interno della Repubblica. Il blu simboleggia la pulizia, le montagne, i fiumi, i laghi ed il cielo della regione.\nLa bandiera fu disegnata dall'artista V. P. \u010cukujev. Venne adottata il 3 maggio 1992 con le proporzioni di 1:2. Le proporzioni sono state modificate per 2:3 il 29 giugno 1994 e di nuovo per 1:2 il 24 aprile 2003."}
{"id": "1908188", "revid": "486946", "url": "https://it.wikipedia.org/wiki?curid=1908188", "title": "Barsoom", "text": ""}
{"id": "1908193", "revid": "305638", "url": "https://it.wikipedia.org/wiki?curid=1908193", "title": "Nazionale di hockey su prato della Croazia", "text": "La nazionale di hockey su prato della Croazia \u00e8 la squadra di hockey su prato rappresentativa della Croazia."}
{"id": "1908194", "revid": "307923", "url": "https://it.wikipedia.org/wiki?curid=1908194", "title": "Bilyn", "text": ""}
{"id": "1908198", "revid": "767487", "url": "https://it.wikipedia.org/wiki?curid=1908198", "title": "Anima persa", "text": "Anima persa \u00e8 un film del 1977, diretto da Dino Risi, tratto dal romanzo \"Un'anima persa\" di Giovanni Arpino.\nTrama.\nTino Zanetti va ad abitare temporaneamente a casa degli zii Fabio ed Elisa a Venezia per frequentare una scuola d'arte. Quasi subito Tino si accorge che nella grande e antica casa, con zone ancora da ristrutturare, c'\u00e8 qualcosa di strano: rumori provenienti dal piano di sopra di cui nessuno vuole spiegare la ragione, qualcuno che suona il pianoforte di notte e soprattutto il comportamento degli zii con il loro strano e distante rapporto. Dopo varie insistenze, Elisa confessa al nipote che nella zona superiore della casa vive il fratello di Fabio, alienato mentale, che vive nella pi\u00f9 bieca disperazione: l'uomo si sente responsabile della tragica morte di Beba, primogenita di Elisa, morta oramai da molto tempo all'et\u00e0 di dieci anni. Tino \u00e8 sconvolto dalla notizia. Non riesce per\u00f2 a rintracciare la tomba della piccola Beba. Solo al termine - quando, in un confronto con Tino nella soffitta, Fabio chiama a gran voce il nome \"Beba\" e si presenta Elisa, vestita in abiti infantili - Tino capisce che il fratello di Fabio non esiste e che l'alienato che suona il pianoforte altri non \u00e8 che Fabio stesso, l'ingegnere, il professore e l'innamorato di quella bambina, Beba, ovvero Elisa, ormai cresciuta e per lui morta. Tino abbandona la citt\u00e0 e il ricordo degli zii."}
{"id": "1908201", "revid": "1573940", "url": "https://it.wikipedia.org/wiki?curid=1908201", "title": "Metaxytherium", "text": "Metaxytherium \u00e8 un genere estinto di Sirenii vissuto durante il Miocene ed il Pliocene.\nCaratteristiche.\nL'animale \u00e8 molto simile nella struttura all'odierno Dugongo, differisce sostanzialmente solo nella dentatura. Oltre ai soliti crani pi\u00f9 o meno completi, di questo animale sono state ritrovate tantissime costole e questo \u00e8 un fatto molto curioso visto che si tratta di ossa fragili che difficilmente resistono ai lunghi tempi del periodo di fossilizzazione: nella maggioranza dei Mammiferi le costole sono leggere e la loro struttura interna \u00e8 spugnosa per alleggerire il peso della cassa toracica, nel \"Metaxytherium\" invece le costole sono piene per permettere all'animale di resistere pi\u00f9 tempo sott'acqua e con minore dispendio di energie durante i lunghi rifornimenti di alghe. \u00c8 questa particolarit\u00e0 che ha permesso la grande conservazione di costole fossili.\nHabitat.\n\"Metaxytherium\" \u00e8 vissuto in ambienti costieri di tutte le sponde del mare della Tetide ed i suoi resti sono rinvenuti in molti siti del Nordafrica, dell'Europa (tra cui molti ritrovamenti in Italia) e dei Caraibi, classificato in numerose specie, alcune delle quali erano state attribuite a generi nuovi come Felsinotherium al momento della scoperta.\nEvoluzione.\nUn recente studio condotto all'Universit\u00e0 di Pisa ha dimostrato che nei mari dell'alto Miocene la specie \"Metaxytherium krahuletzi\" condivideva le acque con altre specie di Sirenii quali \"Miosiren kocki\" della famiglia Trichechidae (vissuto nel margine meridionale del Mare del Nord) e \"Rytiodus\" esponente dell'attuale sottofamiglia Dugonginae (i cui fossili sono stati trovati in Aquitania e Libia). Di queste forme solo il \"Metaxytherium\" \u00e8 sopravvissuto fino al medio Miocene affiancato ora dalla specie \"Prohalicore dubaleni\" (anch'essa della famiglia Trichechidae). Della nuova specie \"M. medium\", anch'essa ritrovata in Italia, possediamo uno scheletro composto da un cranio quasi integro nella met\u00e0 destra, una mandibola intera con alcuni denti incisivi ed un molare, 14 vertebre dorsali, una sacrale e due caudali, nonch\u00e9 35 costole pi\u00f9 o meno complete, due scapole e una porzione della met\u00e0 prossimale dell'arto destro.\nDurante il tardo Miocene il genere \"Metaxytherium\" si estinse in tutto il mondo tranne nelle coste euro-africane dove lo troviamo con la specie \"M. serresii\", ritrovato in siti italiani datati a 7,24 milioni di anni fa, libici di 6,8 milioni, spagnoli di 5,25-4,98 milioni e francesi di 5,3-4 milioni di anni fa. Questa specie \u00e8 di dimensioni ridotte rispetto alle precedenti e questo viene visto come un adattamento dell'animale alla crisi di salinit\u00e0 avvenuta in quel periodo nel Mediterraneo. L'aumento delle dimensioni dello brosmio, osservato in questa specie rispetto alle precedenti, potrebbe indicare un cambiamento nel comportamento, con tendenze alla territorialit\u00e0 e alla concorrenza sessuale. \"M. serresii\" resiste fino al Pliocene e porta alla successiva specie denominata \"Metaxytherium subapenninum\" che presenta dimensioni maggiori e dimorfismo sessuale nelle zanne, a dimostrare ancora un comportamento di concorrenza per le femmine ed il territorio. Il rapido aumento delle dimensioni corporee gli \u00e8 stato per\u00f2 fatale quando il clima del medio Pliocene ha sub\u00ecto un brusco raffreddamento: l'animale non ha saputo adattare la sua dieta di alghe come invece ha fatto la \"Ritina di Steller\" (specie \"Hydrodamalis gigas\", discendente dal \"Metaxytherium\" e dalla forma intermedia \"Dusisiren\") nell'Oceano Pacifico e si \u00e8 estinto all'incirca 3,1 milioni di anni fa.\nTuttavia la storia del \"Metaxytherium\" non sembra finire qui: in Marocco sono stati ritrovati resti fossili pliocenici attribuiti al \"M. serresii\" che denotano grande somiglianza con la specie caraibica \"Corystosiren varguezi\", assegnata tuttavia alla sottofamiglia Dugonginae tuttora vivente con il Dugongo.\nMorsi di squalo.\nDurante il Miocene il \"Metaxytherium\" era spesso cacciato dal famoso \"Carcharodon megalodon\", di cui costituiva una delle prede preferite. \u00c8 stato ritrovato il fossile di una costola che presenta nel concavo una serie di graffi paralleli equidistanti simili ad un pettine: nella costola sono rimasti impressi i segni delle perforazioni dei denti del \"Carcharodon\", alcuni graffi hanno le loro radici in cima al fossile mentre altri sono rimasti impressi solo sulla convessa mentre l'influenza del morso era in aumento."}
{"id": "1908208", "revid": "8660", "url": "https://it.wikipedia.org/wiki?curid=1908208", "title": "Nazionale di hockey su prato dell'Ungheria", "text": "La nazionale di hockey su prato dell'Ungheria \u00e8 la squadra di hockey su prato rappresentativa dell'Ungheria."}
{"id": "1908211", "revid": "1870933", "url": "https://it.wikipedia.org/wiki?curid=1908211", "title": "Sekou Ciss\u00e9", "text": ""}
{"id": "1908213", "revid": "767487", "url": "https://it.wikipedia.org/wiki?curid=1908213", "title": "Carlo di Sant'Andrea", "text": "Biografia.\n\u00c8 entrato nei passionisti con il nome di Carlo di Sant'Andrea nel 1845 nel convento di Ere in Belgio, ordinato sacerdote il 21 dicembre 1850 \u00e8 stato mandato in Inghilterra nel 1852.\nNel 1857 \u00e8 stato mandato nel monastero (fondato un anno prima) di Mount Argus, vicino a Dublino, dove divenne un popolare confessore. Ha vissuto il resto della sua vita in Irlanda ed era molto amato dalla gente irlandese che lo chiamava \"Padre Carlo di Mount Argus\". Era un sacerdote particolarmente pio; si distinse nell'esercizio dell'obbedienza, nella pratica della povert\u00e0, dell'umilt\u00e0 e della semplicit\u00e0, e ancor pi\u00f9 nella devozione alla Passione del Signore. Portava sempre in mano un piccolo crocifisso per non distogliersi dalla contemplazione della Passione ed era molto fervente nella celebrazione della Messa, che spesso prolungava oltre il solito. \nMor\u00ec a Mount Argus il 5 gennaio 1893 per una malattia che contrasse dodici anni prima, ai funerali partecip\u00f2 moltissima gente a testimonianza della devozione popolare verso quello che gi\u00e0 chiamavano il \"Santo di Mount Argus\". \nLa causa di beatificazione e di canonizzazione \u00e8 iniziata il 13 novembre 1935, il 16 ottobre 1988 Giovanni Paolo II lo proclam\u00f2 beato. Venne canonizzato per una guarigione miracola che comp\u00ec su un suo concittadino Adolf Dormans di Munstergeleen, accertata da un'inchiesta della diocesi di Roermond compiuta dal 6 novembre 2002 al 19 febbraio 2003 e dalla Congregazione delle cause dei santi il 7 novembre 2003. Infine un'\u00e9quipe medica convocata il 24 novembre 2005 spieg\u00f2 che la guarigione di Dormans con \"l'appendicite perforata e in gangrena, e con peritoniti generalizzate che avevano compromesso l'organismo portandolo a una prolungata ed estenuante agonia non era scientificamente spiegabile\".\nIl decreto riguardo al miracolo \u00e8 stato letto in presenza di Benedetto XVI il 21 dicembre 2006, che canonizz\u00f2 Carlo il 3 giugno 2007."}
{"id": "1908216", "revid": "339392", "url": "https://it.wikipedia.org/wiki?curid=1908216", "title": "San Carlo di Sant'Andrea Houben", "text": ""}
{"id": "1908220", "revid": "180559", "url": "https://it.wikipedia.org/wiki?curid=1908220", "title": "Nazionale di hockey su prato della Cecoslovacchia", "text": "La nazionale di hockey su prato della Cecoslovacchia era la squadra di hockey su prato rappresentativa della Cecoslovacchia, prima di sciogliersi nel 1993 per formare la Repubblica Ceca e la Slovacchia."}
{"id": "1908222", "revid": "339392", "url": "https://it.wikipedia.org/wiki?curid=1908222", "title": "San Carlo di S.Andrea", "text": ""}
{"id": "1908226", "revid": "15756", "url": "https://it.wikipedia.org/wiki?curid=1908226", "title": "Park Chu-young", "text": "Carriera.\nClub.\nSeoul.\nFa il suo esordio calcistico nel 2005 militando nel Seoul, dove in tre anni di permanenza ha collezionato globalmente 96 presenze mettendo a segno 35 gol.\nMonaco.\nDopo alcune prestazioni convincenti con la sua squadra in Corea e con la Nazionale Olimpica, Park viene acquistato dal Monaco il 1\u00ba settembre 2008. Il 13 settembre successivo segna al debutto, contro il Lorient, dopo 26' di gioco.\nNei tre anni trascorsi al Monaco, Chu-young colleziona tra tutte le competizioni 103 presenze segnando 27 gol.\nArsenal.\nIl 30 agosto 2011 l'Arsenal ne acquista il cartellino, assegnandoli la maglia numero 9.\nPark Chu-young segna il suo primo gol con i \"Gunners\" al quarto round di Carling Cup, contro il Bolton Wanderers, in una partita vinta dall'Arsenal per 2-1. Gioca poi la sua prima partita in UEFA Champions League contro l'Olimpique Marsiglia nel pareggio esterno per 0-0, mentre in campionato viene schierato in una sola occasione. L'8 agosto 2012 si vede costretto a cambiare il suo numero di maglia a causa dell'arrivo di Lukas Podolski dal Colonia.\nCelta Vigo e Watford.\nIl 31 agosto 2012 passa in prestito con diritto di riscatto al Celta Vigo.\nIl 22 settembre successivo, segna il suo primo gol con la nuova maglia, nella vittoria casalinga per 2-1 contro il Getafe. Al termine della stagione non viene riscattato dal Celta Vigo, facendo ritorno all'Arsenal.\nNel gennaio 2014 si trasferisce al Watford con la formula del prestito. A fine stagione, tuttavia dopo solo due presenze con la maglia degli \"Hornets\", il calciatore non viene riscattato, rimanendo cos\u00ec svincolato.\nAl-Shabab e il ritorno a Seoul.\nIl 1\u00ba ottobre 2014 firma un contratto annuale con l'Al-Shabab, club militante in Saudi Professional League. Nel marzo 2015 fa ritorno dopo quasi sette anni al Seoul.\nNazionale.\nNel giugno del 2005 fa la sua prima apparizione con la maglia della nazionale sudcoreana in una partita valida per la qualificazione al Mondiale 2006 pareggiata per (1-1) contro l'Uzbekistan..\nPark con la nazionale maggiore ha giocato il Mondiale 2006, e il Mondiale 2010, dove segna prima un autogoal e poi una rete nel 2-2 finale contro la Nigeria che qualifica la Corea del Sud, agli ottavi di finale della rassegna iridata. Disputa con la nazionale asiatica anche il Mondiale 2014. In nove anni di militanza nella nazionale Sudcoreana colleziona 68 presenze segnando 24 reti.\nPalmar\u00e8s.\nNazionale.\n Giochi asiatici: 1"}
{"id": "1908236", "revid": "8660", "url": "https://it.wikipedia.org/wiki?curid=1908236", "title": "Nazionale di hockey su prato della Jugoslavia", "text": "La nazionale di hockey su prato della Jugoslavia era la squadra di hockey su prato rappresentativa della Jugoslavia, scioltasi nel 1992."}
{"id": "1908238", "revid": "8660", "url": "https://it.wikipedia.org/wiki?curid=1908238", "title": "Nazionale di hockey su prato di Malta", "text": "La nazionale di hockey su prato di Malta \u00e8 la squadra di hockey su prato rappresentativa di Malta."}
{"id": "1908240", "revid": "1442080", "url": "https://it.wikipedia.org/wiki?curid=1908240", "title": "Alfredo Belluomini", "text": "Biografia.\nSi laurea in Ingegneria civile presso il Politecnico di Milano nel 1918, successivamente consegue il diploma in architettura all'Accademia di Brera. Dopo l'incendio del 1917 \u00e8 tra i principali artefici della ricostruzione del lungomare di Viareggio, insieme a Ugo Giusti, Galileo Chini e Tito Chini."}
{"id": "1908245", "revid": "131358", "url": "https://it.wikipedia.org/wiki?curid=1908245", "title": "Farul Costanza", "text": ""}
{"id": "1908247", "revid": "599013", "url": "https://it.wikipedia.org/wiki?curid=1908247", "title": "Nazionale di hockey su prato della Scozia", "text": "La nazionale di hockey su prato della Scozia \u00e8 la squadra di hockey su prato rappresentativa della Scozia.\nNon partecipa alle olimpiadi n\u00e9 all'Hockey Champions Trophy, nelle quali partecipa la nazionale della Gran Bretagna."}
{"id": "1908253", "revid": "767487", "url": "https://it.wikipedia.org/wiki?curid=1908253", "title": "Cliff Barker", "text": "Guardia di 189 cm per 84 kg, ha vinto la medaglia d'oro con la nazionale statunitense ai Giochi olimpici di Londra 1948."}
{"id": "1908257", "revid": "180559", "url": "https://it.wikipedia.org/wiki?curid=1908257", "title": "Nazionale di hockey su prato del Galles", "text": "La nazionale di hockey su prato del Galles \u00e8 la squadra di hockey su prato rappresentativa del Galles.\nNon partecipa alle olimpiadi n\u00e9 all'Hockey Champions Trophy, nelle quali partecipa la nazionale della Gran Bretagna."}
{"id": "1908261", "revid": "38120", "url": "https://it.wikipedia.org/wiki?curid=1908261", "title": "Nazionale di hockey su prato della Yugoslavia", "text": ""}
{"id": "1908267", "revid": "729019", "url": "https://it.wikipedia.org/wiki?curid=1908267", "title": "Battaglia di N\u00e4fels", "text": "La battaglia di N\u00e4fels \u00e8 stata combattuta nella guerra di Sempach che, tra il 1386 ed il 1393, ha visto contrapporsi da una parte i cantoni confederati della Svizzera e dall'altra gli Asburgo.\nLa battaglia si svolse nella prima met\u00e0 del 1388 nei cantoni di San Gallo e Glarona e vide la vittoria dei confederati, rafforzando cos\u00ec la loro indipendenza nei confronti dell'Impero.\nIl motivo che port\u00f2 allo scontro fu la conquista da parte asburgica della citt\u00e0 di Weesen, avvenuto nella notte tra il 21 ed il 22 febbraio 1388: Weesen era stata occupata dai confederati nel 1386; da questa posizione l'esercito austriaco, guidato dal conte Donat von Toggenburg e dal cavaliere Peter von Thorberg e composto da 5000 soldati, sferr\u00f2 il 9 aprile un attacco contro il cantone di Glarona, espugnando la muraglia difensiva di N\u00e4fels, mentre una seconda colonna, comandata dal conte Hans von Werdenberg-Sargans avanz\u00f2 provenendo dal Kerenzerberg. I circa 400 Glaronesi non si persero d'animo e, rafforzati da piccoli contingenti provenienti da altri cantoni (Svitto e Uri), abbandonarono le mura e si ritirarono verso il fianco occidentale della valle; qui, favoriti dalla nebbia e dalla neve, si riorganizzarono ed attaccarono l'impreparato esercito asburgico che in quel momento era dedito al saccheggio: Glarona riusc\u00ec cos\u00ec a scacciare il nemico, provocando anche numerose vittime (qualche centinaio contro circa 50), molte delle quali annegate nel fiume Maag, per via del crollo di un ponte nei pressi di Weesen.\nLe truppe asburgiche tentarono in seguito di compiere una controffensiva ed arrivarono fino a Mollis, ma alla fine tornarono in patria.\nI Glaronesi interpretarono questa vittoria come un giudizio divino; per questo gi\u00e0 nel 1389 fu eretta una cappella a Sendlen, meta ancora oggi di pellegrinaggio per ricordare i morti e celebrare la battaglia."}
{"id": "1908268", "revid": "17969205", "url": "https://it.wikipedia.org/wiki?curid=1908268", "title": "Tot\u00f2 Inzerillo", "text": ""}
{"id": "1908269", "revid": "122609336", "url": "https://it.wikipedia.org/wiki?curid=1908269", "title": "Erich Linder", "text": "Biografia.\nNacque a Leopoli, allora in Polonia, da padre rumeno e madre polacca, entrambi ebrei ashkenaziti. La nascita in territorio polacco, in realt\u00e0, avvenne casualmente: i genitori si trovavano in visita a dei parenti. La famiglia, infatti, risiedeva a Vienna e per tutta la vita Linder conserv\u00f2 la cittadinanza austriaca. Durante la sua infanzia, tuttavia, i Linder si trasferirono in Italia, dapprima a Trieste, poi, dal 1934, a Milano dove Erich frequent\u00f2 la scuola ebraica di via Eupili.\nSorprendentemente, la sua fortunata carriera nell'editoria cominci\u00f2 poco dopo l'emanazione delle leggi razziali: nel 1939, appena quindicenne, inizi\u00f2 ad aiutare la segretaria di Arnoldo Mondadori Matilde Finzi, che lavorava da casa essendo anch'essa israelita. In seguito prese a collaborare con la Corticelli editore, frequentando al contempo l'Agenzia letteraria internazionale (ALI), fondata nel 1898 da Augusto Fo\u00e0, alla ricerca di libri da tradurre dal tedesco.\nIn questi ambienti avvenne l'incontro con Luciano Fo\u00e0, figlio di Augusto, che lo volle come redattore delle Nuove Edizioni Ivrea di Adriano Olivetti. Durante questo periodo fece conoscenza con altri collaboratori della casa editrice, tra i quali Roberto Bazlen, Giorgio Fu\u00e0, Umberto Campagnolo e Cesare Musatti. Fu proprio quest'ultimo a procurargli dei documenti falsi per celare le sue origini, spostando l'accento del cognome da L\u00ecnder a Lind\u00e8r e dichiarandolo veneziano. Dopo l'8 settembre 1943 tent\u00f2 di riparare in Svizzera, ma venne respinto dalle guardie di frontiera; decise quindi di portarsi a Firenze dove, raccomandato da Ranuccio Bianchi Bandinelli, lavor\u00f2 come interprete per i tedeschi senza far scoprire la propria identit\u00e0. Nel 1944, in seguito alla liberazione di Roma, si trasfer\u00ec immediatamente nella capitale, dove collabor\u00f2 con la radio della Quinta Armata.\nDopo la guerra frequent\u00f2 senza concludere gli studi la facolt\u00e0 di Lettere. Poi collabor\u00f2 con le Edizioni di Comunit\u00e0 di Adriano Olivetti e in seguito con la casa editrice Bompiani, per poi assumere la presidenza della Agenzia Letteraria Internazionale (1951). Sotto la guida di Erich Linder l'Agenzia Letteraria Internazionale divenne tra le pi\u00f9 importanti agenzie letterarie al mondo, e forse la pi\u00f9 importante in Europa. Erich Linder fond\u00f2 succursali anche in Francia e Svizzera, succursali che poi alla morte di Linder divennero indipendenti.\nSpos\u00f2 Mariella Villaroel (Catania 1923 - Zurigo 1979), figlia del poeta Giuseppe Villaroel. Alla morte di Linder, avvenuta nel 1983 per infarto cardiaco, l'Agenzia Letteraria Internazionale fu dapprima rilevata dal figlio Dennis, il quale a sua volta nel 1988 cedette la propria quota a Donatella Barbieri (sorella di Tiziano Barbieri, Editore a Milano). Nell'estate 2008 una quota di maggioranza dell'Agenzia \u00e8 stata a sua volta ceduta a Chiara Boroli (della famiglia cui fa capo la casa editrice De Agostini).\nCome scrisse un autore dell'agenzia, Giordano Bruno Guerri, \"il merito grande di Linder era [...] di avere tre teste, come Cerbero: quella dell'autore, quella dell'editore e quella del lettore, e di saperle usare, di volta in volta, insieme o disgiunte, magnifico mostro. [...] Curiosissimo di tutto, a tutto attento, la sua conversazione asciutta spaziava su ogni campo, con vertiginosi slanci di ironia e di umorismo, e le sue ragioni erano incrollabilmente poggiate su pilastri inamovibili: giustizia, realismo, preparazione, razionalit\u00e0.\""}
{"id": "1908273", "revid": "767487", "url": "https://it.wikipedia.org/wiki?curid=1908273", "title": "Don Barksdale", "text": "\u00c8 membro del Naismith Memorial Basketball Hall of Fame dal 2012 in qualit\u00e0 di contributore.\nCarriera.\nAla di 198 cm per 91 kg, ha vinto la medaglia d'oro con la nazionale statunitense ai Giochi olimpici di Londra 1948."}
{"id": "1908276", "revid": "1573940", "url": "https://it.wikipedia.org/wiki?curid=1908276", "title": "Dusisiren", "text": "Dusisiren \u00e8 un genere estinto di Sirenio vissuto nel Miocene.\nL'animale \u00e8 considerato l'anello di congiunzione tra il genere \"Metaxytherium\", da cui si \u00e8 evoluto, e il genere \"Hydrodamalis\" a cui appartiene la famosa Ritina di Steller (\"H. gigas\") scoperta e poi cacciata dall'uomo fino all'estinzione nel '700.\nLa linea evolutiva che porta alla Ritina di Steller parte dal \"Metaxytherium\", passando prima dal \"Dusisiren jordani\" poi dal \"D. dewana\", per giungere infine a \"Hydrodamalis cuestae\" (vissuto alla fine del Miocene, 5 milioni di anni fa) che anticipa quella \"H. gigas\". Un percorso durato 20 milioni di anni.\nLa specie \"D. jordani\", scoperta nel 1925 ed attribuita inizialmente al genere \"Metaxytherium\", viveva nelle zone della California e di Santa Cruz in Argentina in un periodo compreso tra 12 e 10 milioni di anni fa. Nel 1963 ne \u00e8 stato ritrovato un esemplare particolarmente completo riposato sulla schiena, ad indicare che \u00e8 stato sepolto subito dopo la morte prima dell'azione delle correnti e di predatori spazzini. L'animale, di cui si calcola che fosse anziano al momento della morte, presentava fratture ossee risanate in maniera imperfetta mentre era in vita: le fratture, riguardanti la dodicesima costola destra, lo sterno ed il rostro (parte anteriore del cranio), sembrano dovute ad un colpo proveniente da sotto, come se l'animale fosse stato trascinato contro le rocce da un'ondata. Il muso del \"Dusisiren\" era inclinato di 45\u00b0 e presentava una dentatura con un numero di denti via via inferiore di specie in specie, dovuta all'assunzione di alghe morbide molto diffuse del medio Miocene.\nLo studio del giapponese Kobayashi sull'evoluzione della mandibola e della mobilit\u00e0 del collo e della colonna vertebrale delle Hydrodamalinae, ci mostra come nelle specie \"D. dewana\", \"D. takasatensis\" e \"Hydrodamalis spissa\", la masticazione fosse gi\u00e0 simile a quella della Ritina di Steller (con una superficie mandibolare di masticazione stretta e rettangolare). Il muscolo splenio del collo era invece sviluppato come nella specie \"D. jordani\". La specie \"D. takasatensis\", descritta da Kobayashi, presenta per\u00f2 alcune caratteristiche come il condilo occipitale ed il crinale sigmoideo pi\u00f9 grandi della precedente specie \"D. dewana\", indice di un movimento del collo pi\u00f9 sviluppato e rafforzato. Il limitato numero di presenze di apofisi spinali nelle vertebre toraciche indica che i muscoli epiassiali erano poco sviluppati e, quindi, la mobilit\u00e0 della colonna vertebrale era dolce. Questi animali devono aver nuotato in un ambiente tranquillo a differenza delle specie pi\u00f9 primitive come \"D. jordani\"."}
{"id": "1908277", "revid": "46936", "url": "https://it.wikipedia.org/wiki?curid=1908277", "title": "Coppa delle nazioni UNCAF 2005", "text": "La Coppa delle nazioni UNCAF 2005 \"(UNCAF Nations Cup 2005)\" fu l'ottava edizione della Coppa delle nazioni UNCAF, la competizione calcistica per nazione organizzata dall'UNCAF. La competizione si svolse a Citt\u00e0 del Guatemala dal 19 febbraio al 27 febbraio 2005 e vide la partecipazione di sette squadre: , , , , , e . Il torneo, che si tiene ogni due anni a partire dal 1991, vale anche come qualificazione per la CONCACAF Gold Cup.\nL'UNCAF organizz\u00f2 questa competizione dal 1991 al 2009 sotto il nome di Coppa delle nazioni UNCAF; dall'edizione del 2011 cambi\u00f2 nome e divenne Coppa centroamericana.\nFormula.\n\"Fase a gruppi\" - 7 squadre, divise in due gruppi (uno da quattro squadre e uno da tre squadre). Giocano partite di sola andata, la prima e la seconda classificata si qualificano alle semifinali. Le prime due classificate si qualificano anche alla fase finale della CONCACAF Gold Cup 2005.\n\"Fase a eliminazione diretta\" - 4 squadre, giocano semifinale e finale con partite di sola andata. La vincente si laurea campione UNCAF.\nFase a gruppi.\nGruppo A.\n e qualificate alle semifinali e alla CONCACAF Gold Cup 2005.\nGruppo B.\n e qualificate alle semifinali e alla CONCACAF Gold Cup 2005.\nStatistiche.\nClassifica marcatori.\n6 reti\n5 reti\n4 reti\n3 reti\n2 reti\n1 rete"}
{"id": "1908279", "revid": "113432722", "url": "https://it.wikipedia.org/wiki?curid=1908279", "title": "Aldo Castelfranco", "text": "Biografia.\nLavora nell'Ufficio Tecnico del Comune di Firenze, per poi dedicarsi esclusivamente alla libera professione."}
{"id": "1908280", "revid": "110157", "url": "https://it.wikipedia.org/wiki?curid=1908280", "title": "Coppa dei Caraibi 2005", "text": "La Coppa dei Caraibi 2005 \"(Digicel Caribbean Cup 2005)\" fu la diciannovesima edizione della Coppa dei Caraibi (la tredicesima con la nuova denominazione), competizione calcistica per nazione organizzata dalla CFU. La competizione si svolse alle Barbados dal 20 febbraio al 24 febbraio 2005 e vide la partecipazione di quattro squadre: , , e . Il torneo valse anche come qualificazione per la CONCACAF Gold Cup 2005.\nLa CFU organizz\u00f2 questa competizione come \"CFU Championship\" dal 1978 al 1988; dal 1989 al 1990 sotto il nome di \"Caribbean Championship\"; dall'edizione del 1991 a quella del 1998 cambi\u00f2 nome e divenne \"Shell Caribbean Cup\"; le edizioni del 1999 e del 2001 si chiamarono \"Caribbean Nations Cup\"; mentre dal 2005 al 2014 la competizione si chiam\u00f2 \"Digicel Caribbean Cup\"; nell'edizione del 2017 il suo nome \u00e8 stato \"Scotibank Caribbean Cup\".\nFase finale.\nGruppo unico.\n, e qualificati alla CONCACAF Gold Cup 2005.\nStatistiche.\nClassifica marcatori.\n4 reti\n2 reti\n1 rete"}
{"id": "1908282", "revid": "1494169", "url": "https://it.wikipedia.org/wiki?curid=1908282", "title": "M\u00fclheim", "text": ""}
{"id": "1908283", "revid": "767487", "url": "https://it.wikipedia.org/wiki?curid=1908283", "title": "Ore contate", "text": "Ore contate (\"Catchfire - Backtrack\") \u00e8 un film del 1990 diretto e interpretato da Dennis Hopper, con la presenza di Jodie Foster.\nTrama.\nL'artista Anne Benton \u00e8 una testimone fortuita di un omicidio di mafia, avvenuto per mano del boss Carelli. I malviventi, accortosi della donna, mandano due sicari che uccideranno invece il compagno di lei. La donna vorrebbe raccontare il tutto alle autorit\u00e0, ma al momento della denuncia riconosce uno dei presenti all'omicidio nella persona dell'avvocato Luponi. La donna fugge in Messico inseguita da Milo, un sicario incaricato di eliminarla; i due finiranno con l'innamorarsi, vendicarsi dei mafiosi e fuggire verso la Nuova Zelanda, per iniziare una nuova vita.\nProduzione.\nDennis Hopper utilizz\u00f2 per questo film lo pseudonimo di Alan Smithee, nome associato, bench\u00e9 inventato, ad una ventina di pellicole. A causa di divergenze con la produzione, Hopper si dissoci\u00f2 dal progetto. In seguito, quando la pellicola venne distribuita per il mercato, Hopper venne riaccreditato come regista della pellicola.\nCast.\nIl film vanta numerosi cameo di personaggi illustri, come Catherine Keener, Charlie Sheen, Bob Dylan, Joe Pesci, Alex Cox e Toni Basil.\nDistribuzione.\nNegli Stati Uniti il film fu distribuito per il mercato e alla televisione via cavo con il titolo \"Backtrack\".\nData di uscita.\nIl film venne distribuito in varie nazioni, fra cui:\nAltri titoli noti furono \"Camino de retorno\" utilizzato in Argentina e Spagna, \"Backtrack - i skottlinjen\" in Svezia, \"Lejemorderen\" in Danimarca e \"Une trop belle cible\" in Francia."}
{"id": "1908285", "revid": "608646", "url": "https://it.wikipedia.org/wiki?curid=1908285", "title": "Calorimetria isotermica di titolazione", "text": "La calorimetr\u00eda isotermica di titolazione (in inglese, \"Isothermal Titration Calorimetry, ITC\") \u00e8 una tecnica calorimetrica sperimentale, frequentemente usata negli studi di biochimica fisica e di farmacologia, che permette di determinare quantitativamente in maniera diretta l'entalpia di unione di una molecola o di un complesso molecolare, in genere semplici, senza necessit\u00e0 di modelli o ipotesi aggiuntive, mediante la misura del calore liberato e assorbito a pressione costante durante una reazione disegnata specificamente per l'esperimento.\nPrincipio termodinamico.\nLa tecnica ITC offre una misura diretta, a partire dalla stechiometria, dall'entalpia di formazione e dalla costante di unione dei legami molecolari. In questo modo \u00e8 possibile calcolare l'energia di Gibbs della formazione dei legami, rappresentata da \u0394\"G\", e di conseguenza l'entropia del processo:\ndove \"K\"a \u00e8 la misura diretta dell'affinit\u00e0 di legame, \"R\" \u00e8 la costante dei gas, \"T\" la temperatura in kelvin, \u0394\"H\" l'entalpia e \u0394\"S\" l'entropia.\nApplicazioni.\nITC pu\u00f2 essere usato per svolgere controllo qualit\u00e0 sulle sostanze per valutarne la purezza (valutando la temperatura di una transizione della sostanza in esame rispetto al riferimento). \nPu\u00f2 essere usata nello studio delle proteine per valutarne caratteristiche come la temperatura di melting, ma soprattutto si possono indagare affinit\u00e0 per ligandi specifici, oltre a numero di siti di legame presenti e costante di legame. In questa modalit\u00e0 si sfrutta l'iniezione di un ligando nella cella che gi\u00e0 contiene la macromolecola target. Si procede poi con le misurazioni calorimetriche e si ottiene una curva con vari picchi, fino ad arrivare alla completa titolazione del ligando. Dai risultati sperimentali, dopo aver integrato rispetto al tempo si convertono i valori ottenuti in funzione delle moli di legante aggiunte. Questi grafici che rappresentano isoterme di legame (binding) permettono di ottenere un valore C che indica l'affinit\u00e0 di legame, il cui valore ottimale \u00e8 tra 5 e 500. Si svolgono poi calcoli e si applica un fitting, e in conclusione si pu\u00f2 valutare l'energia libera di Gibbs del processo. Il valore sar\u00e0 dato dalla somma dei contributi entalpici e di quelli entropici.\nContributi entalpici: dati dall'energia di legami a idrogeno, protonazione e legami specifici.\nContributi entropici: dati dall'energia di interazioni idrofobiche, rilascio di acqua e/o ioni, e cambi conformazionali."}
{"id": "1908287", "revid": "161374", "url": "https://it.wikipedia.org/wiki?curid=1908287", "title": "De Lorean Motor Company", "text": ""}
{"id": "1908288", "revid": "62221", "url": "https://it.wikipedia.org/wiki?curid=1908288", "title": "De Lorean DMC-12", "text": ""}
{"id": "1908290", "revid": "62221", "url": "https://it.wikipedia.org/wiki?curid=1908290", "title": "De Lorean (macchina del tempo)", "text": ""}
{"id": "1908292", "revid": "62221", "url": "https://it.wikipedia.org/wiki?curid=1908292", "title": "John De Lorean", "text": ""}
{"id": "1908295", "revid": "1414688", "url": "https://it.wikipedia.org/wiki?curid=1908295", "title": "Olimpiadi degli scacchi del 1963", "text": "Le Olimpiadi degli scacchi del 1963 furono la seconda edizione esclusivamente femminile della competizione. Si svolsero a Spalato, a quel tempo in Jugoslavia (oggi in Croazia).\nTorneo.\nAl torneo parteciparono 15 nazioni, in diminuzione rispetto alle 21 dell'edizione precedente; ogni squadra poteva essere composta da un massimo di tre giocatrici, una delle quali era una riserva.\nIl torneo venne organizzato come un unico girone all'italiana.\nRisultati individuali.\nFurono assegnate medaglie alle giocatrici di ogni scacchiera con le tre migliori percentuali di punti per partita."}
{"id": "1908297", "revid": "339392", "url": "https://it.wikipedia.org/wiki?curid=1908297", "title": "Kirie", "text": ""}
{"id": "1908298", "revid": "124610889", "url": "https://it.wikipedia.org/wiki?curid=1908298", "title": "Giovanni Ignoffo", "text": "Carriera.\nGiocatore.\nCresciuto nel , ha giocato con la squadra del capoluogo siciliano dal 1997 al 2000. Nella terza stagione in rosanero ha subito un infortunio che lo ha tenuto per lungo tempo lontano dai campi di gioco. In seguito ha dichiarato che l'esperienza col Palermo \u00e8 stata la migliore della sua carriera.\nLa sua carriera si \u00e8 svolta esclusivamente in Serie C, con l'eccezione della stagione 2003-2004, quando ha disputato 14 incontri in Serie A con la maglia del con all'attivo una rete (in occasione del pareggio interno contro la del 14 dicembre 2003) nella stagione chiusa con la retrocessione in B della squadra umbra dopo lo spareggio con la .\nDetiene il singolare record di play-off persi in sei stagioni consecutive dal 2004-2005 al 2009-2010 rispettivamente con: , , e Benevento.\nIl 6 agosto 2010 viene ufficializzato il suo passaggio al Siracusa. Nella stagione 2010-2011 diventa il capitano della squadra. Il 21 giugno 2011 rinnova il contratto con la societ\u00e0 per altri due anni. Dopo due stagioni, a seguito della rinuncia del club siracusano ad iscriversi alla Lega Pro Prima Divisione, rimasto svincolato scende di categoria, accordandosi il 24 luglio 2012 con il Messina, formazione militante in Serie D. Segna la sua prima rete con la squadra peloritana il 28 ottobre contro la Vibonese, vinta per 1-0 dai siciliani; segna anche la rete della vittoria del Messina nella gara di ritorno. Con la squadra siciliana ottiene la promozione in Lega Pro Seconda Divisione e viene nominato miglior difensore del campionato di Serie D. Fa parte dell'organico del Messina anche nella stagione 2013-2014 dove ottiene la seconda promozione consecutiva portando il club peloritano in terza serie.\nAllenatore.\nLasciato il calcio giocato, il 20 giugno 2014 approda nei Giovanissimi del Benevento. \nNel 2016 gli viene affidata dalla societ\u00e0 sannita la panchina della formazione giovanile primavera. Al termine della stagione decide di non proseguire il rapporto di lavoro con il Benevento.\nNel 2017 assume la carica di allenatore del Palermo Under 17 che mantiene fino a maggio 2019.\nIl 1\u00ba agosto 2019 diviene il tecnico dell', coadiuvato da Daniele Cinelli. Viene esonerato al 16 ottobre dopo la sconfitta contro la Paganese e sostituito da Ezio Capuano.\nIl 13 settembre 2020 viene ufficializzato come nuovo tecnico del Siracusa, formazione di Eccellenza col chiaro obiettivo di vincere il campionato. Con il Siracusa riesce a centrare la finale contro il Giarre per accedere in Serie D, perdendola per 3-2. \nIl 18 agosto 2021 subentra a Francesco Cozza sulla panchina del San Luca, Club calabrese di serie D. Il 9 Novembre, dopo il pareggio interno contro il Patern\u00f2 ed aver racimolato 13 punti in 10 giornate di campionato, che collocano la squadra al dodicesimo posto in graduatoria, viene esonerato.\nStatistiche.\nStatistiche da allenatore.\n\"Statistiche aggiornate al 04 maggio 2021.\""}
{"id": "1908307", "revid": "71433", "url": "https://it.wikipedia.org/wiki?curid=1908307", "title": "Post Impact", "text": ""}
{"id": "1908308", "revid": "200568", "url": "https://it.wikipedia.org/wiki?curid=1908308", "title": "Babangida", "text": ""}
{"id": "1908311", "revid": "285054", "url": "https://it.wikipedia.org/wiki?curid=1908311", "title": "Auto Delta", "text": ""}
{"id": "1908315", "revid": "1543377", "url": "https://it.wikipedia.org/wiki?curid=1908315", "title": "The Umbrella Academy", "text": "The Umbrella Academy \u00e8 un fumetto scritto da Gerard Way, gi\u00e0 cantante del gruppo musicale statunitense My Chemical Romance, e disegnato da Gabriel B\u00e1, prodotto nel 2007 come serie limitata dalla Dark Horse Comics.\nTrama.\nI membri della Umbrella Academy, uno sbandato gruppo di supereroi, si riunisce dopo la morte del loro padre adottivo, Sir Reginald Hargreeves. Hargreeves, un alieno in incognito sotto le spoglie di un famoso imprenditore, raccoglie i membri dell'accademia poco dopo la loro nascita e li istruisce per salvare il mondo da una minaccia non specificata. Dopo la sua morte, i membri proseguiranno il suo programma per la salvezza del pianeta.\nAltri media.\nDal 2019 Netflix diffonde in streaming la serie \"The Umbrella Academy\", adattamento del fumetto."}
{"id": "1908319", "revid": "123836522", "url": "https://it.wikipedia.org/wiki?curid=1908319", "title": "Bandiera della Baschiria", "text": "La bandiera della Baschiria \u00e8 stata adottata dal Parlamento della Repubblica il 6 luglio 1999.\nDescrizione.\nLa Bandiera della Baschiria \u00e8 formata da tre bande orizzontali di colore blu, bianco e verde. Al centro della bandiera presente un emblema raffigurante un fiore stilizzato, composto da sette petali di colore giallo.\nIl rapporto tra la larghezza della bandiera a sua lunghezza \u00e8 di 1:2 (fino al 2003 era di 2:3).\nSimbolismo.\nNella Bandiera della Baschiria il blu rappresenta la chiarezza e la purezza dei popoli della Repubblica, il bianco la loro pacificit\u00e0 ed il verde la libert\u00e0 e l'eternit\u00e0 della vita. I sette petali del fiore rappresentano la convivenza pacifica tra le etnie della Repubblica.\nIl 25 febbraio si celebra la Giornata della bandiera nazionale della Repubblica di Baschiria."}
{"id": "1908320", "revid": "2167671", "url": "https://it.wikipedia.org/wiki?curid=1908320", "title": "Marcantonio Flaminio", "text": "Scrittore di poesie latine, \u00e8 soprattutto noto per aver revisionato il Beneficio di Cristo di fra' Benedetto da Mantova, testo religioso di grande successo nel Cinquecento che, esprimendo concezioni prossime alla Riforma protestante, fu messo all'Indice dalla Chiesa cattolica.\nBiografia.\nMarcantonio nacque nel palazzo della sua famiglia a Serravalle, l'attuale centro settentrionale di Vittorio Veneto, da Veturia e da Giovanni Antonio Zarrabini il quale, cultore delle lettere greche e latine, volle assumere il nome classico di Flaminio e fu il primo maestro del figlio.\nNel 1509 la famiglia fece ritorno nella citt\u00e0 paterna di Imola da dove, nel 1514, Marcantonio part\u00ec con il padre per Roma, dove si trattenne per alcuni mesi, offrendo a papa Leone X l'operetta erudita \"Annotationum Sylvae duae\" e frequentando, nella corte papale, il poeta Raffaello Brandolini e gli umanisti Giovan Battista Pio e Filippo Beroaldo.\nSi trasfer\u00ec poi a Napoli, dove conobbe Jacopo Sannazaro, e nel 1515 pass\u00f2 a Urbino, invitato da Baldassarre Castiglione, al quale dedicher\u00e0 nel 1526 i suoi \"Lusus pastorales\". In settembre fu pubblicato a Fano il suo \"Carminum libellus\", dedicato all'umanista bolognese Achille Bocchi, versi latini d'ispirazione amorosa e mitologica. Alla fine di quello stesso anno, assecondando la volont\u00e0 paterna, si stabil\u00ec a Bologna per studiarvi filosofia.\nNello Studio bolognese insegnavano allora professori prestigiosi: il Bocchi, il Pomponazzi, Ludovico Boccadiferro, Romolo Quirino Amaseo. Furono Achille Bocchi e il domenicano Leandro Alberti a intraprendere l'iniziativa di un dizionario biografico, il \"De viris illustribus Ordinis praedicatorum\", che fu pubblicato a Bologna nel 1517, al quale collaborarono anche Marcantonio Flaminio - compilando la voce su Maurizio d'Ungheria - suo padre e suo cugino Sebastiano Flaminio.\nNel 1519 Marcantonio si trasfer\u00ec a Padova per approfondire in quello Studio la filosofia aristotelica insegnata da Marcantonio de' Passeri. A Padova abit\u00f2 insieme con Stefano Sauli e conobbe Pietro Bembo, l'umanista belga Cristoforo Longolio e forse anche Reginald Pole, che giunse nella citt\u00e0 veneta nel 1521. \u00c8 questo l'anno in cui apparve a Bologna il suo \"Compendio de la volgare grammatica\", una riduzione delle \"Regole grammaticali della volgar lingua\" di Giovanni Francesco Fortunio.\nNel 1521 Flaminio e Stefano Sauli erano a Genova, dove con Giulio Camillo e Sebastiano Delio avrebbero animato un'accademia letteraria, ma gi\u00e0 l'anno seguente era a Roma, probabilmente alla ricerca di influenti appoggi, che ottenne con la protezione di Gian Matteo Giberti, datario e vescovo di Verona. A Mantova fu invitato dal Castiglione a rivedere il manoscritto de \"Il Cortegiano\" e nel 1526, nella nativa Serravalle, ultim\u00f2 i \"Lusus pastorales\".\nDal 1528 si stabil\u00ec a Verona al seguito del vescovo Giberti, impegnato nell'opera di imporre una fervida disciplina religiosa al clero della sua diocesi. Rare furono le occasioni di allontanarsi dalla citt\u00e0: nel 1530 assistette a Bologna all'incoronazione a imperatore di Carlo V per mano di Clemente VII, mentre la sua richiesta di poter entrare nella Congregazione dei Teatini, a condizione di poter godere di esenzioni dalle regole imposte a quell'Ordine, fu respinta nel 1533 dal fondatore Gian Pietro Carafa. Nel 1536 Flaminio era nuovamente a Bologna a motivo della morte del padre e di qui partiva per Roma, dove l'amico Reginald Pole riceveva il cappello cardinalizio da papa Paolo III.\nIl 1536 vedeva anche la pubblicazione, a Venezia, della sua \"Paraphrasis in duodecimum Aristotelis librum de prima philosophia\". In questa sua ripresa degli studi filosofici, parafrasando il dodicesimo libro della \"Metafisica\" di Aristotele, Flaminio affrontava anche la dibattuta questione dell'accordo della filosofia aristotelica con la teologia cristiana, esponendo le posizioni che i Padri della Chiesa avevano tenuto nel merito e limitandosi, da parte sua, ad auspicare che a una tale accordo si giungesse. Nel 1538 appariva la \"Paraphrasis in duo et triginta psalmos\", che privilegia un'interpretazione letterale dei due salmi.\nNel settembre del 1538 si consum\u00f2 il distacco dal vescovo Giberti, certamente dovuto al segreto avvicinamento del Flaminio alle posizioni evangeliche. Non si tratt\u00f2 comunque di una rottura: a Sessa Aurunca l'umanista fu ospite di Galeazzo Florimonte, amico del Giberti, poi a Caserta fu accolto da quel Gian Francesco Alois che nel 1564 sar\u00e0 decapitato e bruciato sul rogo. Qui compose due libri di \"Carmina\" che saranno editi a Lione solo dieci anni dopo.\nAlla fine del febbraio del 1540 Flaminio era a Napoli, dove era attivo il circolo degli \"spirituali\" raccolto intorno alla figura dello spagnolo Juan de Vald\u00e9s, e qui egli prese parte attiva al dibattito sulla predestinazione che la Riforma luterana e calvinista avevano reso di stretta attualit\u00e0, insieme con i problemi legati all'esistenza e ai limiti del libero arbitrio, della grazia, della giustificazione per fede e dell'importanza delle opere ai fini della salvezza del cristiano.\nLa morte del teologo spagnolo, avvenuta nel 1541, allontan\u00f2 da Napoli molti dei suoi seguaci, tra i quali il Flaminio era destinato a svolgere un ruolo di primo piano nell'interpretazione del suo pensiero, nella divulgazione degli scritti del Vald\u00e9s e nella scrittura di nuovi testi che riprendessero la sostanza del pensiero dell'\"alumbrado\". Flaminio e il Carnesecchi raggiunsero prima Bernardino Ochino a Roma, poi furono a Firenze, dove incontrarono Caterina Cybo e presero conoscenza della \"Institutio christianae religionis\" di Calvino. In novembre, il Flaminio e parte di quel gruppo di \"spirituali\" si ricostitu\u00ec a Viterbo nella casa del cardinale Reginald Pole, formando quella che venne definita l'\"Ecclesia viterbiensis\".\nIn questo periodo Giulia Gonzaga gli mand\u00f2 da Napoli alcuni scritti in spagnolo del Vald\u00e9s affinch\u00e9 egli li traducesse e li pubblicasse, e il 4 gennaio 1542 gli scriveva ancora per invitarlo a comporre e a pubblicare propri scritti nello spirito del maestro scomparso. Rispondendole il 14, Flaminio si schermiva, ricordando la sua propria e come il loro comune maestro Vald\u00e9s lo avesse esortato a \u00abnon esser corrivo allo scrivere\u00bb e di tenere \u00abocculte le mie ciancie insin che lo spirito vincesse la carne et ch'io parlassi mosso dal spirito di Christo et non dal spirito mio\u00bb. Intanto per\u00f2 affidava ad Apollonio Merenda, a lei diretto e raccomandato, \u00abtre ragionamenti fatti sopra san Mattheo\u00bb, a testimonianza dell'impegno da lui messo nella riflessione sulle Scritture.\nStava infatti lavorando, il Flaminio, ai commenti al vangelo di Matteo e di Giovanni, alle \"Meditationi\" sulle lettere paoline e stava rivedendo il \"Beneficio di Christo\" il cui autore, il benedettino Benedetto Fontanini, gliel'aveva affidato manoscritto \u00abpregandolo che lo volesse polire et illustrare col suo bello stile, acci\u00f2 fusse tanto pi\u00f9 legibile et dilettevole; et coss\u00ec il Flaminio, servando integro il subietto, lo riform\u00f2 secondo che parse a lui\u00bb.\nQuest'opera di revisione fu conclusa nell'estate del 1542 e con discrezione inizi\u00f2 a circolare manoscritta tra amici e sodali del gruppo degli spirituali di Viterbo. Apprezzata dal cardinale Morone, il Contarini, proprio alla vigilia della morte, trover\u00e0 eccessivo il distacco che in quelle pagine si sarebbe consumato con l'ortodossia cattolica. Lodata dal vescovo Giberti, il domenicano Reginaldo de' Nerli, suo collaboratore, rilev\u00f2 \u00abche li era eretico\u00bb."}
{"id": "1908326", "revid": "1305772", "url": "https://it.wikipedia.org/wiki?curid=1908326", "title": "Le nuove avventure di Flipper", "text": "Le nuove avventure di Flipper (\"Flipper\") \u00e8 una serie televisiva statunitense andata in onda per due stagioni in syndication e per altre due stagioni sulla rete televisiva \"PAX\".\nLa serie \u00e8 il remake della serie televisiva degli anni sessanta \"Flipper\". \u00c8 ambientata in un centro di ricerca sui delfini nella 1\u00aa stagione, in seguito anche in un centro di soccorso (Air Sea Rescue, in originale) che si aggiunge al primo; a varie riprese cambiano tutti i personaggi. Il cast iniziale includeva Jessica Alba, che ha avuto in questa serie il primo ruolo fisso in televisione.\nTrama.\nLa serie riprende uno dei personaggi degli anni '60, Keith \"Bud\" Ricks, divenuto ora adulto: Keith dirige un centro in cui studia i delfini, uno dei quali battezzato Flipper. In questa versione, Flipper \u00e8 il protettore di una coppia di ragazzini, Mike e Maya, successivamente aiuta il vice-sceriffo Tom nei salvataggi in mare. Le trame degli episodi comprendono una situazione di pericolo risolta, almeno in parte, dall'intervento del delfino e variano dall'avvistamento di una sirena al ritrovamento di un cadavere; lo stile si alleggerisce a partire dalla seconda stagione diventando in varie puntate pi\u00f9 simile a una commedia. Nella terza e quarta stagione, la serie si concentra sulla famiglia di Tom, ora patrigno di due bambini, Chris e Jackie, che diventano i nuovi amici di Flipper.\nProduzione.\nLa serie fu prodotta da Samuel Goldwyn Company e Tribute Entertrainment e filmata in gran parte sulla Gold Coast in Australia, bench\u00e9 sia ambientata in Florida; l'isola di Grassy Key e altre localit\u00e0 della Florida sono state utilizzate per le riprese nei primi episodi.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:"}
{"id": "1908327", "revid": "17970345", "url": "https://it.wikipedia.org/wiki?curid=1908327", "title": "Flipper (serie televisiva 1995)", "text": ""}
{"id": "1908333", "revid": "1543377", "url": "https://it.wikipedia.org/wiki?curid=1908333", "title": "Isola Kodiak", "text": " \nL'isola Kodiak (in alutiiq: \"Qikertaq\", in russo: \"\u041a\u0430\u0434\u044c\u044f\u043a\u044a\") \u00e8 una vasta isola situata nel golfo dell'Alaska, Alaska (Stati Uniti).\n\u00c8 l'isola pi\u00f9 ampia dell'Alaska, la seconda degli Stati Uniti per superficie e l'80\u00ba pi\u00f9 grande del mondo.\nGeografia.\nL'isola \u00e8 separata dal continente americano dallo Stretto di \u0160elichov. L'isola appartiene all'arcipelago Kodiak e misura 9.311,24\u00a0km\u00b2, e rappresenta l'80\u00aa isola pi\u00f9 grande del mondo e la seconda pi\u00f9 grande degli Stati Uniti dopo la Big Island delle Hawaii e prima di Porto Rico; \u00e8 lunga 160\u00a0km e larga tra i 16 e i 96\u00a0km. L'isola \u00e8 montuosa, e coperta da foreste a nord e a est, ma piuttosto brulla a sud. L'isola \u00e8 ricca di profonde baie che consentono sicuri ancoraggi per le navi. I due terzi sud-occidentali dell'isola, come molte altre vicino, fanno parte del Parco Nazionale Kodiak.\nIl \"Kodiak Seamount\" (una montagna sottomarina a sud est dell'isola) che si trova al largo della fossa delle Aleutine nella piana dell'Alaska, porta lo stesso nome.\nL'isola di Kodiak fa parte del Borough di Kodiak Island. La pi\u00f9 grande citt\u00e0 dell'isola porta il nome dell'isola stessa. Altri insediamenti comprendono i villaggi di Akhio, Old Harbor, Karluk, Larsen Bay, Port Lions, Ouzinkie. La citt\u00e0 di Kodiak \u00e8 anche la sede della pi\u00f9 grande base statunitense della Guardia Costiera, che comprende il Comando di supporto integrato di Kodiak, la stazione meteorologica, le comunicazioni, e la stazione di aiuto alla navigazione.\nL'orso Kodiak e un tipo di re granchio sono originari dell'isola. L'industria del pesce \u00e8 l'attivit\u00e0 pi\u00f9 importante; attorno all'isola vengono pescati principalmente il salmone del Pacifico, l'halibut del Pacifico \"Hippoglossus stenolepis\") e diversi granchi. Il fiume Karluk \u00e8 noto per la corsa dei salmoni. Le altre attivit\u00e0 prevalenti vanno dal taglio e trasporto del legname, all'allevamento dei cavalli, ai conservifici, e ad alcune di miniere di rame. Un'antenna posta in una fattoria alla sommit\u00e0 della Pillar Mountain sopra la citt\u00e0 di Kodiak fornisce il fondamentale collegamento per le comunicazioni da e per l'isola.\nStoria.\nKodiak \u00e8 la terra ancestale dei Koniaga, una nazione Alutiiq dei nativi dell'Alaska. Gli abitanti originali erano cacciatori, pescatori, agricoltori e raccoglitori.\nI Koniaga erano stati studiati da esploratori europei, che si meravigliarono della loro pratica di concubinato maschile: \"Una madre di Kodial sceglie il suo ragazzo pi\u00f9 bello e promettente, lo veste e lo educa come una fanciulla, insegnandogli solo i doveri domestici, tenendolo ai lavori femminili, mettendolo in gruppo solo con donne e fanciulle, per rendere completa la sua effemminatezza. All'et\u00e0 di dieci o quindici anni, egli viene fatto sposare con qualche uomo benestante che considera tale compagno una grande acquisizione. Questi concubini maschi sono chiamati \"Achnutschik\" o \"Schopans\"\" (Richard Francis Burton nel suo \"Terminal Essay\", da Holmberg, Langsdorff, Joseph Billings, Choris, Yuri Lisiansky e Marchand)\nL'isola fu esplorata nel 1763 dal commerciante di pellicce russo Stephan Glotov. I primi coloni a insediarsi sull'isola erano esploratori russi guidati da Grigorij \u0160elichov, che fond\u00f2 una colonia a Three Saints Bay, vicino all'odierno villaggio di Old Harbor nel 1784, che nel 1792 si trasfer\u00ec sul luogo dell'odierna citt\u00e0 di Kodiak e divenne il centro del commercio delle pellicce. A seguito dell'acquisto dell'Alaska del 1867 l'isola divenne parte degli Stati Uniti; gli statunitensi si insediarono e intrapresero la caccia e l'allevamento delle volpi.\nNel 1912 l'eruzione del Novarupta sulla terraferma (erroneamente attribuita all'epoca al pi\u00f9 famoso Monte Katmai) ricopr\u00ec l'isola di cenere vulcanica, causando una vasta distruzione e perdita di vita. L'isola fu anche colpita dal terremoto e dallo tsunami che colp\u00ec l'Alaska nel 1964, che distrusse gran parte della citt\u00e0.\nCultura.\nCinema.\nSull'isola di Kodiak \u00e8 ambientata parte della trama del film \"The Guardian - Salvataggio in mare\", con Kevin Costner ed Ashton Kutcher."}
{"id": "1908340", "revid": "868829", "url": "https://it.wikipedia.org/wiki?curid=1908340", "title": "Arpa tripla gallese", "text": "L'arpa tripla gallese \u00e8 uno strumento molto particolare e poco conosciuto, in uso nella musica celto-gallese e si distingue nettamente da tutte le altre arpe.\nLa versione pi\u00f9 accreditata \u00e8 nata in Italia nel XVI secolo, ed in origine era forse di dimensioni pi\u00f9 contenute rispetto all'attuale. Nel Galles \u00e8 approdata nel secolo successivo. Consta praticamente di tre arpe in una. Le due file di corde esterne \u2013 la destra e la sinistra \u2013 sono diatoniche ed unisone, quella centrale, cromatica, permette di suonare i semitoni.\nSono pochissimi al mondo i suonatori della complicatissima arpa tripla. Fra questi vanno sicuramente citati Nansi Richards (Telynores Maldwyn) (1888-1979), che \u00e8 universalmente riconosciuta come \"la regina\" della \"Welsh Triple Harp\"; e oggi Elinor Bennett, Llio Rhydderch e Robin Huw Bowen."}
{"id": "1908341", "revid": "1534511", "url": "https://it.wikipedia.org/wiki?curid=1908341", "title": "Scalare (matematica)", "text": "In matematica, uno scalare \u00e8 un elemento di un campo che \u00e8 stato usato per definire uno spazio vettoriale. Una quantit\u00e0 descritta da molti scalari, \u00e8 detta vettore.\nIn algebra lineare, i numeri reali o altri elementi di un campo sono chiamati scalari e sono correlati ai vettori in uno spazio vettoriale tramite l'operazione della moltiplicazione per scalare, in cui un vettore pu\u00f2 essere moltiplicato per un numero per produrre un altro vettore. Pi\u00f9 in generale, uno spazio vettoriale pu\u00f2 essere definito usando un campo qualsiasi, come quelli dei numeri complessi, non necessariamente dei numeri reali. Pertanto gli scalari di quello spazio vettoriale saranno gli elementi del campo associato.\nUn'operazione di prodotto scalare -\u00a0da non confondere con la moltiplicazione per scalare\u00a0\u2013 pu\u00f2 essere definita su uno spazio vettoriale, consentendo di moltiplicare due vettori nel modo definito per produrre uno scalare. Uno spazio vettoriale dotato di un prodotto scalare \u00e8 chiamato spazio prehilbertiano.\nLa componente reale di un quaternione \u00e8 anche chiamata la sua parte scalare.\nIl termine \"scalare\" \u00e8 talvolta usato anche in modo informale per indicare un vettore, una matrice, un tensore o un altro, solitamente, valore \"composto\" che viene effettivamente ridotto a un singolo componente. Cos\u00ec, ad esempio, il prodotto di una matrice 1\u2009\u00d7\u2009\"n\" e una matrice \"n\"\u2009\u00d7\u20091, che \u00e8 formalmente un 1\u2009\u00d7\u20091 matrice, si dice spesso che sia uno scalare. Talvolta si utilizza anche il termine \"matrice scalare\" per indicare una matrice diagonale che \u00e8 multiplo della matrice identit\u00e0.\nEtimologia.\nLa parola \"scalare\" deriva dalla parola latina \"scalaris\", forma aggettivata di \"scala\" (dal latino \"scala\"), da cui deriva anche la parola inglese \"scale.\" Il primo uso documentato della parola \"scalare\" in matematica si trova in \"Analytic Art di\" Fran\u00e7ois Vi\u00e8te (\"In artem analyticem isagoge\") (1591):\nSecondo una citazione nell\"'Oxford English Dictionary\", il primo uso registrato del termine \"scalare\" in inglese arriv\u00f2 con William Rowan Hamilton nel 1846, riferendosi alla parte reale di un quaternione:\nDefinizioni e propriet\u00e0.\nScalari di spazi vettoriali.\nUno spazio vettoriale \u00e8 definito come un insieme di vettori (gruppo abeliano additivo), un insieme di scalari (campo) e un'operazione di moltiplicazione per scalare che porta uno scalare formula_1 e un vettore formula_2 a un altro vettore formula_3. Ad esempio, in uno spazio di coordinate, la moltiplicazione scalare formula_4 porta a formula_5. In uno spazio funzionale (lineare), formula_6 \u00e8 la funzione formula_7.\nGli scalari possono essere presi da qualsiasi campo, inclusi i numeri razionali, algebrici, reali e complessi, nonch\u00e9 i campi finiti.\nScalari come componenti vettoriali.\nSecondo un teorema fondamentale dell'algebra lineare, ogni spazio vettoriale ha una base. Ne segue che ogni spazio vettoriale su un campo \"K\" \u00e8 isomorfo al corrispondente spazio vettoriale di coordinate dove ogni coordinata \u00e8 costituita da elementi di \"K\" (ad esempio, coordinate formula_8 dove formula_9 e \"n\" \u00e8 la dimensione dello spazio vettoriale considerato). Ad esempio, ogni spazio vettoriale reale di dimensione \"n\" \u00e8 isomorfo allo spazio reale \"n-\"dimensionale R\"n\".\nScalari in spazi vettoriali normati.\nIn alternativa, uno spazio vettoriale \"V\" pu\u00f2 essere dotato di una funzione norma che assegni ad ogni vettore formula_2 lo scalare formula_11. Per definizione, moltiplicando formula_2 per uno scalare formula_1 moltiplica anche la sua norma per formula_14. Se formula_11 viene interpretato come la \"lunghezza\" di v, questa operazione pu\u00f2 essere descritta come scalare la lunghezza di v per \"k\". Uno spazio vettoriale dotato di norma \u00e8 detto spazio vettoriale normato (o \"spazio lineare normato\").\nLa norma viene solitamente definita come un elemento del campo scalare \"K\" associato a \"V,\" che limita quest'ultimo ai campi che supportano la nozione di segno. Inoltre, se \"V\" ha dimensione 2 o pi\u00f9, \"K\" deve essere chiuso sotto radice quadrata, cos\u00ec come le quattro operazioni aritmetiche; quindi i numeri razionali Q sono esclusi, ma il campo surd \u00e8 accettabile. Per questo motivo, non ogni spazio prodotto scalare \u00e8 uno spazio vettoriale normato.\nScalari nei moduli.\nQuando si rilassa il requisito che l'insieme degli scalari sia un campo, richiedendo che sia semplicemente un anello (cos\u00ec che, ad esempio, non \u00e8 necessario definire la divisione degli scalari, o gli scalari non devono essere commutativi), la struttura algebrica risultante pi\u00f9 generale \u00e8 detta modulo.\nIn questo caso gli \"scalari\" possono essere oggetti complicati. Ad esempio, se \"R\" \u00e8 un anello, i vettori dello spazio prodotto \"R\"\"n\" possono essere trasformati in un modulo con le matrici \"n\" \u00d7 \"n\" con entrate da \"R\" come scalari. Un altro esempio viene dalla teoria delle variet\u00e0, dove lo spazio delle sezioni del fibrato tangente forma un modulo sull'algebra delle funzioni reali sulla variet\u00e0."}
{"id": "1908346", "revid": "123405664", "url": "https://it.wikipedia.org/wiki?curid=1908346", "title": "Canottaggio ai Giochi della XXIX Olimpiade", "text": "Le competizioni si sono svolte al Shunyi Olympic Rowing-Canoeing Park dal 9 al 17 agosto 2008.\nEventi in programma.\nSono stati disputati 14 eventi di canottaggio: 8 maschili e 6 femminili. \nCalendario.\nLe competizioni di canottaggio alle olimpiadi estive del 2008 di Pechino si sono svolte dal 9 agosto al 17 agosto, al bacino Shunyi Olympic Rowing-Canoeing."}
{"id": "1908348", "revid": "287204", "url": "https://it.wikipedia.org/wiki?curid=1908348", "title": "Cecco Bravo", "text": "Biografia.\nArtisticamente il suo maestro \u00e8 stato Giovanni Biliverti ed \u00e8 stato anche vicino a Sigismondo Coccapani. Negli anni '20 del XVII secolo, ha lavorato nello studio di Matteo Rosselli.\nDal 1629 risulta che avesse gi\u00e0 una sua bottega indipendente. La sua prima opera sicura \u00e8 la \"Vergine, san Giovanni e angeli\" ai lati della \"Crocifissione del chiostro di San Marco\" dell'Angelico (c. 1628-29, Firenze) e un dipinto della \"Carit\u00e0\" (Santissima Annunziata di Firenze). Nel 1633, dipinse sei lunette con scene della \"Vita del beato Bonaventura Bonaccorsi\" per la chiesa della Santissima Annunziata a Pistoia, continuando una serie iniziata nel 1601 da Bernardino Poccetti. Dipinge inoltre un fregio raffigurante giochi per bambini e storie dall'Orlando Furioso (1631) per Villa Corsini a Mezzomonte a Impruneta.\nFu anche incaricato per decorare la biblioteca nella Casa Buonarroti di Firenze. Dopo la sua rappresentazione della \"Fama\" sul soffitto della biblioteca, deluso dalle continue interferenze del committente abbandon\u00f2 il lavoro, e i pannelli raffiguranti illustri fiorentini posti alle pareti furono completati da altri, tra cui Matteo Rosselli (1636). Successivamente ricevette l'incarico di completare il lavoro avviato da Giovanni da San Giovanni (che mor\u00ec dopo aver iniziato l'opera) per la Sala degli Argenti in Palazzo Pitti, in una commissione comune con Ottavio Vannini e Francesco Furini. Questo lavoro gli venne commissionato nel 1635 da Ferdinando II de' Medici poco prima del suo matrimonio con Vittoria della Rovere. Gli affreschi erano destinati a celebrare la figura di Lorenzo de Medici. Nella parete sud, Cecco Bravo dipinse l'allegoria raffigurante \"Lorenzo messaggero di pace\".\nCecco Bravo \u00e8 stato uno degli autori degli affreschi posti sulle pareti dell\"Oratorio dei Vanchetoni\". L'oratorio contiene anche dipinti di affreschi di Giovanni da San Giovanni, Pietro Liberi e del Volterrano. Una tela di Cecco Bravo raffigurante l\"Aurora\" \u00e8 posto nel Palazzo Montecitorio.\nAlla fine del 1659, Cecco venne segnalto dal cardinale Leopoldo de' Medici come pittore di corte ad Anna de' Medici, la moglie di arciduca Ferdinando Carlo d'Austria dei Tirolo. Cecco accett\u00f2 l'incarico e trascorse gli ultimi due anni della sua vita a Innsbruck."}
{"id": "1908349", "revid": "24099", "url": "https://it.wikipedia.org/wiki?curid=1908349", "title": "Francesco Montelatici", "text": ""}
{"id": "1908350", "revid": "123146112", "url": "https://it.wikipedia.org/wiki?curid=1908350", "title": "Uomo selvatico di Sacco", "text": "Nell'abitato di Sacco di Cosio Valtellino, all'inizio della Val Gerola, vi \u00e8 un edificio (antica abitazione di notai) che riporta una preziosa testimonianza, perfettamente conservata, del mondo orobico del XV secolo. La camera principale fu utilizzata come fienile fino agli ultimi decenni dell'800, ma questo uso continuato nel tempo non ha per\u00f2 leso la superficie intonacata e affrescata delle pareti. \nDescrizione.\nCome altre \"camere picte\" di questo periodo, ha decorazioni floreali stampigliate e cartigli con preghiere e proverbi. Diverse figure si succedono sulle pareti: un cacciatore, una grande Piet\u00e0 con San Bernardo, il committente raffigurato in posa genuflessa, i tre volti della trinit\u00e0 sull'architrave di ingresso e un uomo nudo, ricoperto di peli, che porta una lunga clava, \u00e8 l'uomo selvatico, dalla cui bocca, come un fumetto, esce la frase:\nSopra la Piet\u00e0 si legge \"Simon et Battestinus pinxerunt\" (forse pittori della famiglia Baschenis di Averara, artisti itineranti, famosi per le loro danze macabre) e la data in cui fu conclusa l'opera: \"18 maggio 1464\"; sotto fino a qualche anno fa era leggibile anche il nome del committente, raffigurato in ginocchio in preghiera, sul lato destro della Piet\u00e0: \"Augustinus de Zugnonibus\".\nL\"'homo salvadego\".\nIn Valchiavenna (\u00f3mm salvadich) e Valtellina le testimonianze narrative orali che riguardano direttamente l'homo salvadego sono scarse, eppure il personaggio \u00e8 una maschera del Carnevale di Samolaco e Gordona (\"Bagh\u00fcta\") in Valchiavenna e rientra in un'usanza carnevalesca - oggi estinta - a Cepina in Valdisotto:"}
{"id": "1908351", "revid": "122833136", "url": "https://it.wikipedia.org/wiki?curid=1908351", "title": "Attitudine (album)", "text": "Attitudine \u00e8 il quarto album dei DDP, quartetto hip hop di Tortona, pubblicato da Blocco Recordz nel 2007."}
{"id": "1908363", "revid": "599013", "url": "https://it.wikipedia.org/wiki?curid=1908363", "title": "Luis Laverde", "text": "Forte scalatore, come da tradizione colombiana, ha ottenuto i due suoi pi\u00f9 importanti successi al Giro d'Italia nel 2006 a Domodossola e nel 2007 a Spoleto."}
{"id": "1908365", "revid": "287204", "url": "https://it.wikipedia.org/wiki?curid=1908365", "title": "Domenico Gizzi", "text": "Biografia.\nNacque ad Arpino nel 1687 da Igino Gizzi di Ceccano e da Agata de Iorio di Arpino e venne battezzato nella Chiesa Collegiata di San Michele Arcangelo il 12 marzo 1687.\nFu Musico Soprano della Real Cappella di Napoli, Musico Soprano della Real Cappella del Tesoro di San Gennaro, celebre cantante nei teatri d'opera italiani e insigne maestro di canto.\nFu maestro, fra gli altri, del celebre Gioacchino Conti, uno dei maggiori virtuosi del XVIII secolo, che in onore del suo maestro assunse il nome artistico di Gizziello.\nGizzi fu in rapporti professionali e di amicizia con Nicol\u00f2 Grimaldi, detto Nicolino, celeberrimo cantante napoletano, con Marianna Benti Bulgarelli detta la Romanina, il celebre contralto Francesco Vitale e con Carlo Broschi, detto il Farinelli, considerato il pi\u00f9 grande cantante di tutti i tempi, che esord\u00ec proprio al fianco di Domenico Gizzi nel 1720 a Napoli nella prima Serenata \"L'Angelica\", composta dal giovanissimo Pietro Metastasio.\nDomenico Gizzi cant\u00f2 nelle opere dei pi\u00f9 grandi musicisti dell'epoca: Alessandro Scarlatti, Giovanni Bononcini, Nicola Porpora, Leonardo Vinci, Leonardo Leo, Tomaso Albinoni, Francesco Feo e Giovanni Battista Costanzi.\nMor\u00ec a Napoli il 14 ottobre 1758.\nNella cittadina di Ceccano \u00e8 ancora visibile il palazzo che il Musico Gizzi fece costruire e inaugur\u00f2 nel 1736, accanto alla chiesetta della Madonna degli Angeli.\nPer i suoi beni, Domenico Gizzi istitu\u00ec un fedecommesso, nominando suo erede universale l'amatissimo fratello Pietrangelo Gizzi e nelle generazioni successive solo i primogeniti di Casa Gizzi di Ceccano e Arpino."}
{"id": "1908370", "revid": "3115", "url": "https://it.wikipedia.org/wiki?curid=1908370", "title": "Combat Arms", "text": "Combat Arms \u00e8 un videogioco sparatutto in prima persona gratuito per Microsoft Windows sviluppato dalla Doobic Studios (Corea del Sud) e pubblicato dalla societ\u00e0 Nexon Corporation nel 2008.\nNel 2016 la Nexon ha avviato una versione pi\u00f9 realistica di \"Combat Arms\" chiamandola Combat Arms Reloaded.\nNel 2017 la Nexon ha venduto il videogioco e tutti i servizi connessi alla Valofe con la possibilit\u00e0, da parte dei giocatori, di trasferire il proprio profilo presso il nuovo gestore. Il 9 marzo 2018 Valofe annuncia che il processo di trasferimento dei profili \u00e8 stato chiuso. La Valofe decise anche di ripristinare la versione \"Classic\" del gioco (riportandolo al 2015) affiancandola alla versione \"Reloaded\".\n\u00c8 diviso in tre versioni in base alle aree geografiche, che presentano lievi differenze di contenuti: \"Combat Arms North America\", la prima a essere pubblicata fuori dal paese d'origine; \"Combat Arms Europe\", quella di cui tratta principalmente questa voce e dove si trovano anche i giocatori provenienti dal Nord Africa, dal Medio Oriente e dal Sud America; \"Combat Arms Brazil\" esclusivamente per i giocatori brasiliani.\nLa prima versione pubblicata fu la \"Korea\", solamente per la Corea del Sud, ma la stessa azienda non la tiene molto in considerazione.\nModalit\u00e0 di gioco.\nCombat Arms \u00e8 un FPS che comprende le modalit\u00e0 multigiocatore e giocatore singolo, incluso il \"Training Mode\" (\"Modalit\u00e0 Allenamento\"), disponibile solamente in singolo in qualsiasi momento e che, esclusivamente dopo il primo completamento, fornisce come ricompensa un pacchetto standard di armi ed equipaggiamento.\nContiene pi\u00f9 di 20 modalit\u00e0 di gioco tra cui: \"Elimination\", \"One Man Army\", \"Search &amp; Destroy\", \"Capture the Flag\", \"Spy Hunt\", \"FireTeam\", \"Elimination Pro\", \"Quarantine Regen\", \"Last Man Standing\", \"Bombing Run\", \"Seize and Secure,\" \"Hired Guns\", \"Elimination Vip\", \"Arms Race e VIP Escort\". Sono attualmente disponibili 55 mappe. In aggiunta alle armi predefinite e permanenti, al giocatore \u00e8 permesso di acquistarne ulteriori nel negozio interno, oltre a vari equipaggiamenti e strumenti.\nLo \"Shop\".\nIl gioco dispone di un vasto arsenale di armi acquistabili nello \"Shop\", ossia il negozio interno ad esso nel quale si usano i GP (\"Gear Points\") come valuta. Questi ultimi si guadagnano durante le partite in base alle proprie prestazioni. Lo \"Shop\" offre la possibilit\u00e0 di comprare non solo armi di ogni genere, ma anche tute mimetiche ed equipaggiamenti di ogni tipo, che vanno da elmetti e giubbotti antiproiettile a granate tattiche o a frammentazione.\nNello \"Shop\" \u00e8 presente una sottosezione denominata \"Black Market\" (ovvero \"Mercato Nero\") nella quale, a differenza del negozio regolare, si utilizza una valuta virtuale chiamata \"GCash\", abbreviata ovunque con la sigla GC ed acquistabile tramite soldi reali dai siti della Valofe. Il \"Black Market\" permette di comprare svariati articoli migliori dei normali in cui sono compresi equipaggiamenti, armi migliori o versioni superiori delle stesse e speciali accessori non reperibili tramite i GP. Inoltre \u00e8 possibile l'acquisto di personaggi detti \"mercenari\" diversi da quelli basilari, che offrono equipaggiamenti integrati e che comprendono un bonus di GP per il giocatore a seconda del tempo per cui sono stati acquistati. Un'altra categoria di personaggi reperibili nello \"Shop\" comprende i cosiddetti \"specialisti\", acquistabili anche tramite GP una volta raggiunti ranghi sufficientemente alti, che offrono capacit\u00e0 superiori rispetto a tutti gli altri e a cui \u00e8 consentito l'esclusivo accesso a particolari armi come il lanciafiamme. Ai fini del gioco, l'utilizzo di GC per l'acquisto di armi e strumenti non richiede alcun rango minimo, necessario invece per le spese in GP. Questo significa che anche i giocatori nuovi, facendo uso di soldi reali, possono avere accesso ai migliori equipaggiamenti ed armi.\n\u00c8 da sottolineare che all'interno dei due negozi virtuali del gioco (\"Shop\" e \"Black Market\") \u00e8 possibile unicamente noleggiare le varie armi per un periodo limitato di tempo, che pu\u00f2 andare da un giorno a un massimo di 90. Tuttavia, successivamente ad un aggiornamento del 3 marzo 2010, nel \"Black Market\" \u00e8 possibile acquistare armi (e solo armi, tra l'altro normali, quindi non vi rientrano quelle per specialisti) permanentemente. Il costo varia in base alla tipologia, solitamente in correlazione con la data in cui l'arma \u00e8 stata messa in vendita e/o particolari eventi che prevedono prezzi scontati.\nAd oggi, nella versione \"Reloaded\", \u00e8 possibile noleggiare le varie armi per 1 giorno, 30 giorni o permanentemente.\nNella versione \"Classic\", invece, per 1 giorno, 7 giorni, 30 giorni o 90 giorni. Per acquistare armi permanentemente, \u00e8 necessario acquistare GC oppure aspettare eventi.\nLe casse.\nNel negozio sono disponibili diversi tipi di casse, denominate in vario modo. Nella versione europea spicca la \"Supply Crate Myst-N\" che contiene decine di armi speciali di ogni genere non reperibili altrove, tra le quali se ne ottiene una sola per un periodo di tempo variabile da uno a novanta giorni, al costo per singola unit\u00e0 di 2400 GC. La sua identica controparte in GP \u00e8 la \"Supply Crate Myst-G\" (4000 GP) all'interno della quale per\u00f2 si trovano armi considerate \"rare\" poich\u00e9 disponibili, sempre via GP, solo per giocatori di rango molto alto. Uniche nel loro genere le \"Supply Cases GP\" divise in \"Extreme\" (1000 GC), \"Hazard\" (500 GC) e \"Regular\" (100 GC), che elargiscono quantit\u00e0 di GP con variabilit\u00e0 diversa, rispettivamente: da 1.000 a 2.000.000; da 500 a 500.000; da 2.000 a 100.000. Le \"HiSec Cases\" - letteralmente \"Casse ad Alta Sicurezza\" - appaiono invece con frequenza casuale sul luogo d'uccisione di un giocatore. Esse possono contenere sia delle armi che delle funzioni speciali, entrambe pene periodi di tempo assolutamente imprevedibili. Si dividono in due tipologie anche in base al contenuto, pi\u00f9 prezioso nella prima, e hanno la particolarit\u00e0 di richiedere una chiave per l'apertura: la \"Black HiSec Key\" (1100 GC) apre il tipo \"Black\", ma \u00e8 acquistabile solo tramite GC; la \"Gray HiSec Key\" (1900 GP) \u00e8 ottenibile solo tramite GP ed \u00e8 esclusivamente per il genere \"Gray\". \u00c8 impossibile che una chiave apra una cassa di colore diverso dal suo, indipendentemente dalla quantit\u00e0 posseduta dal giocatore.\nGestione delle stanze (\"room\") di gioco.\nI giocatori che creano una stanza sono detti \"master\" ed hanno la possibilit\u00e0 di cambiare scenario e modalit\u00e0 di gioco, selezionare il limite degli obiettivi o del tempo e limitare l'uso di certe classi di armi da parte di tutti i giocatori (ad esempio: \"solo fucili di precisione\"); non tutte le modalit\u00e0 supportano la restrizione delle tipologie di armi, poich\u00e9 potrebbero alterare in modo nettamente negativo il gioco, ad esempio \"Quarantine Regen\".\nFra le varie funzioni (\"functions\") speciali presenti nello \"Shop\" appare l\"Elite Moderator\" - disponibile anche in una versione \"Super\" con pi\u00f9 funzioni a fronte di un prezzo leggermente superiore - che consente al \"master\" di cacciare istantaneamente qualunque giocatore egli voglia. Ci\u00f2 priva gli altri della capacit\u00e0 di \"votekick\", cio\u00e8 di decidere quale sia il giocatore da buttare fuori in ragione di un suo presunto comportamento scorretto. Tuttavia, il giudizio dell\"Elite Moderator\" \u00e8 sottoposto ad una valutazione da parte degli altri giocatori: se essa si rivela negativa, egli subisce delle penalit\u00e0.\nClan.\nQualunque giocatore che abbia raggiunto il rango di Staff Sergeant (SSG) pu\u00f2 creare un clan, ossia un gruppo, denominato come egli desidera, che raccoglie diverse persone reclutate dal fondatore stesso o da \"admin\" scelti da lui. I clan possono sfidarsi in un server dedicato esclusivamente a questo genere di battaglie, comunemente dette \"clan wars\". Anche i clan, cos\u00ec come i giocatori, hanno una propria esperienza che aumenta in base ai risultati delle partite svolte dai membri nel server apposito. Esso pu\u00f2 dunque salire di livello, permettendo l'accesso a diversi equipaggiamenti ed armi, sbloccati a seconda del livello raggiunto e impossibili da reperire altrimenti.\n\u00c8 inoltre possibile in qualsiasi momento, utilizzando GC, cambiare nome al clan o modificare il colore con cui esso appare, aggiungere uno stemma che lo identifichi e azzerarne le statistiche.\nModalit\u00e0.\nNelle normali modalit\u00e0 a squadre (umani contro umani) queste ultime sono sempre due: Alpha e Bravo. Ognuna ha una propria base ed un proprio punto di respawn.\nIl numero massimo di giocatori \u00e8 16 per ogni modalit\u00e0, fa eccezione Fireteam, con un massimo di 8 giocatori.\nLa maggior parte delle modalit\u00e0 pu\u00f2 essere modificata con specifiche opzioni dal \"master\" della stanza, come spiegato precedentemente.\nLa distinzione NA ed EU indica la disponibilit\u00e0 rispettivamente nella versione Nordamericana ed Europea.\nCorrisponde al Combattimento a Squadre, la squadra che per prima raggiunge un predeterminato numero di uccisioni vince.\nElimination diviso in un numero predeterminato di round, con a disposizione un'unica vita per ognuno di essi. Per ottenere il punto, le squadre dovranno uccidere tutti gli avversari, oppure avere il maggior numero di sopravvissuti allo scadere del tempo limite per ogni round; in caso di pareggio, ottiene il punto la squadra che ha compiuto l'ultima uccisione, in questo modo si evita un pareggio finale. Per ottenere la vittoria \u00e8 necessario aver vinto pi\u00f9 round dell'altra squadra.\nTutti contro tutti diviso in round a vita singola. Una volta morti si \u00e8 privati della chat fino al round successivo, per evitare fughe di informazioni riguardo alla posizione dei giocatori rimasti. L'ultimo rimasto (il \"last man standing\" da cui il nome) otterr\u00e0 un punto. Il giocatore con il maggior numero di punti alla fine della partita vince.\nIl classico Tutti contro Tutti, il giocatore che raggiunge per primo un predeterminato numero di uccisioni vince.\nIn questa modalit\u00e0, la squadra Alpha deve proteggere la Dott.ssa Micaela e deve scortarla all'eliporto. La squadra Bravo, invece, \u00e8 la squadra offensiva e deve impedirlo. Il giocatore con il grado pi\u00f9 alto nella squadra Alpha sar\u00e0 Micaela e inizia il round dalla cella della prigione. Il resto della squadra deve salvarla e proteggerla. La dottoressa Micaela \u00e8 dotata di una pistola ed \u00e8 lenta a causa delle sue ferite. La squadra Alpha vince se la dottoressa arriva a destinazione o la squadra Bravo viene eliminata completamente. La squadra Bravo vince se uccide la dottoressa o se quest'ultima non arriva a destinazione in tempo.\nVIP Elimination condivide le regole di base con la modalit\u00e0 Elimination, dove vince la prima squadra che raggiunge il target di punti. La differenza \u00e8 che i primi 3 giocatori di ogni squadra diventano VIP e le loro uccisioni valgono pi\u00f9 punti. I primi tre giocatori sono etichettati rispettivamente come VIP Bronzo, Argento, Oro e le loro ricompense per le uccisioni sono rispettivamente 3, 5, 7 punti.\nIn questa modalit\u00e0 le due normali squadre hanno obiettivi diversi. Ogni membro della squadra Alpha \u00e8 equipaggiato con del C4 e deve farlo detonare nel punto A o nel punto B, vince se riesce a farlo esplodere. La squadra Bravo vince o eliminando i membri della squadra Alpha o disinnescando il C4 piazzato dagli avversari. Ad ogni modo, anche la squadra Alpha pu\u00f2 vincere eliminando tutti i componenti della squadra Bravo. Gli obiettivi A e B sono collocati nelle vicinanze della base dei Bravo, poich\u00e9 \u00e8 loro compito difenderli dagli assalti degli Alpha. Questo crea un'ovvia e netta contrapposizione tattica diversa da quella della normale Elimination (in cui \u00e8 praticamente assente), che ha conquistato molti giocatori al punto da spingere alcune \"game leagues\" - in particolare WOGL ed ESL - a creare delle specifiche regole adattate a questa modalit\u00e0 in modo da renderla pi\u00f9 appassionante.\nIn questa modalit\u00e0 bisogna raccogliere la bomba, fissa in un punto sempre identico nel centro mappa, e piazzarla su un obbiettivo vicino alla base nemica; gli avversari devono difendere il proprio obiettivo e cercare a loro volta di ottenere la bomba (uccidendo il nemico che la sta portando) e piazzarla su quello avversario. Gli obiettivi sono vicini alle rispettive basi e se la bomba non viene raccolta entro un certo limite di tempo dall'uccisione del suo portatore, essa viene riportata alla sua posizione originale.\nIn Cattura La Bandiera \u00e8 possibile vincere in due modi: ottenendo un numero predefinito di bandiere o avendone il maggior numero allo scadere del tempo. Ogni squadra deve difendere la propria bandiera, fissa in un punto vicino alla propria base fino a quando non viene catturata, ed allo stesso tempo cercare di rubare quella dell'avversario. Una volta presa, la bandiera va portata nell'area in cui risiede la propria. Se questa non \u00e8 presente in quanto catturata dal nemico, va recuperata (\"Recover\") prima di poter ottenere il punto (nel gioco \"Touchdown\").\nIn questa modalit\u00e0 sono sparsi per la mappa cinque Intel Case. Chi ne raccoglie uno o pi\u00f9 diventa una spia ed ottiene maggior velocit\u00e0 e resistenza alle \"pallottole\". il compito delle spie \u00e8 quello di raccogliere tutti gli Intel Case per poter diventare una Super-Spia (Super Spy nel gioco), mentre tutti gli altri giocatori hanno il compito di uccidere prima le spie ed infine la Super Spia. Quest'ultima, che in realt\u00e0 sar\u00e0 sempre di sesso maschile, indipendentemente da quello del giocatore che vi si \u00e8 trasformato, avr\u00e0 un'incredibile resistenza a \"proiettili, esplosivi e colpi in testa\", oltre ad un set di tre armi devastanti. Avr\u00e0 due possibilit\u00e0 di vittoria: sterminare tutti i propri nemici o tentare di fare l'upload dei cinque Intel precedentemente raccolti. L'upload va effettuato con un computer, fisso in un punto sempre identico nella mappa. L'upload \u00e8 pericolosissimo per la Super Spia: mentre lo effettua non pu\u00f2 difendersi (per farlo deve interrompere e dovr\u00e0 quindi ricominciare da capo), ma se riuscir\u00e0 nell'impresa, vincer\u00e0 ed otterr\u00e0 pi\u00f9 punti esperienza e GP che sterminando tutti i nemici.\nQuesta modalit\u00e0 \u00e8 molto apprezzata e vede la contrapposizione tra umani e zombie. Dopo circa 20 secondi tre (o due, a seconda del numero di giocatori presenti) umani vengono scelti a caso per essere trasformati in zombie, da quel momento il loro compito sar\u00e0 quello di infettare tutti i sopravvissuti a quest'iniziale selezione. Questi devono difendersi e possono vincere eliminando tutti gli infetti o sopravvivendo fino allo scadere del tempo, mentre se tutti vengono infettati vincono gli zombie. Questi ultimi hanno caratteristiche superiori ai normali umani. Si dividono in \"Host Infection\" e \"Viral Infected\". I primi, cio\u00e8 quelli infettati allo scadere dei 20 secondi, hanno normalmente 300 HP ed il triplo della normale stamina di un umano. Gli ultimi hanno normalmente 200 HP ed hanno una volta e mezza la stamina di un normale umano. Gli HP di uno zombie variano inoltre anche a seconda della tuta indossata dal giocatore al momento dell'infezione, la velocit\u00e0 \u00e8 invece sempre la stessa. Tutti gli zombie sono immuni al veleno e molto resistenti alle armi da fuoco, ed infettano gli umani semplicemente colpendoli; inoltre possono rigenerare la propria vita stando fermi per pi\u00f9 di tre secondi. Tuttavia armi come il lanciafiamme, il lanciagranate, e gli esplosivi in generale sono molto efficaci contro di loro e sono infatti largamente usati dalla maggior parte dei giocatori, che spesso ne acquistano un set appositamente per questa modalit\u00e0.\nIn questa modalit\u00e0 i giocatori sono tutti alleati e devono portare a termine degli obiettivi predefiniti, i nemici sono dei bot controllati dall'intelligenza artificiale del computer e variano a seconda della mappa, cos\u00ec come le ricompense assegnate in caso di riuscita della missione. Tuttavia, se completato alla difficolt\u00e0 minima (nel gioco \"Normal\", seguita da \"Hard\" e \"Extreme\"), il gioco non ne assegna alcuna.\nQuesta modalit\u00e0 \u00e8 giocabile unicamente in nove mappe create appositamente per essa, qui elencate nell'ordine in cui sono state rese disponibili:\nOgnuna delle due squadre deve conquistare la bandiera posta al centro esatto della mappa posizionandosi all'interno dell'area delimitata per il necessario periodo di tempo. Ogni secondo passato dalla conquista della bandiera aumenta i punti della squadra. Vince chi raggiunge i punti indicati.\nUn One Man Army con la variante delle armi: quest'ultime verranno assegnate casualmente ai giocatori. Dopo una streak di kill con un'arma, l'arma cambier\u00e0 automaticamente, attraversando tutte le classi di armi e diventando sempre pi\u00f9 difficile. Vince il primo giocatore a raggiungere il numero target di punti.\nNonostante sia passato quasi un anno dalla sua introduzione, l'unica mappa giocabile \u00e8 Blood Money, ambientata in un isolato di una cittadina al cui centro si trova una banca. L'obiettivo principale \u00e8 fare irruzione in quest'ultima e rubare gli 80 lingotti d'oro presenti nel caveau, portandoli con successo alla propria base. A correre in aiuto dei giocatori saranno dei mercenari comandati dalla CPU - acquistabili durante la partita mediante punti ottenuti uccidendo giocatori avversari o portando oro alla propria base, divisi in categorie a seconda della loro resistenza, potenza e velocit\u00e0 di movimento. Ogni giocatore pu\u00f2 arruolare un massimo di due mercenari, indipendentemente dalla categoria, e dar loro degli ordini specifici. Vince il round la squadra che allo scadere del tempo ha portato pi\u00f9 oro alla propria base (in alternativa, il round si conclude quando tutto il bottino \u00e8 stato trasportato nelle basi delle squadre).\nIn questa modalit\u00e0 tutti hanno dei fucili che sparano palle di neve in grado di congelare i giocatori per i quali, una volta colpiti, il coltello \u00e8 letale.\nGiocabile solamente nella mappa Dark Hills, \u00e8 la Battle Royale di Combat Arms. I giocatori verranno sparsi nella mappa senza armi e vince chi sopravvive trovando armi ed equipaggiamento in giro per la mappa. Quest'ultima diminuisce col tempo, aumentando le possibilit\u00e0 che i giocatori si incontrino per un combattimento mortale.\nArmi e loro personalizzazione.\nOltre agli \"Specialists\" e alle loro armi, ai vari esplosivi da lancio e a mine e granate tattiche, \u00e8 disponibile un vastissimo set di armi da fuoco: addirittura pi\u00f9 di 300.\nPer modificare la propria arma si possono acquistare tre tipi di accessori: mirini, silenziatori, caricatori.\nI mirini sono di quattro tipi: ACOG, per la precisione e le lunghe distanze; iTech, per un minore rinculo e distanze medio-ravvicinate; HDS4 per i combattimenti ravvicinati; Trishot, una versione migliorata dell'ACOG. Solo i primi due sono acquistabili tramite GP, gli altri sono disponibili solamente mediante GC. Pur permettendo una maggiore precisione, i mirini riducono la velocit\u00e0 di movimento del giocatore mentre egli ne fa uso.\nI silenziatori sono di tre tipi, tutti acquistabili con i GP: S1; S2; S3, tutti e tre con due caratteristiche comuni (riduzione suono del 50%, riduzione danno del 10%) ed una particolare per ognuno. L'S1 riduce il rinculo del 10% pur spostandolo a destra ed a sinistra, l'S2 riduce del 30% la quantit\u00e0 delle \"tracer bullets\", ovvero i proiettili visibili al nemico, l'S3 riduce il lampo emesso dall'arma durante il fuoco del 50%.\nI caricatori, divisi in due categorie, hanno vantaggi opposti: quelli ampliati aumentano la quantit\u00e0 di pallottole per caricatore, abbassando per\u00f2 la velocit\u00e0 di ricarica dell'arma; quelli ridotti hanno un minor numero di proiettili, aumentando per\u00f2 la velocit\u00e0 di ricarica.\nTuttavia, non tutte le armi possono essere munite di ogni accessorio. Ad esempio, alcune hanno gi\u00e0 un mirino integrato (come i fucili di precisione).\nLe classi di armi attualmente disponibili sono suddivise nel modo seguente all'interno del negozio virtuale sotto la voce Weapons, in cui sono riunite tutte le armi da fuoco disponibili, inclusi langiagranate e lanciarazzi. Tra parentesi la sigla utilizzata nel negozio stesso: Assault Rifles, fucili d'assalto (AR); SubMachine Guns, pistole mitragliatrici e mitragliette (SMG); Machine Guns, mitragliatrici leggere (MG); ShotGuns, fucili a pompa (SG); Sniper Rifles, fucili di precisione (SR); Pistols, pistole semiautomatiche e non (PS); Miscellaneous, lanciarazzi e lanciagranate (ETC).\nGradi dei giocatori.\nI giocatori sono classificati secondo gradi militari, abbreviati in sigle e corrispondenti ad una precisa icona visibile da chiunque nel gioco:\nEsistono cinque ranghi di generali raggiungibili:\nOltre ai generali, esistono 5 livelli di Comandante in capo (CIC/1-2-3-4-5).\nSviluppo.\nLa closed beta fu avviata il 30 maggio 2008, scaricabile solo da FilePlanet per un mese e limitata a Nord America, Sud America e Oceania. In essa erano disponibili 4 mappe e 30 armi. Il 26 giugno, \"Combat Arms\" entr\u00f2 in open beta e il gioco venne reso scaricabile liberamente. Essa, come quella precedente, venne limitata solo a Nord America, Sud America e Oceania. La versione non europea del gioco fu distribuita ufficialmente l'11 luglio 2008, mentre l'8 agosto 2008 la Nexon annunci\u00f2 quella per i giocatori del vecchio continente, gestita dalla divisione interna Nexon Europe. Per un breve periodo che and\u00f2 dal 28 ottobre 2008 all'11 novembre 2008 l'azienda distribu\u00ec \"Combat Arms\" la closed beta, mentre il 16 dicembre 2008 venne resa disponibile l'open. Finalmente, il 13 gennaio 2009 fu annunciata la distribuzione ufficiale della versione europea del gioco.\nPatch.\nCome per la maggior parte dei giochi le patch, generate dalla Nexon con una cadenza mensile pi\u00f9 o meno precisa, comprendono solitamente l'eliminazione di vari \"bug\" e \"glitch\", oltre alla disponibilit\u00e0 di nuove armi nello \"Shop\" e alla correzione degli \"exploits\" usati dagli hacker per programmare le loro \"cheats\". Inoltre esse possono includere importanti aggiornamenti come una nuova mappa o modalit\u00e0, tuttavia ci\u00f2 non avviene con regolarit\u00e0 mensile.\nLe patch vengono incorporate nel gioco durante la manutenzione settimanale dei server, che si svolge regolarmente in modo indipendente."}
{"id": "1908376", "revid": "125071308", "url": "https://it.wikipedia.org/wiki?curid=1908376", "title": "Pub crawl", "text": "Il pub crawl \u00e8 l'azione di una o pi\u00f9 persone di bere alcolici in diversi pub nell'arco di una sola serata, solitamente muovendosi da un pub all'altro a piedi. Esistono organizzazioni, soprattutto di americani in Europa, che gestiscono alcuni famosi pub crawl dando appuntamento ai turisti in un luogo prestabilito dove iniziare a bere.\nNormalmente il numero di pub visitati in un pub crawl \u00e8 multiplo di 3: da un minimo di 3 ad un massimo di 18. L'orario tipico del pub crawl inizia dalle 20-21 fino all'1-2 di notte.\nDettagli.\nStando all\"'Oxford English Dictionary\" il termine (incluse le sue varianti) \u00e8 in uso sin dalla fine del XIX secolo.\nMolte citt\u00e0 europee hanno pub crawl pubblici con la finalit\u00e0 di far incontrare turisti e le comunit\u00e0 locali di immigranti. L'obiettivo principale di questi pub crawl \u00e8 quello di fare nuove conoscenze e conoscere nuovi bar in una citt\u00e0 straniera.\nIl pi\u00f9 grande pub crawl della storia si \u00e8 tenuto a Londra (2,278 partecipanti), in un evento organizzato da Tim The Tourman, entrando cos\u00ec nel Guinness dei primati.\nIn seguito al decesso di un ragazzo australiano caduto da un ponte sul Tevere dopo aver partecipato ad un tour partito da Piazza di Spagna, nella citt\u00e0 di Roma, con ordinanza n. 86, \u00e8 stata vietata la pratica dei pub crawl in alcuni periodi dell'anno. Tale ordinanza non \u00e8 pi\u00f9 in essere dal 2012. \nVarianti.\nVi sono anche molti pub crawl che attraggono molti partecipanti ogni weekend. Il Glasgow Subway \"sub crawl\" invita i partecipanti a bere ad un pub vicino ad ognuna delle stazioni lungo la tratta circolare.\nUn evento simile \u00e8 il Circle Line Pub Crawl di Londra, il quale riunisce principalmente emigranti neozelandesi nel Waitangi Day.\nMolto singolare \u00e8 anche il Monopoly Pub Crawl, che porta i partecipanti londinesi nei pub pi\u00f9 vicini di ogni fermata che si trova lungo la strada del gioco del Monopoli.\nA Brescia, dal 2015, un gruppo di persone organizza un pub crawl di 6 tappe chiamato \"Il Miglio Dorato\", ispirato al film \"The World's End\" (E. Wright, 2013): come nel film viene seguito un itinerario prestabilito, grazie a una mappa distribuita ai partecipanti, ed una web-app permette di segnare dei punti per ogni birra bevuta, sbloccando badge e vincendo gadget. A Novara, dal 2019, viene organizzata una variante di pub crawl: in bicicletta. Chiamato semplicemente \"Pub Crawl\" (nel 2020 \"Pub Crawl 2.0\"), lo scopo \u00e8 seguire una mappa di birrerie e locali condivisa tramite social, ma questa volta in bicicletta. Le tappe sono variabili anno dopo anno. \nI pub crawl non necessariamente devono essere eventi organizzati, ad esempio il Louisville Bambi Walk riunisce sin dagli anni 80 gruppi di amici, senza tuttavia avere una ben precisa organizzazione.\nIl pub crawl sta diventando una popolare categoria turistica, a dimostrazione di ci\u00f2 diversi tour operator inglesi propongono questo tipo di turismo con week end nell'Europa dell'Est; l'azienda turistica australiana Thirsty Swagman offre addirittura un pub crawl intorno al mondo."}
{"id": "1908378", "revid": "287204", "url": "https://it.wikipedia.org/wiki?curid=1908378", "title": "Bereza", "text": ""}
{"id": "1908379", "revid": "709565", "url": "https://it.wikipedia.org/wiki?curid=1908379", "title": "Principessa (La bella addormentata)", "text": "La principessa \u00e8 la protagonista della fiaba \"La bella addormentata\".\nStoria originale.\nPer celebrare il battesimo della tanto sospirata figlioletta, un Re e una Regina invitano tutte le fate del regno affinch\u00e9 le facciano da madrina. Ognuna delle fate dona qualcosa alla neonata: chi la bellezza, chi la saggezza, chi il talento musicale. Sopraggiunge una fata cattiva, che non era stata invitata e per vendicarsi dell'onta dona alla bambina una maledizione: \"La figlia del re a quindici anni si punger\u00e0 con un fuso e cadr\u00e0 a terra morta\". Una delle fate buone, pur non potendo annullare l'incantesimo, lo mitiga, trasformando la condanna a morte in quella di 100 anni di sonno, da cui la principessa potr\u00e0 essere svegliata solo dal bacio di un principe. Per impedire che la profezia si compia, il Re bandisce gli arcolai dal suo regno; ma la principessa, all'et\u00e0 di 15 anni, per caso incontra una vecchia che sta tessendo, e il suo fato si compie. La fata buona, sopraggiunta per aiutare la sua figlioccia, fa addormentare insieme alla principessa l'intero castello.\nCol tempo, il castello incantato si copre di una fitta rete di rovi, tale da impedire a chiunque di penetrarvi.\nDopo 100 anni un principe giunge al castello, e miracolosamente i rovi si aprono dinnanzi a lui. Il principe trova la principessa, e se ne innamora a prima vista. Il suo bacio la risveglia.\nNella seconda parte della storia, che non compare nella versione dei Grimm ed in altre successive, il principe sposa la principessa e ha da lei due figli, un maschio e una femmina, Aurora e Giorno. Egli tuttavia nasconde il suo matrimonio e i suoi frutti alla madre, che discende da una famiglia di orchi divoratori di bambini.\nQuando l'orchessa scopre la famiglia segreta del figlio (ormai diventato re), decide di sterminarla. Non appena il re si allontana dal castello, l'orchessa ordina che i suoi nipoti siano serviti per cena. Il cuoco salva i piccoli con un inganno, servendo alla padrona un agnello invece del bambino e una capretta invece della sorella. Quando la padrona chiede che venga servita la principessa, ancora il cuoco la inganna servendo del cervo. Scoprendo infine l'inganno, l'orchessa si prepara a uccidere la principessa e i suoi figli gettandoli in un cortile fatto appositamente riempire di vipere e altre creature velenose; il rientro repentino del re, per\u00f2, manda a monte i suoi piani. L'orchessa, scoperta, si suicida gettandosi fra le vipere.\nNome della principessa.\nLa protagonista cambia il suo nome a seconda della versione. In \"Il Sole, la Luna e Talia\", si chiama \"Talia\" (\"il Sole\" e \"la Luna\" sono i suoi bambini). Perrault non le d\u00e0 un nome, definendola semplicemente \u00ab\"la princesse\"\u00bb. Chiama invece sua figlia \u00ab\"Aurore\"\u00bb. P\u00ebtr Il'i\u010d \u010cajkovskij trasferisce questo nome dalla figlia alla madre e chiama \"Aurora\" la principessa, come far\u00e0 poi Walt Disney (non a caso anche le musiche del film sono tratte dal balletto di Tchaikovsky). Nella versione dei Grimm la principessa \u00e8 invece chiamata \"Rosaspina\" (con riferimento ai cespugli di rovi che circondano il castello durante il suo sonno centenario, rendendola irraggiungibile); questo nome per\u00f2 le viene attribuito non dai genitori, ma dal popolo, quando, con il passare degli anni, ella si trasforma in una figura leggendaria. Anche questo soprannome sar\u00e0 utilizzato nel film Disney, nella parte del film (del tutto inesistente nelle fiaba tradizionale) in cui Aurora \u00e8 nascosta nel bosco dalle fate.\nAdattamenti.\nLa principessa compare nelle seguenti opere:"}
{"id": "1908383", "revid": "1543377", "url": "https://it.wikipedia.org/wiki?curid=1908383", "title": "Resistenza fiscale", "text": "La resistenza fiscale, protesta fiscale o sciopero fiscale \u00e8 un gesto di ribellione consistente nel rifiuto di pagare le tasse allo Stato. Tale gesto \u00e8 spesso dovuto ad una forte opposizione a determinate politiche del governo, sia da un punto di vista civile che economico, oppure un'opposizione allo Stato in quanto istituzione in s\u00e9 (gesto spesso attuato da movimenti anarchici). Molti \"resistenti fiscali\" storici sono stati dei pacifisti, oppure particolari movimenti religiosi, come i quaccheri.\nQuesta \"tecnica\" \u00e8 stata spesso usata anche da movimenti e personaggi nonviolenti, come ad esempio Mahatma Gandhi e Martin Luther King.\nStoria.\nIl primo caso riconosciuto di resistenza fiscale avvenne nel I secolo a.C., quando degli zeloti residenti in Giudea si rifiutarono di pagare le tasse imposte dall'Impero romano. I fomentatori di questa protesta fiscale vennero torturati ed uccisi, come testimoniato dalla stessa Bibbia.\nGuerra civile inglese.\nTra il 1646 e il 1648 i cittadini di Londra si rifiutarono di pagare le tasse per opporsi all'occupazione del New Model Army.\nRivoluzione americana.\nLa protesta fiscale forse pi\u00f9 famosa della storia \u00e8 quella che caus\u00f2 lo scoppio della rivoluzione americana e la successiva nascita degli Stati Uniti d'America. I coloni si rifiutarono in ogni modo di pagare le tasse alla Gran Bretagna (vedi Boston Tea Party). Proprio durante queste proteste nacque il celeberrimo motto \"No Taxation Without Representation\".\nMolte proteste fiscali continuarono anche ad indipendenza ottenuta. Per esempio, nel 1781 nello Stato del Connecticut erano previste entrate tributarie per $ 288.233, ma, a causa della resistenza fiscale, le entrate furono solamente $ 40.000.\nRivoluzione francese.\nDurante la rivoluzione francese vi fu una diffusa protesta fiscale, sia nei confronti della monarchia che del governo ad essa succeduto.\nProtesta contro Carlo X di Francia.\nQuando Carlo X di Francia, nel 1829, aument\u00f2 le imposte aggirando il Parlamento, i liberali francesi (tra i quali Fr\u00e9d\u00e9ric Bastiat) organizzarono la cosiddetta \"Breton Association\", attraverso la quale praticarono e pubblicizzarono la resistenza fiscale in tutta Francia, soprattutto a Parigi.\nProtesta contro la guerra messicano-statunitense.\nUna delle resistenze fiscali pi\u00f9 famose fu quella compiuta dal famoso filosofo statunitense Henry David Thoreau che, nel 1846, si rifiut\u00f2 di pagare le tasse come protesta nei confronti del Fugitive Slave Law e della guerra messicano-statunitense.\nPrima guerra mondiale.\nDurante la prima guerra mondiale in tutte le nazioni partecipanti, e in special modo negli Stati Uniti, ci fu un forte sentimento contrario alla guerra, tale da portare molti ad evadere le tasse per non finanziare le spese belliche.\nSamoa americane.\nNel 1927, il \"Committee of the Samoan League\" organizz\u00f2 una resistenza fiscale di massa per protestare contro la colonizzazione statunitense delle isole Samoa.\nIndipendenza indiana.\nLa campagna del Mahatma Gandhi per l'indipendenza dell'India ebbe uno dei suoi punti chiavi in una protesta fiscale nei confronti degli occupanti britannici. Tale resistenza ebbe il suo culmine nel 1930, con la famosa marcia attraverso l'India di Gandhi.\nGrande depressione.\nDurante tutti gli anni trenta, negli Stati Uniti, si formarono varie associazioni di contribuenti aventi come scopo la protesta fiscale nei confronti delle elevate tasse imposte sulla propriet\u00e0. La pi\u00f9 famosa di queste associazioni fu l\"'Association of Real Estate Taxpayers\".\nSeconda guerra mondiale.\nUn po' come successe per la prima, anche durante la seconda guerra mondiale ci fu una diffusa protesta fiscale scaturita dalla contrariet\u00e0 per la guerra in atto. In particolar modo tale protesta venne molto attuata dai cosiddetti \"cristiani anarchici\".\nGuerra del Vietnam.\nNegli inizi del 1968, 448 editori e giornalisti scrissero una lettera sul \"New York Post\" dove esprimevano il loro aperto dissenso alla guerra in Vietnam e annunciavano la loro protesta fiscale.\nNel 1970 cinque docenti della Harvard University e nove membri del Massachusetts Institute of Technology, tra i quali i Nobel Salvador Luria e George Wald, annunciarono la loro protesta fiscale.\nNel 1972 fu invece il senatore democratico Philip Hart ad iniziare uno sciopero fiscale contro la guerra vietnamita.\nBeit Sahour.\nTra il 1988 e il 1989, durante la prima Intifada, i palestinesi della citt\u00e0 di Beit Sahour fecero una protesta fiscale nei confronti di Israele. \nArgomenti pro resistenza fiscale.\nI resistenti fiscali hanno utilizzato diversi argomenti a favore della propria lotta, tra i quali:\nArgomenti contro la resistenza fiscale.\nAlcuni argomenti contrari alla protesta fiscale utilizzati nel linguaggio comune sono:"}
{"id": "1908386", "revid": "181699", "url": "https://it.wikipedia.org/wiki?curid=1908386", "title": "Homo salvadego", "text": ""}
{"id": "1908387", "revid": "2197928", "url": "https://it.wikipedia.org/wiki?curid=1908387", "title": "William James Sidis", "text": "\u00c8 noto per aver scritto nel 1920 il libro \"The Animate and the Inanimate\", nel quale postula l'esistenza della materia oscura, dell'entropia e dell'origine della vita nel contesto della termodinamica. Fu ammesso ad Harvard all'et\u00e0 di 11 anni e, in et\u00e0 adulta, pare fosse in grado di parlare fluentemente circa 25 lingue e dialetti. Attorno alla sua persona fior\u00ec e si afferm\u00f2 una letteratura dai contenuti non sempre verificabili, e in qualche caso probabilmente sensazionalistici, ma suoi colleghi, come Norbert Wiener, gli riconobbero una prodigiosa intelligenza.\nBiografia.\nI genitori e la prima infanzia (1898-1909).\nNacque il 1\u00ba aprile 1898 a New York, da immigrati ucraini di religione ebraica. Eredit\u00f2 il nome William da quello del suo padrino, amico e collega di suo padre, lo psicologo William James. Il padre, Boris Sidis, laureato e professore ad Harvard in psicologia, era emigrato nel 1887 per sfuggire alle persecuzioni politiche. Noto psichiatra, pubblic\u00f2 numerosi libri e articoli, diventando un pioniere della psicopatologia. Fu anche poliglotta, e suo figlio ne segu\u00ec l'esempio in tenera et\u00e0.\nLa madre, Sarah Mandelbaum Sidis, fugg\u00ec dalla Russia con la famiglia, per evitare i pogrom del 1889 e frequent\u00f2 la scuola di medicina dell'Universit\u00e0 di Boston, laureandosi nel 1897. I genitori di Sidis incoraggiarono nel loro figlio un amore precoce per la conoscenza (metodo di educazione criticato dai media e, in retrospettiva, da loro stessi). Sidis poteva leggere \"The New York Times\" a 18 mesi. A otto anni, si dice che impar\u00f2 da autodidatta otto lingue (latino, greco, francese, russo, tedesco, ebraico, turco e armeno) e ne invent\u00f2 una, che chiam\u00f2 \"Vendergood\".\nLa vita ad Harvard (1909-1915).\nBench\u00e9 nel 1906 l'universit\u00e0 lo avesse rifiutato perch\u00e9 troppo giovane, dal 1909 William risulta ancor oggi il pi\u00f9 giovane studente iscrittosi ad Harvard. A 11 anni William accedette ai corsi grazie ad un programma che permetteva di iscrivere precocemente studenti dotati. Del gruppo sperimentale fecero parte anche Norbert Wiener, Richard Buckminster Fuller e il compositore Roger Sessions.\nAll'inizio del 1910 Sidis era tanto competente in matematica da tenere una lezione sui corpi quadridimensionali all'Harvard Mathematical Club. Norbert Wiener, noto bambino prodigio e pioniere della cibernetica, che all'epoca frequentava Harvard e conosceva Sidis, scrisse nel suo libro \"Ex-Prodigy\": \"La lezione avrebbe fatto onore a uno studente della magistrale [...] ha rappresentato il trionfo degli sforzi di un bambino molto intelligente\". Il professore del MIT, Daniel F. Comstock afferm\u00f2 che Sidis sarebbe diventato un grande matematico e una figura di riferimento in quel settore. William inizi\u00f2 a frequentare dei corsi a tempo pieno nel 1910. Il 18 giugno 1914 ottenne un Bachelor of Arts \"cum laude\", all'et\u00e0 di 16 anni.\nSubito dopo aver ottenuto il diploma, dichiar\u00f2 ai giornalisti l'intenzione di intraprendere la cosiddetta \"vita perfetta\", cio\u00e8 di ritirarsi a vita privata. Concesse un'intervista ad un reporter del \"Boston Herald\", in cui rese noto il voto di rimanere celibe e dichiar\u00f2 che le donne non lo attraevano, anche se in seguito stabil\u00ec un forte legame con una ragazza, Martha Foley.\nIl periodo di insegnamento e gli ulteriori studi (1915-1919).\nDopo che un gruppo di studenti di Harvard aveva minacciato di picchiarlo, i genitori gli assicurarono un lavoro come insegnante assistente di matematica al William Marsh Rice Institute for the Advancement of Letters, Science, and Art (oggi William Marsh Rice University). Nel dicembre del 1915 entr\u00f2 all'universit\u00e0 come Graduate Fellow, e cominci\u00f2 a lavorare per il dottorato. Sidis insegn\u00f2 in tre corsi: geometria euclidea, geometria non euclidea e trigonometria scrivendo in greco una dispensa per il corso di geometria euclidea.\nMeno di un anno dopo, a causa degli studenti che si prendevano gioco di lui e del dipartimento che gli rimproverava di non avere i requisiti per l'insegnamento, William lasci\u00f2 il posto e torn\u00f2 in New England. La notizia del ritiro ebbe sui giornali risalto nazionale. Quando un amico gliene chiese il motivo, Sidis rispose: \"Non ho mai saputo perch\u00e9 mi diedero il lavoro; non sono un bravo insegnante. Non volevo partire, mi fu richiesto di andar via\". William abbandon\u00f2 l'idea di una laurea in matematica e nel settembre del 1916 si iscrisse alla Harvard Law School, ma si ritir\u00f2 all'ultimo anno nel marzo del 1919.\nIl socialismo e il \"sequestro\" nel sanatorio (1919-1921).\nIl primo maggio del 1919, partecip\u00f2 ad una manifestazione per la giornata dei lavoratori che fu bloccata dalla polizia e durante la quale William fu arrestato. Ovviamente la notizia ebbe di nuovo risalto sui giornali. Il district attorney lo accus\u00f2 di aver guidato la manifestazione e chiese 18 mesi per assalto e sommossa come sancito dal Sediction Act del 1918 pi\u00f9 una cauzione di 5.000 $ per la sua libert\u00e0. Il suo compagno di classe Leverett Saltonstall vers\u00f2 la cauzione.\nDurante il processo, William afferm\u00f2 di essere un socialista obiettore di coscienza e di non credere in un Dio. Grazie all'intervento del padre, che si accord\u00f2 con il giudice, il caso fu archiviato, evitando a William la carcerazione. I genitori lo sequestrarono per un anno nel sanatorio del New Hampshire, gestito da loro; dopodich\u00e9 lo inviarono in California dove per un altro anno dovette sottostare a restrizioni. I loro sforzi di riportare il giovane figlio \"sulla retta via\" ebbero come risultato di allontanarlo da loro.\nDal 1921 al decesso (1944).\nNel 1944, a 46 anni, Sidis mor\u00ec in solitudine, per emorragia cerebrale, la stessa patologia che, anni prima, aveva causato la morte del padre."}
{"id": "1908394", "revid": "123839550", "url": "https://it.wikipedia.org/wiki?curid=1908394", "title": "Bandiera della Buriazia", "text": "La bandiera della Repubblica di Buriazia, o nalcchik \u00e8 stata adottata il 29 ottobre 1992.\nDescrizione.\nLa bandiera della Repubblica di Burazia, di forma rettangolare, consiste in tre bande orizzontali di colore: blu nella parte superiore, bianco in quella centrale e gialla in quella inferiore. Le proporzioni delle bande sono: 2/4 per quella superiore e 1/4 per le altre due.\nNell'angolo in alto a sinistra della bandiera \u00e8 raffigurato il simbolo della Buriazia, il \"soembo\": un sole, una mezzaluna ed in alto un fuoco con tre lingue.\nLa proporzione della bandiera \u00e8 di 1:2.\nSimbologia.\nIl blu, colore nazionale dei buriati, incarna la radici storiche e culturali del popolo buriato. Il bianco sta ad indicare la felicit\u00e0, la pace, la prosperit\u00e0 e l'unit\u00e0. Il bianco ed il blu, disposti in questa sequenza, rimarcano la disposizione dei colori della bandiera russa e, di conseguenza, l'appartenenza della Buriazia alla Federazione russa.\nIl giallo sottolinea la parte spirituale dei buriati; i buriati, infatti, per la maggior parte professano il lamaismo, una corrente del buddismo.\nIl soembo buriato si compone di tre elementi: la luna, il sole e il fuoco. Il sole rappresenta la fonte della vita, della luce e dell'abbondanza. La mezzaluna invece viene venerata dai buriati come un sacramento, al pari dei mongoli e dei turchi. Il Fuoco rappresenta il calore, la vita, la luce, il benessere, ed il focolare. La prima lingua della fiamma simboleggia il passato, la seconda il presente e la terza le generazioni future."}
{"id": "1908400", "revid": "767487", "url": "https://it.wikipedia.org/wiki?curid=1908400", "title": "Joseph Williams", "text": "La famiglia.\nJoseph nacque a Santa Monica in California. Figlio del compositore John Williams e della attrice e cantante Barbara Ruick che si leg\u00f2 in matrimonio a John nel 1956. Successivamente ebbero tre figli di cui due maschi e una femmina Jennifer (1956), Mark (1958) e Joseph che era il pi\u00f9 piccolo dei tre. Quando Barbara Ruick mor\u00ec Joseph aveva solo 14 anni e John il padre si rispos\u00f2 sei anni dopo la morte di Barbara con Samantha Winslow.\nCarriera solista e Star Search.\nDopo le scuole superiori Joseph cominci\u00f2 a prendere lezioni di canto da Seth Riggs che perfezion\u00f2 il suo stile vocale. Si present\u00f2 al pubblico nel 1982, con l'omonimo \"Joseph Williams\", un album di mediocre successo, che non gli fece fare il salto di qualit\u00e0, \"I Didn't Do It\" e \"That First Night\" furono i singoli estratti dall'album. A oggi, l'album \u00e8 uno dei pi\u00f9 ricercati nel continente asiatico. Durante questo periodo Joseph form\u00f2 insieme al fratello Mark T. Williams un gruppo di breve vita chiamato \"Joair\", nei quali militavano alcuni dei musicisti che avevano suonato nel primo album di Williams, altri componenti erano infatti Mark Brown al basso, in seguito sostituito da Dean Cortez, Michael Landau alla chitarra e David Garfield alla tastiera. Il gruppo si esib\u00ec durante tutto il 1982 in alcuni locali di Los Angeles prima di sciogliersi. Nel 1983, Williams prese parte alla prima edizione del talent Star Search, arrivando fino alle semifinali, dove perse contro Sam Harris, risultato in seguito campione.\nI Toto.\nNel 1985, Steve Lukather, David Paich e Jeff Porcaro andavano alla ricerca del nuovo cantante dei Toto. La scelta cadde su Joseph su consiglio di suo fratello Mark, amico del cantante Jason Scheff, che era stato preso in esame dalla band. Al momento delle audizioni Joseph aveva appena terminato un tour con Jeff Osbourne, Joseph cominci\u00f2 cantando delle demo per i Toto, ed alla fine entr\u00f2 nel gruppo in via permanente: nacquero cos\u00ec \"Fahrenheit\" (1986) e \"The Seventh One\" (1988), dove Joseph cantava quasi tutte le canzoni. Sin dal primo giorno dei provini per i Toto, Joseph cominci\u00f2 subito a lavorare a \"Fahrenheit\", con l'omonimo brano, la canzone non aveva testo e lui, che si divertiva a imitare famosi cantanti, prese spunto per la linea vocale ispirandosi a Michael Jackson. Il \"Fahrenheit World Tour\" dur\u00f2 dal 1986 al 1987 ed ebbe molto successo, di questo periodo \u00e8 la prima esibizione del gruppo a Vienna tappa mai toccata fino ad allora dalla band. Tornati dal tour, i componenti si misero subito al lavoro per la produzione di un nuovo album, il risultato fu \"The Seventh One\". Durante il periodo delle registrazioni per \"The Seventh One\" Joseph cominci\u00f2 a fare uso di sostanze stupefacenti in quantit\u00e0 talmente grandi da farlo trovare in difficolt\u00e0 durante il tour. Il \"Seventh One World Tour\" ebbe un grandissimo successo, e i primi due mesi di tour furono buoni per Joseph che per\u00f2 successivamente cominci\u00f2 ad avere delle difficolt\u00e0 vocali, alla fine del tour si ritrov\u00f2 senza voce, e la band, stanca di questa situazione decise di sostituirlo. \nDopo tre anni di successi Joseph Williams fu cos\u00ec costretto a lasciare la band, con la quale si riun\u00ec solo per brevi apparizioni live nel 1998 per il \"Reunion Tour\", e per il tour di \"Falling in Between\" del 2006, nel cui album \u00e8 presente una canzone in cui duetta con Steve Lukather e Bobby Kimball cio\u00e8 \"Bottom of Your Soul\", di cui \u00e8 anche compositore. Nel 2010 dopo la riformazione dei Toto, Joseph \u00e8 tornato come cantante principale nella band. Il gruppo infatti si \u00e8 riunito per un tour in onore di Mike Porcaro malato di Sclerosi laterale amiotrofica. Da questa riunione in poi \u00e8 rientrato in pianta stabile nella band, come cantante solista.\nGli anni '90.\nDopo aver lasciato i Toto form\u00f2 col fratello Mark un progetto denominato \"Bond Project\", con cui registr\u00f2 alcuni brani ad oggi ancora non pubblicati. Il motivo di ci\u00f2 si individua nel fatto che a Joseph non piacessero molto le parti vocali da lui registrate. Durante questo periodo ebbe alcuni problemi legali legati a possesso e assunzione di cocaina, che lo portarono a un arresto il 24 aprile 1990. A dicembre dello stesso anno, La Corte Suprema, stabil\u00ec che le accuse sarebbero state ritirate nel caso che Joseph avesse concluso con successo un programma di riabilitazione. Finiti i problemi legali e finalmente ripresosi definitivamente dal punto di vista vocale, decise di riprendere la sua carriera solista. Nel 1996 Joseph pubblic\u00f2 il suo secondo album da solista \"I Am Alive\", in cui spuntano tra i tanti collaboratori i nomi di Bobby Kimball, Michael Landau, Steve Porcaro, Bill Champlin e Jay Graydon. Dall'album venne estratto il singolo \"Heroes\". L'anno successivo, i Toto pubblicarono una raccolta con brani inediti della band registrati in varie ere: l'album Toto XX, il singolo pubblicato dell'album fu \"Goin' Home\". All'album segu\u00ec un minitour che vide la band riunita, con l'aggiunta di Joseph, Bobby e Steve Porcaro. Nel 1997 venne pubblicato cos\u00ec il terzo album solista di Joseph \"3\". Dall'album venne ripreso il tema di \"Goin' Home\" spostato per\u00f2 di qualche tonalit\u00e0 inferiore rispetto all'originale, all'album collaborarono con Joseph Sherwood Ball, Bill Champlin e Paul Gordon, oltre ai Toto, e a un ex membro della band: Fergie Frederiksen. Nello stesso anno Joseph collabor\u00f2 con Mike Porcaro, Steve Porcaro e Carlos Vega, per incidere un brano per la Champions League \"Young At Heart\", che dal vivo venne eseguita solo in occasione della finale di Champions. Sempre nel 1997 Joseph insieme a Bobby Kimball, Bill Champlin e Jason Scheff form\u00f2 un quartetto solo vocale di musica a cappella chiamato \"West Coast All Stars\", il quartetto incise cos\u00ec il suo primo album \"California Dreaming\". Nel 1998 incise il secondo album dei \"West Coast All Stars\" \"Naturally\". Nel 1999 Joseph pubblic\u00f2 il suo quarto album \"Early Years\", una raccolta di inediti registrati dal 1981 al 1990, dall'album venne estratto il singolo \"Running On A Deadline\" brano originariamente composto e registrato nel 1987. Dopo la pubblicazione dell'album il cantante si prese un periodo di pausa dalle scene.\nAnni recenti.\nDopo una lunga pausa Joseph torn\u00f2 nel 2003, formando con Peter Friedtest il progetto The L.A. Project, partecip\u00f2 cos\u00ec all'omonimo album con la canzone \"Got to Find It\". . Sempre nel 2003 torn\u00f2 con un proprio album, da cui nacque il progetto Vertigo, incise il primo omonimo album Vertigo con il quale ritorn\u00f2 al successo, dall'album venne estratto il singolo \"More Than Enough\". Nel 2006 pubblic\u00f2 una raccolta di cover cantate da lui dal titolo \"Two of Us\" che contiene cover di Elton John, Bryan Adams, Diane Warren, Van Morrison e Kevin Cronin. Ancora nel 2006 venne pubblicato \"Vertigo 2\" il secondo lavoro del progetto Vertigo contenente pezzi inediti non inclusi nel primo Vertigo. Nel 2007 pubblic\u00f2 \"Smiles\" e \"Tears\", altri due album di cover. Nel 2008 incise il suo ultimo attuale lavoro \"This Fall\" in cui collabor\u00f2 con gli ormai ex membri dei Toto Steve Lukather, Steve Porcaro, Bobby Kimball e David Paich. Nel 2011 ha realizzato insieme all'amico Peter Friedtest un album intitolato Williams/Friedtest che sta avendo un buon successo commerciale.\nColonne Sonore.\nJoseph ha collaborato alla realizzazione di brani divenuti colonne sonore di film sia come scrittore di testi, sia come interprete delle proprie canzoni soprattutto negli anni ottanta. Cominci\u00f2 a lavorare alle colonne sonore gi\u00e0 dal 1981, anno dell'uscita del film \"La valle delle bambole\" in cui figurava una sua canzone dal titolo \"Midnight Celebration\". Seguirono nel 1983 altre due canzoni, scrisse insieme a Paul Gordon testo e musica, per la voce di Bruce Botnick, del brano \"Anesthesia\" divenuto colonna sonora del film Ai confini della realt\u00e0, e il brano \"Lapti Nek\" per la colonna sonora di Guerre stellari - Il ritorno dello Jedi, di quest'ultimo brano l'artista realizz\u00f2 anche una versione interpretata da lui con testo inglese chiamata \"Fancy Man\", la quale avrebbe dovuto far parte del film, ma la versione tuttavia non fu consegnata in tempo, quindi non fin\u00ec per far parte del film, tuttavia la si pu\u00f2 ascoltare nel cortometraggio sul making del film chiamato Return of the Ewok. Nello stesso anno realizz\u00f2 un singolo proprio di \"Lapti Nek\" per il mercato giapponese chiamato \"Lapti Nek Overture\", che mischiava il testo originale, e il testo inglese originale (Working Out), il singolo fu realizzato con un gruppo denominato per l'occasione \"Urth\". Nel 1984 per un cortometraggio in DVD di esercizi fisici di palestra chiamato \"Body by Jake: Don't Quit!\" realizz\u00f2 due canzoni che fecero parte della colonna sonora, \"Firepower\" e \"Toughen Up\". Nel 1985 partecip\u00f2 alla colonna sonora del film I Goonies con due brani \"Save the Night\" e \"Red Hot\", quest'ultimo brano viene menzionato nei titoli di coda del film, ma non sar\u00e0 incluso nel disco della colonna sonora ufficiale. Nel 1986 partecip\u00f2 alla colonna sonora del film \"Space Camp - Gravit\u00e0 zero\" con tre brani quali \"Don't Look Back\", \"Turn It Up\" e \"American Girl\" (quest'ultima canzone in collaborazione con Paul Gordon). Nel 1987 scrisse insieme a Paul Gordon e Jay Gruska per le voci di Patti LaBelle e Bill Champlin, il brano \"Last Unbroken Heart\" che divenne colonna sonora della serie Miami Vice durante la seconda stagione della serie. Nel 1988 partecip\u00f2 alla colonna sonora del film Shadow Dancing col brano \"Make It Up\". Nel 1994 partecip\u00f2 alla colonna sonora del film Il re leone, dando anche la voce al personaggio di \"Simba\", coi brani \"Hakuna Matata\" e \"Can You Feel The Love Tonight\", brani che l'artista interpreta insieme a Sally Dworsky, Nathan Lane, Ernie Sabella e Kristle Edwards, nel 1995 scrisse per sua moglie Amye Williams due brani per la colonna sonora di Last Gasp, ovvero \"Make You Mine\" e \"Far Away (Julian's Song)\", e sempre nello stesso anno, per il videogioco Horned Owl scrisse il brano \"Keep The Dream Alive\" che compare nei titoli di coda. Nel 1996 realizz\u00f2 il brano \"Burger Bosanova\" per il film Phat Beach. Nel 1998 nel film del manga Silent M\u00f6bius, apparve il suo brano \"With Everything I Am\". Nel 2004 ha partecipato, con alcuni brani, alla colonna sonora del film Tony 'N' Tina Wedding, tra i pezzi spuntano la cover del brano di Edward Furlong \"Hold On Tight\" (reintitolata \"Kings From Queens\") e le versioni alternative di due brani dell'artista, ovvero \"Perfectly Clear\" e \"Everywhere I Go\" (reintitolate \"Whishing You Were Here\" e \"Scream And Shout\"). Nel 2007 incise la colonna sonora del film Genghis Khan - Il grande conquistatore con il brano \"Safe And Sound\".\nAltri album.\nSin dall'inizio della carriera ha sempre collaborato come session singer e come scrittore di testi in album di altri artisti, nel 1982 scrisse la canzone \"What You're Missing\" che regal\u00f2 ai Chicago e che nello stesso anno comparve nell'album della band Chicago 16, Joseph realizz\u00f2 anche una versione demo del brano mai pubblicata, ma trovabile nel bootleg di inediti Demo Collection 2001. Nel 1983, la sua \"Midnight Celebration\" (trovabile nell'album prima citato), comparve nel secondo e ultimo album delle Harlow \"At Midnight\". Nel 1984 collabor\u00f2 nell'album dell'amico Jay Gruska Which One Of Us Is Me. Nel 1985 comparve come guest star, per svolgere le seconde voci, nell'album di Alan Gorrie Sleepess Nights. Nel 1988 collabor\u00f2 insieme ai Toto all'album di Jon Anderson cantante degli Yes In the City of Angels, il quale restitu\u00ec il favore facendo le seconde voci nel brano dei Toto Stop Loving You, primo singolo dell'album \"The Seventh One\". Nel 1989, insieme a Jeff Porcaro, comparve come guest nell'album della cantante Iijima Mari My Heart In Red, egli infatti realizz\u00f2 un duetto con la cantante e il risultato fu il brano \"Send Love To Me\". Nel 1990 prese parte alle registrazioni della compilation \"Tatsuro Songs From L.A.\" cantando i brani \"Chrismas Eve\" e \"Two Of Us\", nel 1991 partecip\u00f2 alla seconda edizione della compilation \"Tatsuro Songs From L.A. 2\" in cui cant\u00f2 i brani \"Get Back In Love\". Sempre nel 1991 partecip\u00f2 ad un'altra compilation \"Fade In Love\" con il brano \"Sayonara\". Nel 1992 partecip\u00f2 all'album \"Re-Import\" con il brano \"FF Fortissimo\", partecip\u00f2 all'album \"Goody's\" con il brano \"I Want You\" e, sempre nello stesso anno partecip\u00f2 all'album di Vonda Shepard \"The Radical Light\" facendo le seconde voci al brano \"Wake Up The House\" che divenne il singolo estratto dall'album. Nel 1993 dette una grande partecipazione per l'album di Jay Graydon \"Airplay For The Planet\" scrivendo e cantando i brani \"History\", \"Walk The Wire\" e \"When You Look In My Eyes\", quest'ultimo brano risulta uno dei pi\u00f9 conosciuti dell'artista, e pur non essendo stato un singolo, divenne una hit molto popolare, Joseph inoltre and\u00f2 in tour nel 1994 con Jay Graydon per promuovere l'album, nella formazione del tour, denominata \"Jay Graydon All Stars\" spiccavano anche nomi come quelli di Bill Champlin, Steve Porcaro, Bill Cantos e Sherwood Ball. Dal tour del 94 furono pubblicati un DVD e un disco live provenienti da una registrazione fatta ad Osaka, la formazione ripet\u00e9 il tour nel 1996 con l'aggiunta di altri nomi importanti della scena AOR, come Tommy Funderburk. Sempre nel 1993 partecip\u00f2 alla compilation \"L.A. Cowboys / Endless Summer\" cantando il brano \"Something in My Heart\". Nel 1994 partecip\u00f2 alla compilation \"Love Stories 3\" con il brano \"Like a Fire inside the Wind\". Nel 1995 incise il brano \"Look at Me\" che divenne singolo ed ebbe un buon successo in Giappone. Nel 1996 partecip\u00f2 all'album di Kimberly Frank \"1000 Miles\" scrivendo e cantando il brano \"If I Feel\", a quello dei Rake and the Surftones \"Surfers Drive Woodies\" scrivendo e cantando due dei brani presenti nell'album ovvero \"Malibu Pier\", e \"October in Oxnard\". Nel 1999 partecip\u00f2 alla compilation \"ELT Songs From L.A.\" cantando il brano \"Dear My Friend\", e all'album dei \"Lionel's Dad\" \"In a Dream\" con il brano \"Scream\". Nel 2002 partecip\u00f2 con i brani \"Lush Time\" e \"Summer Time\" all'album dei M.Sasaji &amp; L.A. Allstars \"Afro Blue\". Nel 2003 partecip\u00f2 all'album di Motokazu Shinoda Foresight con il brano \"Angela\". Nel 2004 partecip\u00f2 all'album compilation Kadomatsu T's Songs From L.A con il brano \"Secret Lover\". Nel 2005 partecip\u00f2 all'album di George Grunwald So Much To say con il brano \"With Every Breath\". Nel 2006 partecip\u00f2 all'album della sua ex band i Toto Falling in Between, cantando il brano estratto dall'album \"Bottom of Your Soul\", e partecip\u00f2 all'album di Richie Zito Avalon con il brano \"Oh Samantha\". Nel 2007 partecip\u00f2 all'album di Brian Doerksen Holy God con il brano \"Change Me Inside\", sempre nel 2007 partecip\u00f2 all'album di Noriyuki Makihara Songs from L.A con il brano \"You're My Angel Falling Hopless For Me\"."}
{"id": "1908402", "revid": "466539", "url": "https://it.wikipedia.org/wiki?curid=1908402", "title": "Zona demilitarizzata", "text": "In termini militari, una zona demilitarizzata (ZDM, in inglese DMZ) \u00e8 un'area, di solito di frontiera di confine tra due o pi\u00f9 potenze militari, dove le attivit\u00e0 militari non sono permesse, di solito come conseguenza di trattati di pace, armistizi o altri accordi bilateri o multilaterali. Spesso la zona demilitarizzata si trova su una linea di controllo ed \u00e8 de facto un confine internazionale. Molte zone demilitarizzate sono anche non intenzionalmente diventate riserve naturali, perch\u00e9 rendono le zone dove sono situate troppo pericolose per costruire e sono meno esposte al disturbo umano e alla caccia.\nGeneralmente \"demilitarizzato\" vuol dire convertito per un uso non militare, ritornato a un uso civile. In alcuni significati pu\u00f2 essere usato nei vecchi stati dell'Unione Sovietica sia nel linguaggio occidentale che in quello locale. \u00c8 anche possibile per le potenze aderire alla demilitarizzazione di una zona senza formalmente risolvere le loro attuali richieste territoriali, il che implica che queste sono solo imposte da tentativi di pace (come possono essere dialoghi diplomatici o corti internazionali), o anche congelati.\nAttuali zone demilitarizzate.\nAntartide.\nSecondo l'articolo 1 del trattato Antartico \"sono vietati, fra l'altro, tutti i provvedimenti di carattere militare, come l'insediamento di basi, la costruzione di fortificazioni, manovre ed esperimenti di armi di qualsiasi genere\"."}
{"id": "1908406", "revid": "71433", "url": "https://it.wikipedia.org/wiki?curid=1908406", "title": "S1m\u00d8ne", "text": ""}
{"id": "1908407", "revid": "2160750", "url": "https://it.wikipedia.org/wiki?curid=1908407", "title": "Bandiera della Calmucchia", "text": "La bandiera della Calmucchia \u00e8 la bandiera della Repubblica federale calmucca sin dalla sua fondazione, nel 1993.\nLa bandiera della Calmucchia \u00e8 costituita da un campo giallo con un cerchio azzurro al centro contenente un fiore di loto. Il giallo rappresenta il sole, il popolo e la fede religiosa della nazione. Il blu rappresenta il cielo, l'eternit\u00e0 e la stabilit\u00e0. Il loto \u00e8 un simbolo di purezza, rinascita spirituale e felicit\u00e0. I suoi cinque petali superiori rappresentano i continenti e i quattro inferiori rappresentano i quarti del globo. Insieme, simboleggiano la volont\u00e0 dei Calmucchi di vivere in amicizia e di cooperare con tutte le nazioni del mondo.\nLa Calmucchia \u00e8 l'unica regione europea a maggioranza buddista; ci\u00f2 rappresenta un grande fattore d'identit\u00e0 per i calmucchi."}
{"id": "1908409", "revid": "1043175", "url": "https://it.wikipedia.org/wiki?curid=1908409", "title": "Y\u014dhei Toyoda", "text": "Caratteristiche tecniche.\nRicopre la posizione di punta centrale, \u00e8 di piede destro sebbene riesca a usufruire delle sue abilit\u00e0 di finalizzatore calciando con entrambi i piedi, \u00e8 in grado di trovare il gol calciando anche di prima intenzione, e sa effettuare dei buoni assist. Tra le sue qualit\u00e0 di attaccante va tenuta in considerazione la sua abilit\u00e0 nel saper segnare tirando di testa, ed \u00e8 un bravissimo rigorista con un'altissima percentuale di successo.\nCarriera.\nClub.\nNagoya Grampus.\nFa il suo debutto come calciatore professionista il 21 agosto 2014 con il Nagoya Grampus nella vittoria contro il J\u00fabilo Iwata per 2-1. Il 13 luglio 2015 segner\u00e0 per la prima volta, sar\u00e0 infatti autore di una doppietta battendo per 3-0 il Kashima Antlers, il 10 settembre segner\u00e0 la rete del 4-0 nella vittoria contro il Kashiwa Reysol, la sua ultima rete per a squadra la segner\u00e0 nella Coppa dell'Imperatore, con il gol con cui la squadra batter\u00e0 per 1-0 l'ALO's Hokuriku.\nMontedio Yamagata e Kyoto Sanga.\nA partire dal 2007 giocher\u00e0 nella J2 League la seconda divisione del calcio nipponico, segnando la sua prima rete per la squadra nel pareggio per 1-1 contro l'Avispa Fukuoka nell'edizione 2007, mentre nell'edizione successiva, quella del 2008, segner\u00e0 undici gol dando il suo contributo alla promozione della squadra in prima divisione raggiungendo il secondo posto in classifica, specialmente con le reti segnate contro il Vegalta Sendai e l'Avispa Fukuoka permettendo alla squadra di batterle entrambe per 1-0, oltre alla rete del 3-2 con cui riusciranno a imporsi contro l'Ehime FC e alla doppietta nel pareggio contro il Cerezo Osaka. Nella stagione successiva torner\u00e0 a giocare nella J1 League, ma con la squadra del Kyoto Sanga dove segner\u00e0 solo due reti: il primo nella sconfitta Ventforet Kofu e il secondo contro il Kashima Anters perdendo entrambe le partite per il risultato di 2-1.\nSagan Tosu e Ulsan Hyundai.\nTorner\u00e0 a giocare in seconda divisione militando nel Sagan Tosu, dove segner\u00e0 la sua prima tripletta, il 5 settembre 2010 battendo per 10-0 il Kumamoto Gakuen University. Nella stagione 2010 del campionato, con le reti di Toyoda la squadra batter\u00e0 di misura per 1-0 il Mito HollyHock, il Consadole Sapporo, il Tokushima Vortis, il FC Gifu e il Giravanz Kitakyushu, inoltre segner\u00e0 una doppietta nel pareggio per 4-4 contro lo Yokohama FC. Nell'edizione successiva, quella del 2011 sar\u00e0 il capocannoniere del torneo segnando ventitre reti nel campionato, aiutando la squadra a raggiungere la 2\u00aa posizione e a ottenere la promozione segner\u00e0 varie volte una doppietta, vincendo per 5-0 contro il Mito HollyHock, per 6-3 contro il Gainare Tottori, per 6-0 contro il Fagiano Okayama e pareggiando per 2-2 contro il Ehime FC, sar\u00e0 autore di una tripletta nel pareggio per 4-4 contro il FC Gifu, inoltre segner\u00e0 la rete del 2-0 vincendo contro il Tokyo Verdy e far\u00e0 anche la rete del 3-0 battendo il Kataller Toyama. Nell'edizione 2012 della J1 League segner\u00e0 19 reti, far\u00f2 dei gol vincendo per 3-0 contro il Vissel Kobe, per 2-1 contro il Kawasaki Frontale e per 2-0 contro il Kashima Antlers, inoltre per ben quattro volte sar\u00e0 autore di una doppietta, battendo per 3-2 il J\u00fabilo Iwata e il Consadole Sapporo, vincendo per 2-0 contro l'Albirex Niigata e sconfiggendo per 3-1 l'Urawa Red Diamonds, classificandosi secondo, dopo Hisato Sat\u014d, tra i migliori marcatori del torneo. Invece si classificher\u00e0 al 4\u00ba posto tra i migliori marcatori dell'edizione 2013 del campionato, bench\u00e9 avesse fatto pi\u00f9 reti rispetto all'edizione precedente, con venti gol, segnando una doppietta nelle vittorie per 5-4 contro il Kawasaki Frontale, per 2-1 contro il Ventforet Kofu e per 3-2 contro il FC Tokyo, e per ben due volte sar\u00e0 autore di una tripletta battendo per 3-1 l'Urawa Red Diamonds e pareggiando per 3-3 contro il J\u00fabilo Iwata. Si classificher\u00e0 ancora una volta al secondo posto tra i migliori marcatore del campionato giapponese con quindici gol, nell'edizione 2014 dove vinceranno contro l'Urawa Red Diamonds, il Cerezo Osaka e lo Yokohama F\u00b7Marinos per 1-0 grazie alle reti di Toyoda, segner\u00e0 la rete del 2-0 battendo il Ventforet Kofu, e far\u00e0 una doppietta prima battendo per 5-0 il Tokushima Vortis sconfiggendo per 2-1 il Vissel Kobe. Ancora una volta sar\u00e0 il miglior marcatore della sua squadra nell'edizione 2015 della J1 League con sedici reti. Nel 2018 avr\u00e0 una breve esperienza nel club della Corea del Sud del Ulsan Hyundai con 16 presenze e 2 reti segnate contro l'Incheon United e il Pohang Steelers vincendo entrambe le partite per 2-1, per poi fare ritorno al Sagan Toso.\nNazionale.\nNel 2008 viene convocato nella Nazionale Olimpica prendendo parte alle Olimpiadi di Pechino dove il Giappone sar\u00e0 eliminato come ultima del suo girone con tre sconfitte, Toyoda \u00e8 stato l'unico giocatore della nazionale a segnare una rete, nella sconfitta per 2-1 contro la Nigeria.\nOttiene la sua prima convocazione in nazionale maggiore nella Coppa d'Asia orientale vincendola, esordisce il 25 luglio 2013 nella partita contro l'Australia rivelandosi determinante per la vittoria avendo fornito a Y\u016bya \u014csako due assist vincenti permettendo al Giappone di vincere per 3-2. Segner\u00e0 la sua prima rete nella nazionale nella vittoria in amichevole per 6-0 contro l'Honduras il 14 novembre 2014. Viene convocato nel 2015 per l'Asian Cup dove dispuder\u00e0 la sua ultima partita con la maglia della nazionale, il 23 gennaio 2015 contro gli Emirati Arabi Uniti ai quarti di finale, la partita finir\u00e0 per 1-1 e ai rigori Toyoda segner\u00e0 calciando dal dischetto sebbene il Giappone perda per 5-4.\nStatistiche.\nCronologia presenze e reti in nazionale.\n "}
{"id": "1908413", "revid": "339392", "url": "https://it.wikipedia.org/wiki?curid=1908413", "title": "Amenemhet III", "text": ""}
{"id": "1908417", "revid": "124123", "url": "https://it.wikipedia.org/wiki?curid=1908417", "title": "Lo Wei", "text": "Biografia.\nLo Wei comincia la sua carriera come attore, partecipando nel 1949 al film \"Da liang shan en chou ji\" di Bu Wancang, distinguendosi come interprete in pellicole di Tu Kuang-chi, Wang Tian-lin, Yi Wen e Tao Qin.\nFirma il suo primo film da regista nel 1953, regia a quattro mani perch\u00e9 coadiuvato da Tang Huang nella realizzazione di \"Diary of a Husband\" (1953). Sposa la sceneggiatrice e produttrice Hua Liang, che gli rimarr\u00e0 accanto fino alla morte, continua il suo lavoro di regista con la pellicola al femminile \"Dang fu qing chi\" (1953). Nel corso degli anni '50 lavora con altri registi, il gi\u00e0 nominato Bu Wancang e Hong Bo, mentre nel dieci anni successivi si confronta come regista in pellicole drammatiche, thriller, horror e i film d'azione. Non \u00e8 particolarmente bravo come regista, n\u00e9 degno di lode a livello stilistico, ma ha la capacit\u00e0 di non annoiare con i suoi film e di operare come una calamita verso il pubblico cinese che fa la fila fuori dai cinema pur di vedere una sua opera. \u00c8 inoltre un lavoratore instancabile: ogni anno fa uscire un film nelle sale, a volte anche due. Nella sua filmografia scorrono titoli sconosciuti al pubblico italiano ma che sono universalmente noti in patria: \"Tragic Melody\" (1960), \"Meng Lisi, Maid of the Jungle\" (1961), \"The Golden Arrow\" (1963), \"The Magic Lamp\" (1964), \"Crocodile River\" (1965) e \"The Golden Buddha\" (1966), nella seconda met\u00e0 degli anni '70 cerca di fare grandi alcuni attori considerati feticci nei suoi film. Prima fra tutti, Cheng Pei-pei.\nVengono poi Nora Miao, nota per \"The Comet Strikes\" (1971), e soprattutto Jackie Chan diretto in \"New Fist of fury\" (1976), \"The Killer Meteors\" (1976), ed altre sette pellicole talvolta solo prodotte dal regista e tutte di mediocre successo a Hong Kong ed inedite in Italia. Chan trover\u00e0 la fama solo dopo aver lasciato il regista.\nLo Wei non perse mai la passione per la recitazione e per il gioco d'azzardo, apparve anche in coproduzioni occidentali come \"Un killer di nome Shatter\", pellicola di Michael Carreras con Peter Cushing, ed in numerosi film hongkonghesi sia propri che diretti da altri.\nLo Wei \u00e8 celebre specialmente per film di arti marziali che Hong Kong ha esportato negli anni '70, portando alla ribalta Bruce Lee. Lo Wei lo dirige infatti in \"Il furore della Cina colpisce ancora\" (1971), che inizialmente fu diretto dall'attore Wu Chia Hsiang poi sostituito da Wei dopo pochi giorni, seguito dal ben pi\u00f9 mitico \"Dalla Cina con furore\" (1972). Il carisma di Lee fa di queste pellicole enormi successi che impongono Lo Wei come \"il primo regista da un milione di dollari\", come lui stesso si vanter\u00e0 con la stampa locale riferendosi all'incasso di Hong Kong del suo primo film con Lee (in dollari USA). Jackie Chan ne criticher\u00e0 i metodi narrando delle minacce ricevute da uomini della mafia cinese all'indomani della rottura contrattuale con Wei. Del resto il regista era gi\u00e0 stato abbandonato anche da Lee a seguito di feroci liti ampiamente pubblicizzate dai media di Hong Kong, a causa dei metodi di lavoro approssimativi del regista, noto per strappare via le pagine dei copioni che riteneva troppo dialogate, per sostituirle con combattimenti.\nLargamente apprezzato negli Stati Uniti d'America (Quentin Tarantino \u00e8 uno dei suoi pi\u00f9 grandi estimatori) diriger\u00e0 Chuck Norris in \"Massacro a San Francisco\" (1974).\nLo mor\u00ec per insufficienza cardiaca il 20 gennaio 1996. Al suo capezzale c'era solo la sua seconda moglie, la comunit\u00e0 del cinema di Hong Kong lo aveva dimenticato gi\u00e0 da tempo. Pi\u00f9 tardi gli dedicarono una mattonella sul Walk of Fame della baia di Hong Kong, vicino al monumento eretto a Bruce Lee."}
{"id": "1908419", "revid": "1226", "url": "https://it.wikipedia.org/wiki?curid=1908419", "title": "Film 3D", "text": ""}
{"id": "1908420", "revid": "599013", "url": "https://it.wikipedia.org/wiki?curid=1908420", "title": "Miljan Mrdakovi\u0107", "text": ""}
{"id": "1908423", "revid": "729019", "url": "https://it.wikipedia.org/wiki?curid=1908423", "title": "B\u00fccker B\u00fc 180", "text": "Il B\u00fccker B\u00fc 180, successivamente rinominato B\u00fc 180 \"Student\", era un aereo da turismo ed addestramento monomotore biposto ad ala bassa prodotto in piccola quantit\u00e0 dall'azienda tedesca B\u00fccker Flugzeugbau GmbH negli anni trenta.\nStoria del progetto.\nDopo il successo del biplano B\u00fc 133 \"Jungmeister\" la B\u00fccker pens\u00f2 di proporre un velivolo pi\u00f9 moderno caratterizzato da un'architettura monoplana da poter affiancare e poi sostituire i biplani da addestramento nelle scuole di volo civili.\nTecnica.\nIl B\u00fc 180 era un velivolo dall'aspetto tradizionale. Presentava una fusoliera realizzata a tecnica mista, anteriormente con struttura in tubi d'acciaio saldati e posteriormente in legno ricoperta da pannelli in compensato. Sebbene fosse generalmente dotato di abitacoli aperti con posti in tandem, in alcuni modelli questi potevano essere integrati da una struttura chiusa per migliorare il comfort di pilotaggio. Posteriormente terminava in un piano di coda tradizionale dall'impennaggio monoderiva di grande superficie. L'ala bassa montata a sbalzo era caratterizzata da una figura a pianta trapezoidale con l'angolo d'attacco a freccia di 8\u00b0 e quello d'uscita perpendicolare all'asse del velivolo. Il carrello era fisso, ammortizzato, con le gambe di forza collegate direttamente alla parte inferiore della fusoliera, integrato posteriormente da un ruotino d'appoggio. L'impianto propulsivo era affidato ad un 4 cilindri in linea per velivoli leggeri, originariamente un Walter Mikron II da 60 CV (44\u00a0kW) sostituito poi da uno Z\u00fcndapp 9-092 da 50\u00a0CV (37\u00a0kW), azionante un'elica bipala.\nImpiego operativo.\nNel 1938 un B\u00fc 180 venne condotto per circa 25\u00a0000 km da Berlino, l'allora capitale della Germania nazista, a Citt\u00e0 del Capo, nel Sudafrica.\nNel marzo 1939 il pilota Werner Ahlfeld ottenne il primato di velocit\u00e0 percorrendo la distanza di oltre 1\u00a0000\u00a0km con una media di 171,95 km/h.\nEsemplari attualmente esistenti.\nSono noti solamente due esemplari di B\u00fc 180 arrivati sino ai nostri giorni, entrambi in territorio tedesco provenienti dalla Svizzera. Dei due, uno \u00e8 stato riportato alle condizioni originarie mentre l'altro \u00e8 in fase di restauro."}
{"id": "1908430", "revid": "1573940", "url": "https://it.wikipedia.org/wiki?curid=1908430", "title": "Hutou Shuanggou", "text": "Hutou Shuangou (\u864e\u5934\u53cc\u94a9, Doppi uncini a testa di tigre) \u00e8 un'arma doppia delle arti marziali cinesi. Sebbene ci sia chi ne fa risalire la creazione all'epoca della dinastia Song o addirittura al Periodo dei regni combattenti, le descrizioni documentali pi\u00f9 antiche risalgono all'epoca della dinastia Qing, quindi un tempo abbastanza recente. Si racconta che i doppi uncini siano stati utilizzati per la prima volta da Duo Erdun di Xianxian in Hebei, durante il regno di Daoguang della Dinastia Qing."}
{"id": "1908432", "revid": "767487", "url": "https://it.wikipedia.org/wiki?curid=1908432", "title": "Melissa Wiik", "text": "Tra il 2004 e il 2012 ha indossato la maglia della nazionale norvegese in 63 occasioni segnando 15 reti, partecipando a un Mondiale, quello di Cina 2007 eliminata alle semifinali, a un'Olimpiade, quella di Pechino 2008, con la squadra eliminata ai quarti di finale, e un Europeo, Finlandia 2009, dove condivide con i il terzo posto.\nBiografia.\n\u00c8 sposata con P\u00e9ter Kov\u00e1cs, ex calciatore professionista ungherese."}
{"id": "1908438", "revid": "1226", "url": "https://it.wikipedia.org/wiki?curid=1908438", "title": "Arti gladiatorie", "text": ""}
{"id": "1908448", "revid": "30610", "url": "https://it.wikipedia.org/wiki?curid=1908448", "title": "Donna (serie televisiva)", "text": "Donna \u00e8 una miniserie televisiva italiana in 6 episodi trasmessa in prima visione su Rai 1 nel 1996 con Ottavia Piccolo, Angelo Infanti, Simona Cavallari, Agnese Nano e con la partecipazione di Edwige Fenech, per la regia di Gianfranco Giagni.\nTratta dallo sceneggiato radiofonico \"Matilde\" di Carlotta Wittig, che fu trasmesso da Radio 2 negli anni ottanta, la miniserie \u00e8 andata in onda su Rai 1 dal 3 marzo al 1\u00ba aprile 1996 ottenendo una media di ascolti di 5.932.000 telespettatori. Nel 2008 \u00e8 stata replicata su RaiSat Premium.\nTrama.\nLa vicenda, ambientata a Ferrara, vede come protagonista Matilde, moglie di un piccolo industriale della zona, Roberto, alle prese con una grave crisi famigliare; il figlio Matteo s'innamora della migliore amica di Matilde, Paola, mentre la figlia Nina lascia il marito Fausto e il figlioletto per intraprendere la carriera di modella.\nSuccessivamente Nina s'innamora di Gianfranco Vezze, finanziere di una multinazionale sudamericana in affari con Roberto. Matilde, che si sente trascurata dalla famiglia, decide di allontanarsi per un po' dal marito e, durante la separazione, incontra Enrico, suo vecchio amore in et\u00e0 giovanile che vive ad Amburgo, e se ne innamora nuovamente. Quando per\u00f2 Roberto e Nina vengono arrestati e accusati di truffa e spaccio di droga, Matilde non esita a far ritorno. Durante il processo, Matteo viene a sapere da Enrico la vera identit\u00e0 di Vezze e i suoi precedenti in ambito finanziario, ma gli rivela anche che \u00e8 protetto dalla multinazionale per cui lavora e che dunque per questo diventa difficile incastrarlo, cos\u00ec decide di rivolgersi alla moglie di Vezze, Lisa Longhi, rinchiusa in una clinica psichiatrica, che, sollecitata da lui e da suo padre, andr\u00e0 a testimoniare in tribunale. Grazie alla testimonianza di Lisa, Roberto verr\u00e0 scagionato dalle accuse a lui rivolte essendo stato truffato da Vezze, che in realt\u00e0 \u00e8 un latitante sotto falso nome per essere rimasto coinvolto anni prima nell'omicidio di un imprenditore a Marsiglia.\nIn seguito Matteo, dopo aver parlato con Paola, decide di interrompere la relazione per non far soffrire pi\u00f9 di tanto la madre, e s'innamora di una sua coetanea. Nina, dopo aver tentato il suicidio in carcere ed essere finita conseguentemente in coma, riallaccia i rapporti con i genitori e torna a convivere con il figlio e il marito, che ha conosciuto un'altra donna, Lucia, mentre Matilde, che nel frattempo si \u00e8 separata da Roberto dopo un periodo di riflessione e ha dovuto affrontare insieme a Paola lo shock per la scomparsa della loro amica Annamaria, si trasferisce ad Amburgo da Enrico dove potr\u00e0 vivere serenamente il suo nuovo rapporto sentimentale."}
{"id": "1908454", "revid": "729019", "url": "https://it.wikipedia.org/wiki?curid=1908454", "title": "Fr\u00e9d\u00e9ric Lansac", "text": "Biografia.\nIntraprende la carriera di regista nel 1968 dirigendo il film \"Sexyrella\". Tra il 1970 e il 1973 realizzer\u00e0 alcuni film horror e drammatici, per poi, dal 1974, dedicarsi esclusivamente al cinema pornografico: in oltre dieci anni di carriera nel settore diriger\u00e0 attrici come Brigitte Lahaie e Marilyn Jess in molteplici film, la maggior parte dei quali prodotti dalla casa di produzione Alpha France."}
{"id": "1908457", "revid": "399", "url": "https://it.wikipedia.org/wiki?curid=1908457", "title": "Bandiera della Chakassia", "text": "La bandiera della Repubblica di Chakassia \u00e8 diventata bandiera ufficiale della Repubblica il 29 febbraio 1992, modificata successivamente il 25 novembre 2002 e il 24 settembre 2003.\nDescrizione.\nLa bandiera nazionale della Repubblica di Chakassia \u00e8 rettangolare, composta da quattro bande: tre bande orizzontali di pari grandezza di colore blu bianco e rosso ed una banda verticale di colore verde. Il rapporto tra la larghezza e la lunghezza della bandiera \u00e8 di 1:2."}
{"id": "1908467", "revid": "29125", "url": "https://it.wikipedia.org/wiki?curid=1908467", "title": "Claude Mulot", "text": ""}
{"id": "1908471", "revid": "1957314", "url": "https://it.wikipedia.org/wiki?curid=1908471", "title": "Basilide di Alessandria", "text": "Biografia.\nCome narra lo storico Eusebio di Cesarea nella sua \"Historia Ecclesiastica\", Basilide era nativo di Alessandria d'Egitto, vivente all'epoca delle persecuzioni contro i cristiani dell'imperatore Settimio Severo, ed ebbe modo di frequentare la Scuola di Alessandria dove il teologo e filosofo Origene insegnava ai molti pagani, anche colti e filosofi, che erano stati attratti dalla sua sapienza e dalla sua esegesi evangelica.\nFra di loro Basilide era un semplice soldato dell'esercito romano, ma rimase ugualmente colpito dagli insegnamenti di Origene, che maturarono in lui i primi semi di conversione. Con l'infuriare della persecuzione anticristiana, Basilide, che come soldato era una sorta di guardia carceraria, fu incaricato dal preside Aquila di portare la bella vergine Potamiena al patibolo perch\u00e9 aveva rifiutato di abiurare la propria fede. Egli esegu\u00ec prontamente l'ordine, ma durante il trasporto imped\u00ec che la vittima venisse oltraggiata dalla folla. \nQuesta semplice accortezza commosse l'ormai prossima santa, che promise che, giunta in paradiso al cospetto di Dio, avrebbe interceduto per lui. Pochi giorni dopo Basilide fu chiamato a giurare di fronte agli idoli civili, ma egli inaspettatamente rifiut\u00f2, dichiarandosi improvvisamente cristiano, con ovvio stupore dei suoi commilitoni, e fu cos\u00ec condotto davanti a un giudice per confermare la propria fede cristiana. In conseguenza di ci\u00f2 fu gettato in prigione, e a chi gli faceva visita in carcere raccontava che la vergine e martire Potamiena gli era apparsa in sogno tre giorni dopo il suo martirio, ponendogli una corona sulla testa e dicendogli che aveva pregato per lui e aveva ottenuto da Dio la Grazia della conversione, per cui dopo poco sarebbe tornata a prenderlo nel suo ulteriore martirio. Basilide fu battezzato in prigione e il giorno successivo fu decapitato, all'incirca nell'anno 202 d.C. Il suo corpo \u00e8 ora sepolto nella Chiesa di Santa Maria presso San Celso a Milano (cappella dell'Assunta nella navata sinistra).\nBasilide, insieme a Potamiena, Marcella e altri sei discepoli di Origene \u00e8 commemorato nel Martirologio geronimiano, al 28 giugno, mentre nel Martirologio romano \u00e8 commemorato il solo Basilide al 30 giugno. La Chiesa cattolica fonda e ritrova anche nell'episodio dell'intercessione di Potamiena per Basilide la propria saldezza di fede nell'intercessione dei santi."}
{"id": "1908473", "revid": "124064389", "url": "https://it.wikipedia.org/wiki?curid=1908473", "title": "Bandiera della Ciuvascia", "text": "La bandiera della Ciuvascia \u00e8 la bandiera della repubblica autonoma russa dal 29 aprile 1992, quando il disegno, vincitore di un concorso pubblico per la creazione della bandiera, venne definitivamente approvato dal Consiglio supremo della Repubblica.\nDescrizione.\nIl principale soggetto della bandiera \u00e8 l'albero stilizzato, simbolo di vita, sormontato da tre soli, simbolo tradizionale dell'arte ciuvascia. I colori oro e cremisi sono un omaggio alla religione ortodossa praticata nel paese."}
{"id": "1908475", "revid": "1305772", "url": "https://it.wikipedia.org/wiki?curid=1908475", "title": "Fabrice Jeannet", "text": "Biografia.\nIl campione del Mondo Junior 2000 ottiene rapidamente risultati in campo senior. L'anno successivo vince due medaglie di bronzo ai mondiali che si svolgono a N\u00eemes, in Francia. Nel 2002 diventa poi vicecampione del mondo ai mondiali di Lisbona, battuto dal russo Pavel Kolobkov, conquistando tuttavia il titolo di campione nella competizione a squadre.\nNel 2003 conquista infine il titolo individuale ai mondiali de L'Avana.\nInizia quindi un periodo meno prolifico; non vince pi\u00f9 in Coppa del Mondo e durante le Olimpiadi estive 2004 viene eliminato nei quarti da un altro francese, \u00c9rik Boisse. Tuttavia, \u00e8 uno dei membri della squadra che vince la medaglia d'oro a squadre, medaglia condivisa con Hugues Obry, \u00c9rik Boisse e suo fratello J\u00e9r\u00f4me Jeannet.\nAl Campionato del Mondo 2005 vince un'altra medaglia d'argento, ancora una volta battuto dal russo Kolobkov. Di contro conferma con una nuova medaglia d'oro a squadre, questa volta con \u00c9rik Boisse, suo fratello J\u00e9r\u00f4me Jeannet e Ullrich Robeiri, il titolo olimpico ottenuto l'anno precedente.\nAll'edizione dei mondiali 2006 a Torino, dopo l'eliminazione al primo turno nella prova individuale, partecipa alla vittoria della squadra francese.\nPrima di sapere se avrebbe partecipato ai giochi olimpici 2008, ha annunciato che si sarebbe ritirato dalle competizioni nel settembre 2008; dopo questa data inizier\u00e0 una carriera nell'informatica.\nNel 2008 ai Giochi olimpici di Pechino ha conquistato la medaglia d'argento nella spada individuale, venendo sconfitto da Matteo Tagliariol, e la medaglia d'oro nella spada a squadre superando in finale la Polonia."}
{"id": "1908481", "revid": "123854293", "url": "https://it.wikipedia.org/wiki?curid=1908481", "title": "Bandiera della Repubblica dei Mari", "text": "La bandiera della repubblica dei Mari \u00e8 stata adottata il 12 febbraio 1996.\nDescrizione.\nLa bandiera \u00e8 composta da tre bande orizzontali de egual misura di colore, partendo dall'alto: rosso bianco e blu. Al centro della bandiera \u00e8 presente l'emblema nazionale della Repubblica dei Mari, l'orso."}
{"id": "1908482", "revid": "773636", "url": "https://it.wikipedia.org/wiki?curid=1908482", "title": "Campionati europei di scherma", "text": "I Campionati europei di scherma sono una competizione sportiva annuale organizzata dalla Confederazione europea di scherma, che si svolge ogni volta in un paese diverso. Nell'ambito di essi vengono assegnati i titoli europei delle diverse specialit\u00e0 della scherma maschile e femminile. Il concorso, creato nel 1981, \u00e8 rimasto sospeso fra il 1984 e il 1990, per poi riprendere regolarmente e con continuit\u00e0 fin dal 1991."}
{"id": "1908486", "revid": "729019", "url": "https://it.wikipedia.org/wiki?curid=1908486", "title": "Eritema marginato", "text": "Per Eritema marginato in campo medico, si intende una di anomalia dermatologica che \u00e8 stata considerata una variante di un'altra tipologia specifica: l'eritema multiforme.\nSintomatologia.\nFra i sintomi e i segni clinici ritroviamo rossore di carattere transitorio, ma non si mostra prurito.\nPatologie correlate.\nSi osserva nella febbre reumatica, infatti \u00e8 una dei criteri maggiori per un'esatta diagnosi di tale malattia (sono 5 i maggiori)."}
{"id": "1908487", "revid": "767487", "url": "https://it.wikipedia.org/wiki?curid=1908487", "title": "Guillaume Colletet", "text": "Fu tra i primi membri dell'Acad\u00e9mie fran\u00e7aise e si giov\u00f2 della protezione di alcuni grandi personaggi, come il cardinale Richelieu, con il quale ebbe saltuarie collaborazioni.\nLa poetica del Colletet \u00e8 contrassegnata dalla scorrevolezza dei versi, la cui eleganza e delicatezza li avvicina alla poesia di Pierre Ronsard, il \u00abprincipe dei poeti francesi\u00bb.\nTra le sue opere: \"Epigrammi\" (Epigramme, 1653), \"Poesie diverse\" (Po\u00e9sies diverses, 1656) e anche un\"'Arte poetica\" (Art po\u00e9tique, 1658). Da segnalare infine alcune biografie di poeti francesi, in parte inedite."}
{"id": "1908489", "revid": "307923", "url": "https://it.wikipedia.org/wiki?curid=1908489", "title": "Amir Khusrow", "text": "Noto anche come Amir Khusro o Ab\u016b l-\u1e24asan Yam\u012bn al-D\u012bn Khusrow (, devanagari ) o Am\u012br Khusrow Dehlaw\u012b (, urdu \u0627\u0645\u06cc\u0631 \u062e\u0633\u0631\u0648 \u062f\u06c1\u0644\u0648\u06cc).\nBiografia.\nDi padre persiano e madre indiana, fu un personaggio eclettico che si dedic\u00f2 sia alla vita ascetica sia alle arti poetiche che a quelle musicali; studioso e musicista indio-persiano, mistico Sufi e discepolo spirituale di Ni\u1e93\u0101mudd\u012bn Awliy\u0101\u02be a Delhi.\nPer quanto riguarda l'ambito musicale \u00e8 noto perch\u00e9 introdusse all'interno della musica classica indiana alcuni elementi appartenenti alla musica araba e persiana. Inoltre \u00e8 il padre del genere del \"khayal\" e \"tarana\". Fu un poeta di corte, infatti poet\u00f2 per 7 sultani musulmani di Delhi.\nI suoi componimenti poetici sono scritti sia in persiano sia in hindi. \nScrisse ghazal, masnavi, versi liberi e quartine il tutto raccolto in 5 divan in diversi periodi della sua vita me il suo lavoro principale \u00e8 la \"khams\u00e8\", ovvero una raccolta di 5 testi epici, prendendo come spunto la celeberrima \"khams\u00e8\" del poeta persiano Nezami (c. 1141\u20131209). Scrisse anche in prosa come ad esempio le \"Khaz\u0101\u02bein al-fut\u016b\u1e25\" (I tesori della conquista), detto anche \"T\u0101r\u012bkh-e \u02bfAl\u0101\u02be\u012b\" (La storia di \u02bfAl\u0101\u02be al-D\u012bn Khalj\u012b). Un'altra sua opera importante \u00e8 il \"Nuh Sipihr\" e il \"Tughlaq-n\u0101mah\".\nPoesia.\nKhusro ha scritto composizioni in persiano e hindavi (lingua madre di hindi e urdu); a lui \u00e8 tradizionalmente attribuita l'invenzione della tabla e del sitar, ma al riguardo vi sono pochi riscontri storici precisi.\nTraduzioni italiane di opere di N.K. vergate in lingua persiana.\nFigura molto popolare e quasi leggendaria nel nord dell'India e in Pakistan, oper\u00f2 soprattutto all'interno della corte del sultanato di Delhi. La sua capacit\u00e0 di comporre contemporaneamente in pi\u00f9 idiomi (oltre alle lingue indiane e al persiano, conosceva anche l'arabo e il sanscrito), lo colloca tra i precursori della poesia multilingue. In caratteri traslitterati, ecco l'esempio di una composizione in persiano (primo e terzo verso) e braj bhasha (secondo e quarto verso; il braj bhasha \u00e8 un linguaggio dell'India centrale simile all'hindavi)."}
{"id": "1908490", "revid": "123836045", "url": "https://it.wikipedia.org/wiki?curid=1908490", "title": "Bandiera dell'Ossezia Settentrionale-Alania", "text": "La bandiera dell'Ossezia Settentrionale-Alania \u00e8 di forma rettangolare, composta da tre bande orizzontali di colore bianco (rappresentante la purezza morale), rosso (rappresentante il coraggio) e giallo (rappresentante la prosperit\u00e0). La bandiera venne adottata il 2 ottobre 1991.\nLa bandiera \u00e8 rappresenta anche la struttura sociale della antica civilt\u00e0 osseta, divisa in tre gruppi sociali: l'artistocrazia militare, il clero e la gente comune.\nFatta eccezione per la tonalit\u00e0 dei colori, le bandiere dell'Ossezia del Nord e dell'Ossezia del Sud sono praticamente identiche."}
{"id": "1908491", "revid": "1494169", "url": "https://it.wikipedia.org/wiki?curid=1908491", "title": "Mosquito Coast", "text": ""}
{"id": "1908492", "revid": "1714743", "url": "https://it.wikipedia.org/wiki?curid=1908492", "title": "Sibilla Elisabetta di W\u00fcrttemberg", "text": "Una dei nove figli su quindici a raggiungere l'et\u00e0 adulta, venne destinata da suo padre, in base alla politica matrimoniale da lui intrapresa, a sposare Giovanni Giorgio, secondo figlio del principe elettore Cristiano I di Sassonia. Il matrimonio venne celebrato il 16 settembre 1604 a Dresda, sancendo l'alleanza tra i W\u00fcrttemberg e i Wettin.\nTale unione sembr\u00f2 dare i suoi eredi allorch\u00e9 un anno dopo Sibilla Elisabetta risult\u00f2 essere incinta del primo figlio. La giovane per\u00f2 mise al mondo un bambino che mor\u00ec subito dopo la nascita e, a causa delle conseguenze del parto, perse la vita il 30 gennaio 1606. Le sue spoglie vennero tumulate a Friburgo in Brisgovia. Suo marito sarebbe divenuto nel 1611 elettore di Sassonia succedendo al fratello maggiore. Per assicurare la successione, dovette inoltre risposarsi con Maddalena Sibilla di Prussia, figlia di Alberto Federico di Prussia, che gli diede nove figli."}
{"id": "1908495", "revid": "767487", "url": "https://it.wikipedia.org/wiki?curid=1908495", "title": "William Collins", "text": "Compose le \"Egloghe persiane\" (1745), in seguito intitolate \"Eloghe orientali\", ma \u00e8 nelle \"Odi\" (Odes, 1747) che manifest\u00f2 in particolar modo l'originale sensibilit\u00e0 della sua poetica, che in seguito gli procur\u00f2 il favore e l'attenzione da parte dei poeti romantici.\nLe sue liriche pi\u00f9 famose sono \"Alla sera\" (Ode to evening) e \"Sulle superstizioni popolari negli Highlands di Scozia\" (Ode on the popular superstitions of the Highlands of Scotland). Oggi \u00e8 ritenuto, insieme al poeta Thomas Gray, un precursore del movimento romantico."}
{"id": "1908496", "revid": "300067", "url": "https://it.wikipedia.org/wiki?curid=1908496", "title": "Ralph Beard", "text": "Caratteristiche tecniche.\nGuardia di 180 cm per 79 kg, era un realizzatore e assistman dotato di gran velocit\u00e0.\nCarriera.\nStella della NCAA e campione olimpico.\nA livello universitario fece parte dei famosi \"Fab Five\" di Kentucky, guidati da coach Adolph Rupp (insieme ad Alex Groza, Wah Wah Jones, Cliff Barker e Kenny Rollins), che si aggiudicarono due titoli nazionali, nel 1948 e nel 1949.\nTra i due titoli universitari, Beard si aggiudic\u00f2 anche la medaglia d'oro con la nazionale statunitense ai Giochi olimpici di Londra 1948.\nLa NBA a Indianapolis.\nVenne scelto al secondo giro del draft BAA 1949 dai Chicago Stags, ma nelle vicende che seguirono la scomparsa degli Indianapolis Jets, Beard e altri giocatori di Kentucky vennero aggregati ad una nuova formazione di Indianapolis: gli Olympians.\nNella stagione 1949-50, con il compagno Cliff Barker come allenatore-giocatore, si mise subito in luce: venne inserito nel secondo quintetto della lega e la squadra vinse la Western Division, perdendo per\u00f2 nei play-off contro gli Anderson Packers.\nNella stagione seguente i risultati peggiorarono e Barker fu sostituito, come coach, da Wah Wah Jones per l'ultima parte del campionato. Beard fece comunque parte del primo quintetto della lega e fu convocato per l'All-Star Game (il primo tenuto dalla NBA).\nLo scandalo e la radiazione dalla NBA.\nLa sua carriera si interruppe bruscamente nell'autunno del 1951, quando insieme ad altri ex-compagni di squadra a Kentucky, venne accusato di avere intascato del denaro per pilotare lo scarto di alcune partite di college. Lo scandalo si ingigant\u00ec rapidamente, coinvolgendo altri giocatori e altri atenei. Quando, nel 1952, Beard ammise di aver ricevuto dei soldi, il \"commissioner\" Maurice Podoloff lo radi\u00f2 dalla NBA.\nA parte dei saltuari incarichi come \"scout\" dei Kentucky Colonels della ABA, non ritorn\u00f2 pi\u00f9 nel mondo della pallacanestro.\nMor\u00ec a pochi giorni dal suo 80\u00ba compleanno, nel 2007, a Louisville."}
{"id": "1908497", "revid": "121756255", "url": "https://it.wikipedia.org/wiki?curid=1908497", "title": "Costa dei Mosquito", "text": "La Costa dei Mosquito (in inglese \"Mosquito Coast\"; in spagnolo: \"Costa de Mosquitos\") \u00e8 la costa orientale di Nicaragua e Honduras. Oggetto di contese territoriali, \u00e8 stata resa famosa dal film di Peter Weir, \"Mosquito Coast\", che per\u00f2 poco ha a che fare con la realt\u00e0 antropica passata e attuale.\nGeografia.\nSebbene il suo nome sia talora riferito all'intero litorale orientale del Nicaragua - come anche alla Mosquitia honduregna, la regione costiera nordorientale delimitata a sud ovest dal R\u00edo Negro - la Costa dei Miskito consisteva pi\u00f9 esattamente in una stretta lingua di terra, di fronte al Mar dei Caraibi, compresa all'incirca fra gli 11\u00b045' e i 14\u00b010' di latitudine nord.\nEssa si spingeva all'interno per una distanza media di 60 km, e misurava circa 360 km da nord a sud. A nord, il suo confine costeggiava il R\u00edo Wawa; a ovest, corrispondeva con il limite orientale dei monti del Nicaragua; a sud, seguiva il corso del R\u00edo Rama. Le citt\u00e0 principali erano Bluefields (o Blewfields, la pi\u00f9 grande, dotata di un buon porto e odierno capoluogo della Regione Autonoma della costa caraibica meridionale), Magdala sulla Laguna delle Perle, Prinzapolka sul fiume omonimo, Wounta presso la foce del Kukalaya e Carata presso quella del R\u00edo Wawa.\nLa Costa dei Miskito \u00e8 cos\u00ec chiamata dal nome della sua principale popolazione, gli amerindi miskito. Questo nome \u00e8 stato corrotto in \"Mosquito\" dai coloni europei. I miskito, dei quali esistono varie trib\u00f9, sono piccoli di statura e di carnagione molto scura. Si ritiene che la loro pigmentazione dipenda da unioni miste con schiavi naufragati dopo la fuga dalle colonie spagnole nelle isole caraibiche.\nStoria.\nLa prima colonizzazione europea del paese dei miskito inizi\u00f2 nel 1630, quando i rappresentanti della compagnia coloniale inglese Providence - di cui era presidente Robert Rich, conte di Warwick, e cassiere John Pym - occuparono due isolotti e stabilirono relazioni amichevoli con gli indigeni.\nLa zona fu lungamente dominata dagli interessi britannici. Dal 1655 al 1860, il Regno Unito rivendic\u00f2 un protettorato sui miskito; tuttavia, i vari tentativi di impiantare colonie nel territorio ebbero scarso successo, e il protettorato fu osteggiato dalla Spagna, dalle repubbliche centroamericane e dagli Stati Uniti. L'opposizione di questi ultimi era dovuta in massima parte al timore che la Gran Bretagna acquisisse una posizione privilegiata riguardo alla proposta costruzione di un canale interoceanico attraverso il Nicaragua. Nel 1848, la presa di Greytown da parte dei miskito con l'appoggio inglese dest\u00f2 impressione negli Stati Uniti, accendendo la prima miccia di guerra. Nel 1854, la nave americana USS \"Cyane\" bombard\u00f2 la citt\u00e0, essendo mancato ogni risarcimento per la violenza subita dal diplomatico Solon Borland e da altri cittadini statunitensi. Ci\u00f2 nonostante, con il patto Clayton-Bulwer del 1850, le due potenze si erano impegnate a non fortificare, colonizzare n\u00e9 assoggettare al proprio dominio alcuna zona del Centroamerica; e cos\u00ec nel 1859 la Gran Bretagna deleg\u00f2 il protettorato all'Honduras.\nLa scelta britannica caus\u00f2 parecchio malcontento fra gli indigeni, che subito dopo insorsero. Il 28 gennaio 1860, la Gran Bretagna addivenne allora al trattato di Managua, con il quale trasfer\u00ec alla controparte nicaraguegna la sovranit\u00e0 dell'intera costa caraibica, da Cabo Gracias a Dios a Greytown, concedend\u00f2 per\u00f2 autonomia ai miskito nella loro pi\u00f9 circoscritta riserva (la zona sopra descritta). Il capo miskito accett\u00f2 la novit\u00e0 dietro condizione di mantenere la propria autorit\u00e0 locale, e di ricevere un sussidio di 1.000 sterline all'anno fino al 1870. Ma alla sua morte, nel 1864, il Nicaragua rifiut\u00f2 di riconoscerne il successore.\nLa riserva continu\u00f2 tuttavia ad essere governata da un capo elettivo, con l'ausilio di un consiglio amministrativo che si riuniva a Bluefields; gli amerindi negarono che la sovranit\u00e0 nicaraguegna implicasse un diritto di ingerenza nei loro affari interni. La questione fu deferita in arbitrato all'imperatore d'Austria, il cui lodo (pubblicato nel 1881) sostenne le ragioni degli indigeni, e dichiar\u00f2 che la potest\u00e0 del Nicaragua era limitata dal loro diritto di autogoverno.\nQuando nel 1894 Rigoberto Cabezas promosse una campagna di annessione della riserva, i nativi risposero con vigorose proteste, una richiesta di protezione della Gran Bretagna e altre forme di resistenza militante, ma quasi del tutto invano. La situazione era tale che, dal 6 luglio al 7 agosto, gli Stati Uniti occuparono Bluefields per \"proteggere i propri interessi\". Dopo aver goduto di autonomia quasi completa per quattordici anni, il 20 novembre il territorio fu formalmente incorporato in quello della repubblica del Nicaragua dal presidente Jos\u00e9 Santos Zelaya. L'ex Costa dei Miskito fu costituita in dipartimento di Zelaya. Negli anni ottanta, tale dipartimento scomparve, sostituito dalle regioni dell'Regione Autonoma della costa caraibica settentrionale (RACCN) e Regione Autonoma della costa caraibica meridionale (RACCS), autonome e con un certo grado di autogoverno.\nNel 1960 la parte settentrionale della regione fu concessa all'Honduras dalla Corte internazionale di giustizia delle Nazioni Unite. La prima bandiera della Costa dei Miskito fu adottata nel 1834; la seconda nel 1860, quando lo stendardo nicaraguegno sostitu\u00ec quello britannico nel cantone.\nPopolazione.\nLa Costa dei Miskito nicaraguense ha una popolazione di 118.000 abitanti, ripartiti fra miskito (57%), creoli (afroeuropei, 22%), ladinos (15%), sumu (amerindi, 4%), garifuna (afroindiani, 1%), cinesi (0,5%) e rama (amerindi, 0,5%)."}
{"id": "1908500", "revid": "17973935", "url": "https://it.wikipedia.org/wiki?curid=1908500", "title": "Shadow Cabinet", "text": ""}
{"id": "1908501", "revid": "271907", "url": "https://it.wikipedia.org/wiki?curid=1908501", "title": "John Pepper Clark", "text": ""}
{"id": "1908505", "revid": "149485", "url": "https://it.wikipedia.org/wiki?curid=1908505", "title": "Tuffi ai Giochi della XXIX Olimpiade - Trampolino 3 metri sincro femminile", "text": "Il concorso dei tuffi dal trampolino 3 metri sincro femminile si \u00e8 svolto il 10 agosto 2008 presso il Centro acquatico nazionale di Pechino. Alle gare hanno partecipato otto coppie di atlete provenienti da otto nazioni differenti.\nLa medaglia d'oro \u00e8 stata vinta dalla coppia cinese composta da Guo Jingjing e Wu Minxia, che ha preceduto le russe Julija Pachalina e Anastasija Pozdnjakova, argento, e le tedesche Ditte Kotzian e Heike Fischer, bronzo."}
{"id": "1908507", "revid": "122885943", "url": "https://it.wikipedia.org/wiki?curid=1908507", "title": "Ponte dei Saraceni", "text": "Il Ponte dei Saraceni o di Carcaci \u00e8 un ponte in pietra probabilmente risalente al periodo romano e ricostruito e modificato nel XII secolo sul fiume Simeto. Collega il territorio di Adrano (CT) con quello di Centuripe (EN), presso il passo del Pecoraio, e bench\u00e9 sia denominato Ponte dei Saraceni sembra essere stato costruito in epoca medievale normanna.\nStoria.\nIl ponte, in origine, faceva parte di un importante asse di collegamento tra le citt\u00e0 di Troina, prima capitale del regno di Ruggero I di Altavilla, e di Catania. Oltrepassato il ponte la strada proseguiva costeggiando il Simeto a valle delle citt\u00e0 di Adrano e Patern\u00f2. Infatti i dongioni di tali citt\u00e0 e quello di Motta, insieme al ponte, sono storicamente e strategicamente connessi: la strada servita dal ponte veniva controllata militarmente dalle predette torri.\nDimenticato nel corso degli anni e a pi\u00f9 riprese distrutto, rimane dell'antica struttura solo l'arcata maggiore, quella centrale ad arco acuto; altre, la pi\u00f9 piccola a sesto acuto e un'altra a tutto sesto di origine probabilmente romana, furono distrutte dall'alluvione del 1948, e ricostruite in seguito in forme diverse rispetto a quelle originarie. Il ponte scavalca un tratto delle forre laviche, particolare conformazione basaltica dovuta a colate laviche pre-etnee scavate dall'azione erosiva del Simeto.\nDall'anno 2000 il sito in cui sorge il Ponte dei Saraceni \u00e8 all'interno del S.I.C. denominato \"Forre laviche del Simeto\".\nIl 22 gennaio 2015, su \"la Repubblica.it\", viene presentato come uno dei trenta ponti pi\u00f9 belli d'Italia."}
{"id": "1908509", "revid": "149587", "url": "https://it.wikipedia.org/wiki?curid=1908509", "title": "Ponte dei Saraceni (Adrano)", "text": ""}
{"id": "1908512", "revid": "923674", "url": "https://it.wikipedia.org/wiki?curid=1908512", "title": "Juan del Encina", "text": "Biografia.\nDopo aver studiato all'universit\u00e0 di Salamanca, con Nebrija, nel 1492 entr\u00f2 al servizio del secondo duca d'Alba Don Federico di Toledo, alla corte del quale ebbe l'incarico di organizzare feste e di scrivere commedie e musica.\nNon riuscendo ad ottenere un posto di cantore a Salamanca, si trasfer\u00ec a Roma, dove fu nominato cantore da papa Leone X. Fece numerosi viaggi tra Roma e la Spagna; verso il 1518 prese gli ordini religiosi e nel 1519 part\u00ec per un pellegrinaggio a Gerusalemme, nel 1523 fu infine nominato priore della cattedrale di Le\u00f3n. Mor\u00ec nel dicembre del 1529.\nOpere.\nIl suo \"Canzoniere\" (Cancionero, 1496, poi ampliato in successive edizioni) comprende un trattatello sull\"'Arte della poesia castigliana\" (Arte de la poes\u00eda castellana), liriche, burlesche e poemi allegorici.\nEncina \u00e8 famoso soprattutto per la sua produzione teatrale, che comprende nel primo periodo rappresentazioni sacre e profane, fra cui le 3 egloghe della nativit\u00e0, le 2 egloghe di carnevale, l'\"Aucto del Repel\u00f3n\", intrise di elementi popolareschi. \u00c8 considerato il padre del teatro spagnolo, per il suo lirismo e per il suo linguaggio infarcito di arcaismi ed elementi dialettali.\nPosteriori le tre egloghe composte per la corte pontificia fra il 1507 e il 1509: l'\"Egloga di Fileno, Zambardo e Cardonio\" (\u00c9gloga de Fileno, Zabardo y Cardonio), l'\"Egloga di Placida e Vittoriano\" (\u00c9gloga de Pl\u00e1cida y Victoriano) e l'\"Egloga di Cristino e Febea\" (\u00c9gloga de Cristino y Febea)."}
{"id": "1908520", "revid": "287204", "url": "https://it.wikipedia.org/wiki?curid=1908520", "title": "Puttur (Andhra Pradesh)", "text": "Puttur (o Putturu) \u00e8 una citt\u00e0 dell'India di 29.337 abitanti, situata nel distretto di Chittoor, nello stato federato dell'Andhra Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 13\u00b0 26' 60 N e 79\u00b0 32' 60 E e ha un'altitudine di 143 .\nSociet\u00e0.\nEvoluzione demografica.\nAl censimento del 2001 la popolazione di Puttur assommava a 29.337 persone, delle quali 14.763 maschi e 14.574 femmine. I bambini di et\u00e0 inferiore o uguale ai sei anni assommavano a 3.348, dei quali 1.739 maschi e 1.609 femmine. Infine, coloro che erano in grado di saper almeno leggere e scrivere erano 20.972, dei quali 11.604 maschi e 9.368 femmine."}
{"id": "1908524", "revid": "123850470", "url": "https://it.wikipedia.org/wiki?curid=1908524", "title": "Bandiera della Cabardino-Balcaria", "text": "La bandiera della Repubblica della Cabardino-Balcaria \u00e8 stata adottata il 21 luglio 1994 dal Parlamento della Repubblica.\nDescrizione.\nLa bandiera della Cabardino-Balcaria \u00e8 composta da tre bande orizzontali di colore: azzurro, bianco e verde. Nel centro della bandiera, all'interno di un cerchio di colore azzurro e verde, vi \u00e8 la sagoma del monte Elbrus.\nLa proporzione della bandiera \u00e8 di 2:3."}
{"id": "1908530", "revid": "701660", "url": "https://it.wikipedia.org/wiki?curid=1908530", "title": "Prealpi Vicentine", "text": "Le Prealpi Vicentine (dette anche \"Alpi Vicentine\", \"Vizentiner Alpen\" in tedesco) sono, in accordo con le definizioni della SOIUSA, una sottosezione delle Prealpi Venete. Si estendono soprattutto nella provincia di Vicenza, ma anche nella provincia di Verona e nella provincia di Trento, tra i corsi dei fiumi Adige e Brenta.\nNella sezione si ricordano particolarmente le Piccole Dolomiti (massiccio del Pasubio, Catena del Sengio Alto, Gruppo della Carega e Catena delle Tre Croci), il Gruppo degli Altipiani (Altopiano dei Sette Comuni, Altopiano di Folgaria e Altopiano di Lavarone) ed i Monti Lessini.\nDelimitazioni.\nConfinano:\nClassificazione.\nL'Alpenvereinseinteilung der Ostalpen (AVE) definisce come Alpi Vicentine il 54\u00ba gruppo delle Alpi Orientali all'interno del settore delle Alpi Sud-orientali.\nLa SOIUSA attribuisce alle Prealpi Vicentine un'estensione praticamente identica all'AVE. Pi\u00f9 in particolare le definisce come una sottosezione alpina con la seguente classificazione:\nSuddivisione.\nIn accordo con le definizioni della SOIUSA le Prealpi Vicentine si suddividono in tre supergruppi ed otto gruppi:\nVette.\nLe vette pi\u00f9 importanti (non necessariamente le pi\u00f9 alte) delle Prealpi Vicentine sono:\nItinerari.\nAlcuni itinerari di particolare interesse presenti sulle Prealpi vicentine:\nRifugi.\nI principali rifugi e bivacchi presenti sulle Prealpi Vicentine:"}
{"id": "1908531", "revid": "287204", "url": "https://it.wikipedia.org/wiki?curid=1908531", "title": "Puttur (Karnataka)", "text": "Puttur \u00e8 una citt\u00e0 dell'India di 48.063 abitanti, situata nel distretto del Kannada Meridionale, nello stato federato del Karnataka. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 12\u00b0 46' 0 N e 75\u00b0 13' 0 E e ha un'altitudine di 86 .\nSociet\u00e0.\nEvoluzione demografica.\nAl censimento del 2001 la popolazione di Puttur assommava a 48.063 persone, delle quali 24.240 maschi e 23.823 femmine. I bambini di et\u00e0 inferiore o uguale ai sei anni assommavano a 5.123, dei quali 2.562 maschi e 2.561 femmine. Infine, coloro che erano in grado di saper almeno leggere e scrivere erano 38.126, dei quali 20.197 maschi e 17.929 femmine."}
{"id": "1908533", "revid": "2730", "url": "https://it.wikipedia.org/wiki?curid=1908533", "title": "Truffaut", "text": ""}
{"id": "1908538", "revid": "767487", "url": "https://it.wikipedia.org/wiki?curid=1908538", "title": "Izrail' Moiseevi\u010d Metter", "text": "Biografia.\nMetter inizi\u00f2 a scrivere ispirandosi a \u010cechov e Dostoevskij, i cui echi letterari possono cogliersi ne \"La fine dell'infanzia\" del 1936.\nSuccessivamente cerc\u00f2 di cogliere la storicit\u00e0 degli eventi e di trasportarli nei suoi romanzi, infatti spesso si osservano luoghi, persone e avvenimenti realmente accaduti nella terra a lui vicino. Cos\u00ec avviene per il romanzo \"Il quinto angolo\" (finito di scrivere nel 1967, ma pubblicato molti anni dopo, nel 1989), che racconta le violenze della storia nell'Unione Sovietica, e per i successivi racconti (\"Per non dimenticare, Tre racconti\"; \"Muchtar\") Queste furono raccolte nella rivista \"Novyj Mir\" nel 1960. Pochi anni dopo, nel 1962, venne trasposto il tutto in pellicola, e all'epoca fu considerato un successo.\nPochi anni prima della sua morte non perde questa sua caratteristica ma la rende pi\u00f9 familiare: infatti \"Genealogia\" (1992) attinge ai ricordi della sua famiglia.\nPremi.\nNel 1992 ha ricevuto il Premio Grinzane Cavour con il romanzo \"Il quinto angolo\"."}
{"id": "1908540", "revid": "729019", "url": "https://it.wikipedia.org/wiki?curid=1908540", "title": "Frederick Rinder", "text": "\u00c8 diventato segretario finanziario del club nel 1892 e nel 1898 presidente. Fu lui a condurre le trattative per l'acquisto del Villa Park, attuale impianto sportivo dell'Aston Villa."}
{"id": "1908542", "revid": "198326", "url": "https://it.wikipedia.org/wiki?curid=1908542", "title": "Dorilla in Tempe (RV 709-D)", "text": ""}
{"id": "1908545", "revid": "62004", "url": "https://it.wikipedia.org/wiki?curid=1908545", "title": "Ciclismo ai Giochi della XXIX Olimpiade - Corsa in linea femminile", "text": "La Corsa in linea femminile dei Giochi della XXIX Olimpiade fu corsa il 10 agosto a Pechino, ed affront\u00f2 un percorso totale di 126,4\u00a0km. Venne vinta dalla britannica Nicole Cooke, che termin\u00f2 la gara in 3.32\u203224\u2033.\nAlla gara presero parte 66 atlete, di cui 62 giunsero al traguardo."}
{"id": "1908546", "revid": "767487", "url": "https://it.wikipedia.org/wiki?curid=1908546", "title": "Harry Hampton", "text": "Carriera.\nNoto anche come \"Happy Harry Hampton\" e \"The Wellington Whirlwind\", \u00e8 il secondo miglior marcatore della storia dell'Aston Villa, con 242 reti. Nella sua carriera, ha giocato anche in un'altra squadra di Birmingham, il Birmingham City.\nDopo il suo ritiro, allen\u00f2 il Preston North End."}
{"id": "1908547", "revid": "767487", "url": "https://it.wikipedia.org/wiki?curid=1908547", "title": "Gerrit Engelke", "text": "Engelke ha scritto molte poesie ispirandosi alla sua origine umile, da operaio. Per quanto riguarda invece la corrente letteraria pu\u00f2 tranquillamente essere inserito in quella espressionista, come dimostrano opere come \"Ritmo della nuova Europa\" (Rhythmus des neuen Europa, pubblicato postumo, nel 1921) e \"Canto del mondo\" (Gesang der Welt, anch'esso pubblicato dopo la sua morte nel 1927). Nei suoi scritti l'Europa \u00e8 descritta in uno stato di abbandono sia terreno che divino, prigioniera della solitudine."}
{"id": "1908548", "revid": "547992", "url": "https://it.wikipedia.org/wiki?curid=1908548", "title": "Zo\u00eb Lund", "text": "Biografia.\nNata da parenti svedesi e greci, Zo\u00eb assume il cognome materno quando esordisce nel mondo della \"settima arte\".\nDopo aver abbandonato la scuola, si dedica allo studio del piano e si appassiona alla composizione musicale; coltiva, allo stesso tempo, l'amore per il cinema.\nA soli 18 anni, esordisce nel cult di Abel Ferrara \"L'angelo della vendetta\". \nTre anni dopo, ottiene la parte della protagonista in \"Special Effects\" (1984), lungometraggio horror diretto da Larry Cohen. \nTorna a collaborare con Ferrara scrivendo la sceneggiatura de \"Il cattivo tenente\"; nella pellicola, ha anche un piccolo ruolo. Stando ad una intervista, l'attrice sostiene che questo sia il film pi\u00f9 personale a cui abbia mai partecipato. Afferma, inoltre, di aver diretto alcune scene (non accreditate).\nSuccessivamente, redige due nuove sceneggiature dedicate alle \"star maledette\" Gia Carangi e John Holmes che, per\u00f2, rimarranno progetti inconclusi. \nNel 1996 lavora alla prima stesura della sceneggiatura di \"New Rose Hotel\". \nMuore a soli 37 anni per overdose. A tal riguardo, Abel Ferrara, in una intervista del 2012, commenta: \"Zoe era brillante e creativa prima della droga. La droga l'ha uccisa\"."}
{"id": "1908551", "revid": "547034", "url": "https://it.wikipedia.org/wiki?curid=1908551", "title": "Ole Kirk Christiansen", "text": "Biografia.\nNato nel 1891 in una frazione di Billund, 13\u00ba figlio di una povera famiglia di agricoltori dello Jutland nell'ovest della Danimarca, lavor\u00f2 come carpentiere e, nel 1932, inizi\u00f2 a fabbricare dei giocattoli di legno dopo aver perso il suo lavoro nel periodo della Grande depressione. Nel 1934 venne ideato il nome Lego (il nome viene dall'espressione danese \"Leg Godt\" tradotto in \"giocare bene\") che divenne il marchio della sua azienda.\nCon l'avvento della plastica, nel 1947 decise di sostituire il legno con questo nuovo materiale, riconvertendo la sua azienda alla produzione di mattoncini incastrabili. Dopo un periodo di incertezza dovuto all'abitudine dei bambini a giocare col legno, il prodotto inizi\u00f2 ad avere successo. Ole pensava che i bambini avessero una creativit\u00e0 maggiore rispetto a quella degli adulti, infatti pensava che con quei mattoncini potessero non solo sfogare la loro voglia di creativit\u00e0 ma anche riuscire ad immaginare un mondo migliore.\nFu sposato con Kirstine Christiansen fino al 1932, quando lei mor\u00ec ed ebbe 4 figli."}
{"id": "1908556", "revid": "17974812", "url": "https://it.wikipedia.org/wiki?curid=1908556", "title": "You porn", "text": ""}
{"id": "1908562", "revid": "287204", "url": "https://it.wikipedia.org/wiki?curid=1908562", "title": "Gudivada (Krishna)", "text": "Gudivada \u00e8 una suddivisione dell'India, classificata come \"municipality\", di 112.245 abitanti, situata nel distretto di Krishna, nello stato federato dell'Andhra Pradesh. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 16\u00b0 26' 60 N e 80\u00b0 58' 60 E e ha un'altitudine di 5 .\nSociet\u00e0.\nEvoluzione demografica.\nAl censimento del 2001 la popolazione di Gudivada assommava a 112.245 persone, delle quali 55.439 maschi e 56.806 femmine. I bambini di et\u00e0 inferiore o uguale ai sei anni assommavano a 12.008, dei quali 6.122 maschi e 5.886 femmine. Infine, coloro che erano in grado di saper almeno leggere e scrivere erano 78.948, dei quali 41.424 maschi e 37.524 femmine.\nVillaggi.\nLista dei villaggi del comune: Allidoddi, Bethavolu (rurale), Billapadu (rurale), Bommuluru, \nChilakamudi, China Yerukapadu, Chirichintala, Chowtapalle, Dondapadu, Gangadharapuram, Gudivada, Guntakoduru, Kalvapudi Agraharam, Kasipudi, Lingavaram, Mandapadu (rurale), \nMerakagudem, Moturu, Peda Yerukapadu, Ramachandrapuram, Ramanapudi, Saidepudi, Seepudi, Seri Dintakurru, Seri Golvepalle, Seri Velpur, Siddhantam, Tativarru, Valivarthipadu (rurale)."}
{"id": "1908567", "revid": "287204", "url": "https://it.wikipedia.org/wiki?curid=1908567", "title": "Gudivada (Visakhapatnam)", "text": " \nGudivada \u00e8 una suddivisione dell'India, classificata come \"census town\", di 7.107 abitanti, situata nel distretto di Visakhapatnam, nello stato federato dell'Andhra Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nSociet\u00e0.\nEvoluzione demografica.\nAl censimento del 2001 la popolazione di Gudivada assommava a 7.107 persone, delle quali 3.760 maschi e 3.347 femmine. I bambini di et\u00e0 inferiore o uguale ai sei anni assommavano a 922, dei quali 470 maschi e 452 femmine. Infine, coloro che erano in grado di saper almeno leggere e scrivere erano 4.573, dei quali 2.778 maschi e 1.795 femmine."}
{"id": "1908582", "revid": "1573940", "url": "https://it.wikipedia.org/wiki?curid=1908582", "title": "Cercopithecus neglectus", "text": "Il cercopiteco di Brazz\u00e0 (\"Cercopithecus neglectus\" ) \u00e8 un primate della famiglia dei Cercopitecidi.\nIl nome comune \u00e8 un omaggio all'esploratore italo-francese Pietro Savorgnan di Brazz\u00e0.\nDescrizione.\n\u00c8 questa la specie di cercopiteco che mostra il massimo dimorfismo sessuale per le dimensioni: le femmine pesano circa 4 kg, mentre i maschi possono raggiungere 7 kg; la lunghezza del corpo \u00e8 tra 40 e 47 cm per le femmine e tra 45 e 60 cm per i maschi; la coda \u00e8 un po' pi\u00f9 lunga del corpo.\nIl colore del corpo \u00e8 olivastro, mentre arti e coda sono quasi neri. La fronte \u00e8 rosso-arancione e una barba bianca circonda la bocca.\nDistribuzione e habitat.\nLa specie \u00e8 presente in Africa centrale dal Camerun all'Etiopia a nord fino alla Repubblica Democratica del Congo e all'Angola settentrionale a sud.\nL'habitat \u00e8 la foresta pluviale e la specie non \u00e8 mai stata osservata a distanza maggiore di 1 km dall'acqua.\nBiologia.\nConduce vita arboricola. L'attivit\u00e0 \u00e8 diurna e si svolge sia al suolo sia sugli alberi. Il cercopiteco di Brazz\u00e0 \u00e8 inoltre un eccellente nuotatore. Vive in piccoli gruppi territoriali, formati da un maschio, femmine e piccoli per un totale che pu\u00f2 variare da 4 a 10 individui.\nSi nutre soprattutto di frutta, ma la dieta comprende anche foglie, altri vegetali e vermi e altri piccoli animali.\nLa gestazione dura tra cinque e sei mesi. Nasce un solo piccolo che raggiunge la maturit\u00e0 sessuale tra 5 e 6 anni. La speranza di vita \u00e8 stimata intorno a 20 anni in natura e 30 anni in cattivit\u00e0."}
{"id": "1908585", "revid": "1573940", "url": "https://it.wikipedia.org/wiki?curid=1908585", "title": "Cercopithecus nictitans", "text": "Il cercopiteco nasobianco maggiore (Cercopithecus nictitans () \u00e8 un primate della famiglia Cercopithecidae.\nDescrizione.\n\u00c8 una delle specie di maggiori dimensioni del suo genere: la lunghezza del corpo pu\u00f2 variare tra i 40 e 70 cm, quella della coda pu\u00f2 superare 100 cm e il peso pu\u00f2 raggiungere 12 kg. Come per gli altri cercopitechi, vi \u00e8 un certo dimorfismo sessuale, con il maschio un po' pi\u00f9 grande della femmina. Il colore del corpo \u00e8 uniformemente grigio; il muso \u00e8 pi\u00f9 scuro, tranne la zona di pelo corto e chiaro sul naso che d\u00e0 il nome alla specie.\nDistribuzione e habitat.\nLa specie \u00e8 presente in Africa centrale e occidentale, dalla Liberia e Costa d'Avorio a ovest alla Nigeria, Repubblica Centrafricana e il nordovest della Repubblica Democratica del Congo.\nIl suo habitat \u00e8 la foresta in vicinanza dell'acqua.\nBiologia.\nConduce vita arboricola ed ha attivit\u00e0 diurna. Vive in gruppi territoriali, formati da un maschio adulto, diverse femmine e piccoli, per un totale da 15 a 40 individui.\nSi nutre soprattutto di frutta e semi, ma la dieta comprende anche foglie e insetti.\nConservazione.\nLa specie non \u00e8 considerata in pericolo dalla IUCN, ma lo \u00e8 nella parte occidentale dell'areale: la sopravvivenza della specie in Liberia e Costa d'Avorio \u00e8 minacciata a livello considerato \"critico\"."}
{"id": "1908586", "revid": "289592", "url": "https://it.wikipedia.org/wiki?curid=1908586", "title": "RV 702-A", "text": ""}
{"id": "1908591", "revid": "1855146", "url": "https://it.wikipedia.org/wiki?curid=1908591", "title": "Quercia delle Streghe", "text": "La Quercia delle Streghe (o Farnia delle Streghe) \u00e8 un albero monumentale di Capannori, in provincia di Lucca. Si tratta di un esemplare di roverella (\"Quercus pubescens\"), la specie di quercia pi\u00f9 diffusa in Italia.\nLa Quercia delle Streghe \u00e8 situata nel parco di villa Carrara a Gragnano, frazione di Capannori, in localit\u00e0 San Martino in Colle.\nIl possente albero vanta una et\u00e0 approssimativa di 600 anni. Esso presenta un'altezza di 15 metri (secondo altre fonti 24 metri), un tronco dalla circonferenza di circa 4 metri ed una chioma di oltre 40 metri di diametro, misure che consentono alla Quercia di essere classificata seconda in Toscana per dimensioni. La particolarit\u00e0 di questa pianta \u00e8 la tendenza ad espandere la chioma in direzione parallela al terreno, cosa non comune in questa specie.\nStoria.\nLa Quercia delle Streghe versa attualmente in buone condizioni, nonostante alcune brutte avventure capitate negli anni.\nInnanzi tutto, nei primi anni del secolo scorso, alcuni vandali spezzarono alcuni rami sedendovici sopra. Successivamente, durante la seconda guerra mondiale, la quercia fu individuata dagli occupatori nazisti come legna da ardere, ma poi il progetto di abbattere l'albero monumentale fortunatamente sfum\u00f2 grazie alla mobilitazione degli abitanti di San Martino in Colle. In seguito negli anni Sessanta l'albero fu colpito da un fulmine che gli caus\u00f2 importanti danni. Negli ultimi anni ha subito danneggiamenti delle radici per colpa dei troppi turisti che hanno calpestato il terreno intorno alla pianta ed \u00e8 stata colonizzata da insetti infestanti che nidificano all'interno del tronco.\nLeggende.\nSi narra che la espansione della chioma in senso orizzontale sia dovuta al fatto che un gruppo di streghe solesse tenere i loro sabba sui rami della Quercia, da cui il nome Quercia delle Streghe e che questo abbia causato tale insolito sviluppo dei rami.\nUn'altra leggenda vuole che questa Quercia sia quella sulla quale il burattino Pinocchio venne impiccato dagli assassini, che lo volevano derubare, nel famoso episodio del racconto de \"Le avventure di Pinocchio. Storia di un burattino\" di Carlo Collodi. Il paese di Collodi, che diede i natali alla madre del celebre scrittore, nato invece a Firenze, infatti non si trova molto distante."}
{"id": "1908597", "revid": "287204", "url": "https://it.wikipedia.org/wiki?curid=1908597", "title": "Antonio Mezzanotte", "text": "Biografia.\nAntonio Mezzanotte, professore di lettere greche presso l'Universit\u00e0 di Perugia, viene ricordato per essere stato un amico del poeta Vincenzo Monti famoso traduttore dell\"Iliade\" omerica ed esponente del Neoclassicismo, e per la sua decisa avversione verso la poesia romantica. \nFra i suoi scritti si ricordano vari sermoni, versi di contenuto religioso, una \"Cantica sopra il giudizio finale di Michelangelo\" (1824). Da rilevare il poemetto intitolato \"La Eliofila\", ispirato ad un fatto di cronaca del tempo (1842). Pure sono di grande valore le sue traduzioni di autori antichi, come Pindaro."}
{"id": "1908606", "revid": "1603714", "url": "https://it.wikipedia.org/wiki?curid=1908606", "title": "Palazzo Bevilacqua Costabili", "text": "Palazzo Bevilacqua Costabili, o Palazzo Bevilacqua Boschi, \u00e8 un edificio monumentale in via Voltapaletto 11 a Ferrara.\n\u00c8 stato riaperto nel 2006 dopo i restauri realizzati per ospitare la nuova sede del Dipartimento di Economia e Management dell'Universit\u00e0 degli Studi di Ferrara.\nStoria.\nIl palazzo \u00e8 stato fatto erigere dalla famiglia Bevilacqua-Aldobrandini nel 1430 dopo che un ramo della famiglia Bevilacqua si trasfer\u00ec da Verona a Ferrara in occasione delle nozze fra Cristin Francesco Bevilacqua e Lucia Ariosti.\nDopo che il palazzo fu battezzato ufficialmente come \"palazzo Bevilacqua\" nel 1602 su concessione del pontefice, la sua facciata fu modificata per volont\u00e0 del Cardinale Bonifacio Bevilacqua, che la fece con trofei militari; venne poi completata nel 1710 da Ercole Bevilacqua, nominato da poco Giudice dei Savi, il quale vi fece erigere la scalinata monumentale e ne modific\u00f2 il cortile interno.\nNel 1830 il palazzo divenne propriet\u00e0 del marchese Giovan Battista Costabili Containi che ne modific\u00f2 i soffitti del piano nobile e vi trasfer\u00ec la propria collezione di codici antichi, libri e dipinti. La raccolta dei quadri, in particolare, era considerata tra le pi\u00f9 importtanti a livello europeo. Nel 1841, alla morte del Costabili Containi, venne ereditato da Giovanni Costabili Containi (marito di Malvina Trotti Mosti) insieme all'intera collezione, questi lo cedette ai figli nel 1871 i quali, censiti tutti i beni che il palazzo conteneva, decisero di vendere gli oggetti pi\u00f9 preziosi per sanare i debiti di famiglia.\nNel 1916 il conte Francesco Mazza acquist\u00f2 il palazzo dalla famiglia Costabili Containi adibendolo a convitto femminile; divenne poi clinica privata per malattie psichiatriche, supermercato, cinema, sede di residenze e uffici fra il 1930 e il 1979. Nel 1988 \u00e8 stato acquistato dal Comune di Ferrara che nel 1997 l\u2019ha concesso, all\u2019Universit\u00e0 di Ferrara a titolo gratuito per 99 anni.\nArchitettura.\nLa facciata del palazzo viene attribuita a Giovan Battista Aleotti il quale esegu\u00ec in precedenza un lavoro ornamentale sulla facciata di palazzo Bentivoglio a Ferrara e dal quale il suddetto Cardinale Bevilacqua trasse ispirazione, desiderando che fosse ornato e abbellito allo stesso modo. La parte centrale del prospetto \u00e8 caratterizzata dal portone di ingresso sormontato da un balcone sorretto da mensole a voluta tra le quali si collocano le sculture ritraenti la \"Concordia\" e la \"Verit\u00e0\".\nLe finestre sono disposte su due ordini regolari mentre il resto della facciata \u00e8 decorato con nicchie rotondeggianti ritraenti busti di imperatori romani e antichi filosofi, da decorazioni plastiche in arenaria raffigurante armature e trofei militari sostenuti da teste leonine oltre che da tabelle incise con motti latini decorate in oro.\nSuperato l'androne di ingresso, decorato con soffitto a volta e sormontato da lunette sorrette da peducci in stucco, si accede alla loggia interna del cortile costituita da cinque arcate sorrette da colonne con capitelli e ghiere. La loggia d\u00e0 accesso alla \"Sala dei canestri di fiori e frutti\" ubicata al piano terra la quale presenta un soffitto cassettonato ad incavi esagonali diviso in nove campi con composizioni centrali di fiori, frutti e verdure e decorato con pitture risalenti al XVII secolo. Alla fine del loggiato si accede allo scalone d'onore fatto erigere nel 1710, costituito da tre ordini di arcate sorrette da colonne e da un pianerottolo con balaustra, che d\u00e0 accesso al piano nobile del palazzo, in prevalenza decorato con interventi risalenti al XIX secolo.\nSalito lo scalone d'onore si accede all'antico \"Salone d'Onore\" del quale oggi non rimane nessuna traccia storica. Il grande ambiente nel XVIII secolo era suddiviso nel gabinetto decorato a scagliola con attiguo retr\u00e8 ed ospitava importanti pezzi della collezione del marchese Giovan Battista Costabili. Segue il \"Salone degli antichi\", il cui soffitto a volta \u00e8 stato dipinto da Francesco Saraceni con la simbologia araldica delle pi\u00f9 importanti signorie italiane tra cui gli Este, gli Sforza, gli Scaligeri, i Gonzaga e i Visconti.\nSegue la \"Sala della mitologia\", la cui volta ritrae alcune scene a carattere mitologiche le quali mostrano Giove intento a scacciare dall'Olimpo le Furie Aletto e Megera. Alla destra di Giove siede Minerva e alla sua sinistra la Vittoria. Una seconda scena ritrae Mercurio che impugna il caduceo mentre \u00e8 intento a trasmettere un messaggio di Giove a Venere in compagnia di due ninfe mentre Amore assiste alla scena.\nNell'adiacente \"Sala d'Amore e Psiche\" sono decorati al soffitto quattro tondi che illustrano alcuni momenti della storia di Amore e Psiche. Infine si accede all'ultima stanza del palazzo, la \"Stanza della biblioteca\".\nSede dipartimentale Universit\u00e0 degli Studi di Ferrara.\nDal 2006 \u00e8 sede della Facolt\u00e0 di Economia dell'Universit\u00e0 degli Studi di Ferrara, Dipartimento di Economia e Management."}
{"id": "1908607", "revid": "287204", "url": "https://it.wikipedia.org/wiki?curid=1908607", "title": "Kandri (Parshivani)", "text": "Kandri \u00e8 una suddivisione dell'India, classificata come \"census town\", di 8.125 abitanti, situata nel comune di Parshivani (o Parseoni), distretto di Nagpur, nello stato federato del Maharashtra. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 19\u00b0 58' 60 N e 80\u00b0 25' 60 E e ha un'altitudine di 310 .\nSociet\u00e0.\nEvoluzione demografica.\nAl censimento del 2001 la popolazione di Kandri assommava a 8.125 persone, delle quali 4.246 maschi e 3.879 femmine. I bambini di et\u00e0 inferiore o uguale ai sei anni assommavano a 1.006, dei quali 531 maschi e 475 femmine. Infine, coloro che erano in grado di saper almeno leggere e scrivere erano 5.885, dei quali 3.314 maschi e 2.571 femmine."}
{"id": "1908608", "revid": "110157", "url": "https://it.wikipedia.org/wiki?curid=1908608", "title": "Goronwy Owen", "text": "Biografia.\nDopo aver trascorso l'infanzia nella casa natale chiamata \"Y Dafarn Goch\" (La taverna rossa), studio alla \"Friars School\" di Bangor, poi al Jesus College di Oxford, anche se non vi rimase molto. Fu ammesso al college come attendente il 3 giugno 1742; ma nonostante il suo nome restasse registrato negli elenchi del college fino al marzo del 1748, anche se con alcune omissioni, vi risiedette soltanto per circa una settimana nel periodo estivo del 1744; e contrasse un debito di 15 scellini ed 1 penny che non fu mai pagato. \nNel gennaio del 1746 fu ordinato sacerdote e prest\u00f2 servizio come curato nella chiesa di St. Mary a Llanfair Mathafarn Eithaf. Ancora giovane lasci\u00f2 Anglesey per sempre, cambiando spesso destinazione. Prima nel Denbighshire; poi nello Shropshire, prima ad Oswestry dove fu nominato direttore della \"Oswestry School\" e curato nella vicina Selattyn nel 1746; quindi fu direttore della \"Grammar School\" a Donnington e curato nella vicina Uppington, nei pressi di Shrewsbury, dal 1748 al 1753; in seguito si spost\u00f2 a Walton (Liverpool) quindi a Northolt nel Middlesex. Nel novembre del 1757 emigr\u00f2 in America, con la sua giovane famiglia, per occupare un posto al College di William e Mary in Virginia. Sebbene non avesse tenuto quel posto per molto tempo, rimase in Virginia fino alla morte.\nIn suo onore il villaggio di Benllech, frazione di Llanfair Mathafn Eithaf ad Anglesey, ha chiamato la sede del Consiglio locale, e la scuola elementare, \"Ysgol Goronwy Owen\" (Scuola Goronwy Owen); e la squadra di calcio \"Clwb P\u00eal-Droed Bro Goronwy/Bro Goronwy Football Club\".\nLo scrittore.\nL'autore fu uno dei principali poeti gallesi del XVIII secolo. Padroneggiava la complicata metrica bardica tradizionale e, nonostante le circostanze l'avessero condotto all'esilio, ebbe un ruolo molto importante per il movimento letterario e per lo studio di cose antiche che si suole chiamare \"Rinascimento gallese del XVIII secolo\".\nFu un perfezionista, riluttante a pubblicare la propria opera; di conseguenza la sua produzione letteraria fu relativamente ridotta. Ciononostante la sua opera esercit\u00f2 una grande influenza sulla poesia gallese per molte generazioni. La sua poesia e la sua tragica esistenza ne fecero un personaggio di culto nei circoli letterari gallesi. Divenne molto noto come poeta emigrato, che scrisse con la \"hiraeth\" (nostalgia) per la sua nativa Anglesey.\nApprese molto della sua arte poetica da Lewis Morris, un compaesano di Anglesey che, con i suoi fratelli e altri scrittori, fu una figura chiave nel circolo letterario gallese che Saunders Lewis chiam\u00f2 la \"Scuola degli augustei gallesi\".\nOpere.\nSingole poesie sono state pubblicate in numerose antologie ed altrove, tra cui \"The Oxford Book of Welsh Verse\"."}
{"id": "1908613", "revid": "257717", "url": "https://it.wikipedia.org/wiki?curid=1908613", "title": "Nanningosaurus", "text": ""}
{"id": "1908614", "revid": "119991", "url": "https://it.wikipedia.org/wiki?curid=1908614", "title": "Golfo di Sidra", "text": ""}
{"id": "1908615", "revid": "287204", "url": "https://it.wikipedia.org/wiki?curid=1908615", "title": "Kandri (Ramtek)", "text": "Kandri \u00e8 una suddivisione dell'India, classificata come \"census town\", di 5.295 abitanti, situata nel comune di Ramtek, distretto di Nagpur, nello stato federato del Maharashtra. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 21\u00b0 25' 0 N e 79\u00b0 16' 0 E e ha un'altitudine di 507 .\nSociet\u00e0.\nEvoluzione demografica.\nAl censimento del 2001 la popolazione di Kandri assommava a 5.295 persone, delle quali 2.679 maschi e 2.616 femmine. I bambini di et\u00e0 inferiore o uguale ai sei anni assommavano a 685, dei quali 351 maschi e 334 femmine. Infine, coloro che erano in grado di saper almeno leggere e scrivere erano 3.584, dei quali 2.044 maschi e 1.540 femmine."}
{"id": "1908618", "revid": "2014155", "url": "https://it.wikipedia.org/wiki?curid=1908618", "title": "Yongle", "text": "Fu principe di Yan (\u71d5\u738b), e possedeva una potente base militare a Pechino. Divenne noto come Chengzu della dinastia Ming (\u660e\u6210\u7956 anche scritto \"Cheng Zu\", o \"Ch'eng Tsu\" (\"Cheng Tsu\") in Wade-Giles) dopo essere diventato imperatore in seguito a una guerra civile. La sua usurpazione al trono viene a volte chiamata \"Seconda Fondazione\" dei Ming.\nSpost\u00f2 la capitale da Nanchino a Pechino, e l\u00ec fece costruire la Citt\u00e0 Proibita. Dopo la sua degradazione durante la dinastia Yuan e il regno di Hongwu, l'imperatore Yongle fece riparare e riaprire il Grand Canale della Cina al fine di rifornire la nuova capitale di merci e prodotti alimentari con un flusso costante. Commission\u00f2 molti dei viaggi esplorativi di Zheng He e fece costruire durante il suo regno la monumentale \"Enciclopedia Yongle\". Anche se suo padre Zhu Yuanzhang era riluttante a farlo quando era imperatore, Yongle sostenne gli esami imperiali per assumere funzionari di governo.\nL'imperatore Yongle venne seppellito a Changling (\u9577\u9675 = \"Mausoleo Lungo\").\nPrimi anni.\nL'imperatore Yongle nacque con il nome di Zhu Di il 2 maggio del 1360, come quarto figlio del monaco Zhu Yuanzhang, che diverr\u00e0 noto pi\u00f9 tardi come l'imperatore Hongwu, il primo imperatore della dinastia Ming. Zhu Di crebbe in un ambiente pieno di amore e di cura. Suo padre forni ai suoi figli la migliore educazione disponibile e inoltre diede loro dei principati. Zhu Di venne nominato Principe di Yan, l'area intorno a Pechino.\nQuando Zhu Di si trasfer\u00ec a Pechino, la citt\u00e0 era devastata dalla carestia e dalla malattia, ed era sotto la minaccia d'invasione dei Mongoli da nord. Zhu Di, con l'aiuto di suo suocero, il generale Xu Da, assicuro i confini settentrionali.\nZhu Di ebbe successo contro i Mongoli e impression\u00f2 suo padre con la sua energia, con l'assunzione dei rischi, e il comando dei suoi uomini. Anche le truppe di Zhu Di lodarono la sua efficacia, specialmente quando l'imperatore Hongwu ricompens\u00f2 il loro servizio. Ma Zhu Di non era il fratello pi\u00f9 anziano, quindi il padre fu costretto a scegliere il Principe di Jin come principe ereditario. Quando il Principe di Jin mor\u00ec nel 1392, iniziarono le preoccupazioni sulla successione imperiale.\nAscesa al potere.\nHongwu mor\u00ec il 24 giugno, 1398, e Zhu Yunwen (il figlio di Zhu Biao, il principe ereditario) venne incoronato come imperatore Jianwen. Inizi\u00f2, quasi subito tra Zhu Di e Jianwen una faida. Quando Zhu Di viaggi\u00f2 con le sue guardie a rendere omaggio alla tomba di suo padre, Jianwen prese questa azione come un affronto, e gli invio le sue guardie. Zhu Di fu costretto ad andarsene umiliato. Jianwen insistette nel suo rifiuto di concedere a Zhu Di la visita della tomba del padre, e Zhu Di contest\u00f2 la decisione dell'imperatore, divenendo presto la pi\u00f9 grande minaccia per corte imperiale. La politica di Jianwen prov\u00f2 a evitare il contatto con lui il pi\u00f9 possibile. Per fare ci\u00f2, l'imperatore abol\u00ec i principati pi\u00f9 piccoli per indebolire il potere di Zhu Di e circondarlo cos\u00ec dai suoi leali generali. Zhu Di venne cos\u00ec oppresso dai generali di Jianwen, ma reag\u00ec con cautela alla situazione di stallo in cui si trovava. La sua ribellione cominci\u00f2 lentamente a prendere forma.\nLa sua ribellione si fondava sull'autodifesa, e questo fu strategicamente efficace per avere il supporto sia di buona parte della popolazione che di molti generali. Era un brillante comandante militare e studi\u00f2 molto attentamente l\"'Arte della guerra\" di Sun Tzu. Us\u00f2 la sorpresa, l'inganno, attuando anche metodi discutibili, come l'arruolamento di diversi reggimenti Mongoli nelle sue battaglie contro Jianwen. Prima sconfisse Li Jinglong, un generale fedele all'imperatore. Poi il 15 gennaio 1402 Zhu Di prese la coraggiosa decisione di marciare su Nanchino, incontrando una fiera resistenza. Ma la sua decisione ebbe successo, forzando l'esercito a ritirarsi a difendere la residenza reale di Jianwen. Quando Zhu Di raggiunse la capitale, il frustrato e debilitato Generale Li Jinglong apri loro le porte permettendo all'esercito di Zhu Di di entrare liberamente. Nel panico che si cre\u00f2 dall'improvvisa entrata, il palazzo dell'imperatore prese fuoco, e l'imperatore e la sua compagna scomparvero, molto probabilmente morirono vittime del fuoco.\nZhu Di fece finire il regno di Jianwen. Zhu Di e la sua amministrazione passarono l'ultima parte dell'anno 1402 eliminando dal paese i sostenitori di Jianwen. Tale azione venne ritenuta necessaria per mantenere la pace e le sue regole.\nZhu Di ebbe molto credito quando ordin\u00f2 forse l'unico caso di \"sterminio dei dieci agnati\" (\u8a85\u5341\u65cf - letteralmente : punizione delle dieci trib\u00f9 ) nella storia della Cina. Per quasi 1500 anni di Cina feudale, la \"sterminio dei nove agnati\" (\u8a85\u4e5d\u65cf) era considerato una delle pene pi\u00f9 gravi trovate nella legge tradizionale Cinese in uso fino alla fine della dinastia Qing. La pratica di sterminare famiglie era stabilita sin dai Qin, quando l'imperatore Qin Shi Huang (che regn\u00f2 dal 247 a.C. al 221 a.C.) dichiar\u00f2 colpevoli di morte \"Coloro che criticano il presente con il passato: \"Zu\"\" (\u4ee5\u53e4\u975e\u4eca\u8005\u65cf). \"Zu\" (\u65cf) riferendo lo \"sterminio dei tre agnati\" (\u4e09\u65cf): padre, figlio e nipote. Lo sterminio era un modo sicuro per eliminare gli sfidanti al trono e nemici politici. L'imperatore Yang (regnante dal 604\u2013617) estese l'editto a nove agnati. I nove agnati sono quattro generazioni, dal pi\u00f9 anziano bis-bis nonno, fino al pi\u00f9 giovane pro-pro nipote. La definizione include anche i fratelli e i cugini relativi a ciascuno dei nove agnati.\nPoco prima dell'ascesa al trono di Yongle, il promittente storico Fang Xiaoru (\u65b9\u5b5d\u5b7a) offese la politica dello \"sterminio dei nove agnati\", rifiutando di scrivere il discorso d'inaugurazione e insultando l'imperatore. Fu scritto che disse in spregio al futuro imperatore: \"\u83ab\u8aaa\u4e5d\u65cf\uff0c\u5341\u65cf\u4f55\u59a8\uff01\" (\"Non ti preoccupare di nove agnati, vai avanti con dieci!\"). Cos\u00ec fu esaudito il proprio desiderio, forse l'unico e infame caso di \"sterminio dei dieci agnati\" nella storia della Cina. In aggiunta alle relazioni di sangue dei nove agnati della sua famiglia, i suoi colleghi ed i suoi studenti vennero aggiunti come decima generazione.\nIndipendentemente da ci\u00f2, il 17 luglio, 1402, dopo una breve visita alla tomba del padre, Zhu Di venne incoronato imperatore Yongle all'eta di 42 anni. Egli spese molto dei suoi primi anni sopprimendo le voci di dissenso, incarcerando banditi, e a guarire le ferite della sua terra segnata dalla ribellione.\nRegno.\nYongle segu\u00ec da vicino i rituali tradizionali, e rimase superstizioso. Egli non si vizi\u00f2 nel lusso della vita di palazzo, ma us\u00f2 il Buddismo e le feste buddiste per calmare disordini civili. Fu portatore di pace fermando molti conflitti sorti tra le diverse trib\u00f9 cinesi.\nA causa dello stress e della necessit\u00e0 di organizzare l'impero dopo la ribellione, Yongle cerc\u00f2 degli eruditi per assumerli tra il suo personale. Aveva scelto tra i migliori dell'impero, avendo avuto grande cura. Era anche molto preoccupato della degenerazione della religione buddista in Cina.\nNel 1403, Yongle invi\u00f2 un messaggio nel Tibet invitando Deshin Shekpa, il quinto Karmapa della scuola Kagyu del Buddhismo tibetano, a visitare la Cina, pare dopo aver avuto in visione Avalokite\u015bvara. Dopo un lungo viaggio, Deshin Shekpa arriv\u00f2 a Nanchino il 10 aprile 1407 cavalcando un elefante verso il palazzo imperiale, dove migliaia di monaci lo salutarono.\nIl Karmapa convinse l'imperatore che esistono diverse religioni per diverse persone e che questo non significava che una fosse meglio dell'altra. In Cina fu accolto trionfalmente e vennero riportati durante la sua presenza, anche eventi miracolosi, il che gli confer\u00ec il titolo di 'Re Religioso, Gran Amante dell'Occidente, Gran Buddha della Pace'.\nA parte le questioni religiose, l'imperatore volle stabilire un'alleanza con il Karmapa nello stesso modo di quella che gli Yuan (1277-1367) stipularono con Sakyapa. Sembra che l'imperatore si offr\u00ec di inviare un esercito per unificare il Tibet sotto il controllo dello stesso Karmapa, ma Deshin Shekpa rifiut\u00f2 questa offerta.\nDeshin lascio Nanchino il 17 maggio, 1408. Nel 1410 ritorn\u00f2 nel Monastero di Tsurphu che ricostru\u00ec dopo che venne danneggiato da un terremoto.\nAl momento giusto, Yongle volle scegliere come erede il suo secondo figlio, Gaoxu. Gaoxu era un tipo atletico e guerriero, in netto contrasto con il suo fratello intellettuale e di carattere umanitario.\nYongle scelse infine come erede il figlio pi\u00f9 anziano, Gaozhi (il futuro imperatore Hongxi), apparentemente dopo una consulenza con Xie Jin.\nCome risultato, Gaoxu and\u00f2 su tutte le furie, e rifiut\u00f2 di accettare l'idea del padre, si spost\u00f2 dalla provincia di Yunnan\n(di cui era principe), a pianificare l'assassinio di Xie Jin, che alla fine uccise.\nDopo la rivolta di Yongle contro Jianwen, la campagna della Cina era devastata. La fragile economia era dovuta alla bassa produzione e allo spopolamento. Yongle aveva pianificato di aiutare e rafforzare la nuova economia, ma solo dopo aver ridotto al silenzio le voci di dissenso. Aveva creato un elaborato sistema di censura per rimuovere gli ufficiali corrotti dagli uffici dai quali muovevano critiche. Yongle mand\u00f2 molti dei suoi ufficiali per rilevare o distruggere societ\u00e0 segrete, lealisti di Jianwen, e anche banditi. Per rafforzare l'economia, fu costretto a combattere il declino della popolazione, bonificando il territorio, e massimizzando la produzione tessile e agricola.\nYongle reclam\u00f2 anche la ricca produzione del Basso Delta del fiume Yangtze, e chiam\u00f2 ad una massiccia ricostruzione del Gran Canale. Durante il suo regno, il Gran Canale venne quasi completamente ricostruito e utilizzato per importare merci da tutto il mondo. L'obiettivo ultimo dell'imperatore era di rivitalizzare i centri urbani del nord del paese, specialmente la nuova capitale, Pechino. Prima della ricostruzione del canale vi erano due modi di portare il cibo nella capitale : una era semplicemente attraverso il Mare Cinese orientale, l'altra attraverso un complicato processo di trasferimento delle merci da piccole chiatte (dopo aver passato il fiume Huai He e aver passato lo Shandong sud-occidentale), quindi venivano trasferite attraverso grandi imbarcazioni sul Fiume giallo prima di poter arrivare a Pechino. Con l'attraversamento di 4 milioni di \"shi\" (uno \"shi\" eguale a 107 litri), entrambi i processi erano diventati incredibilmente inefficienti. Finch\u00e9 un magistrato di Jining invi\u00f2 un memoriale a Yongle protestando contro i correnti metodi di viaggio delle merci.\nL'ambizioso piano di Yongle nel spostare la capitale della Cina a Pechino nasce da una leggenda popolare.\nSecondo questa leggenda, la capitale fu spostata quando i consiglieri dell'imperatore lo avvertirono che le colline che circondavano Nanchino potevano essere usate come postazioni per un attacco d'artiglieria, e puntare anche al palazzo imperiale. Pianific\u00f2 pertanto una massiccia rete di strutture a Pechino nelle quali inserire uffici governativi, militari e la famiglia dell'imperatore stessa. Dopo un lungo e faticoso periodo di costruzione, la Citt\u00e0 proibita venne finalmente completata e divenne la capitale politica della Cina per i successivi 500 anni.\nYongle appoggi\u00f2 e svilupp\u00f2 molte tradizioni culturali cinesi. Promosse il Confucianesimo e conserv\u00f2 molte tradizioni rituali. Il suo rispetto per la cultura Cinese era evidente. Egli commission\u00f2 al suo gran segretario, Xie Jin, di scrivere un elenco di ogni oggetto e ogni libro Cinese. La grande opera serviva a preservare la cultura e letteratura Cinese. la copia iniziale fu compilata in 17 mesi per essere trascritta nel 1557. Il libro chiamato Enciclopedia Yongle, \u00e8 tuttora considerata una delle pi\u00f9 grandi conquiste umane della storia, nonostante si sia persa da tempo.\nIl margine di tolleranza di Yongle delle idee cinesi e la sua stessa filosofia non andavano d'accordo, ma questo era ben noto. Egli tratt\u00f2 il Taoismo, il Confucianesimo e il Buddismo ugualmente (anche se egli favor\u00ec il Confucianesimo). Egli consider\u00f2 i Confuciani come degli ipocriti, ma il loro approccio aiut\u00f2 a conquistare il sostegno delle persone e di unificare la Cina. Il suo amore per la cultura Cinese suscit\u00f2 un sincero odio per la cultura Mongola, che riteneva marcia, vietando l'uso dei nomi Mongoli, le abitudini, la lingua, e l'abbigliamento. Yongle fece sforzi enormi per sradicare la cultura mongola dalla Cina.\nImprese militari.\nAnche sotto la dinastia Ming le invasioni Mongole causavano grossi problemi. Tradizionalmente le dinastie Cinesi degli Han raramente effettuarono offensive contro i Mongoli. Ma Yongle pianific\u00f2 di cambiare questa, a suo dire \"vergognosa\", tradizione. Condusse pertanto cinque spedizioni militari in Mongolia e distrusse quello che rimaneva della dinastia Yuan, fuggita verso nord dopo essere stata sconfitta dall'imperatore Hongwu. Rinforz\u00f2 le difese settentrionali e cre\u00f2 nuove alleanze per tenere i Mongoli a bada, mentre formava un esercito. La sua strategia era di forzare i Mongoli a dipendere economicamente dai Cinesi, iniziando ad inviare periodicamente spedizioni nei loro territori, per annientare sul nascere, la loro potenza offensiva. Pens\u00f2 anche di far diventare la Mongolia una provincia Cinese, con tutte le trib\u00f9 sottomesse ai vassali dei Ming. Attraverso il combattimento, Yongle inizi\u00f2 ad apprezzare l'importanza della cavalleria in battaglia, spendendo molte delle sue risorse per tenere una cavalleria in buono stato. Yongle spese la sua intera vita a combattere i Mongoli, con continui fallimenti e successi, ma \u00e8 da notare che dopo la seconda campagna di Yongle contro i Mongoli le provincie settentrionali dei Ming vissero in pace per sette anni.\nIl Vietnam (ex-provincia Cinese dello Annam) ebbe un ruolo significativo durante il suo regno.\nNel 1406, L'imperatore Yongle rispose a diverse petizioni formate da parte della (deposta) dinastia Tran, tuttavia all'arrivo in Vietnam, sia il principe Tran che l'ambasciatore cinese vennero uccisi. In risposta a questo insulto Yongle invi\u00f2 un enorme esercito di 500.000 soldati a sud, per conquistare il Vietnam. La famiglia reale venne giustiziata dalla monarchia Ho, e il Vietnam venne integrato come provincia della Cina, cos\u00ec come era stato dal 939. Con il monarca Ho sconfitto nel 1407, la Cina inizi\u00f2 un serio e sostenuto sforzo per integrare la popolazione vietnamita. Purtroppo per i cinesi, gli sforzi per trasformare il Vietnam in una normale provincia, vennero osteggiate dalla popolazione locale attraverso diverse rivolte. La rivolta pi\u00f9 grande ebbe inizio nel 1418, e comandata da L\u00ea L\u1ee3i, (futuro fondatore della dinastia L\u00ea. Al tempo della morte di Yongle nel 1424, una seconda rivolta comandata da L\u00ea L\u1ee3i, conquist\u00f2 tutta la provincia. Nel 1427 L'imperatore Xuande, abbandono gli sforzi iniziati dal nonno e riconobbe formalmente l'indipendenza del Vietnam.\nEsplorazione del mondo.\nCon il desiderio di espandere l'influenza Cinese, l'imperatore Yongle sponsorizz\u00f2 molti dei viaggi esplorativi dell'ammiraglio Zheng He. Queste furono le uniche grandi spedizioni nel mondo della Cina (anche se i Cinesi avevano navigato fino in Arabia, Africa orientale, ed Egitto sin dalla dinastia Tang, dal 618 al 907. La prima spedizione venne intrapresa nel 1405 (18 anni prima che Enrico il Navigatore iniziasse i suoi grandi viaggi, portando nel mondo il nome del Portogallo nell'era delle grandi scoperte). Le spedizioni erano sotto il comando del pi\u00f9 grande ammiraglio della Cina, Zheng He. Ogni spedizione era pi\u00f9 lunga e grande della precedente. Alcune delle navi che venivano usate erano probabilmente le pi\u00f9 grandi navi mosse da vela della storia umana.\nLe spedizioni di Zheng erano una notevole realizzazione tecnica e logistica. \u00c8 molto probabile che l'ultima spedizione raggiunse le coste del Madagascar, a migliaia di miglia dalla base di partenza. Il successore di Zhu Di, l'imperatore Hongxi e l'imperatore Xuande, ritennero che questi viaggi erano dannosi per lo stato cinese, per cui Hongxi abol\u00ec altre spedizioni, e Xuande soppresse molte delle informazioni sui viaggi di Zheng He.\nMorte.\nIl 1\u00ba aprile 1424, Yongle lanci\u00f2 una grande campagna nel deserto del Gobi per inseguire un fastidioso e fugace esercito di Tartari. Yongle rimase frustrato dalla sua incapacit\u00e0 di raggiungere con rapidit\u00e0 gli avversari e cadde in una profonda depressione e si ammal\u00f2 (soffr\u00ec di una serie di colpi minori). Il 12 agosto 1424, mor\u00ec. Fu sepolto a Chang-Ling (\u957f\u9675), una localit\u00e0 a nord-ovest di Pechino. Le coordinate del suo mausoleo sono 40,301368 Nord, 116,243189 Est."}
{"id": "1908621", "revid": "17654", "url": "https://it.wikipedia.org/wiki?curid=1908621", "title": "RV 702-B", "text": ""}
{"id": "1908625", "revid": "33689", "url": "https://it.wikipedia.org/wiki?curid=1908625", "title": "Death Race", "text": ""}
{"id": "1908626", "revid": "767487", "url": "https://it.wikipedia.org/wiki?curid=1908626", "title": "Palazzo Turchi di Bagno", "text": "Il palazzo Turchi di Bagno \u00e8 un palazzo storico di Ferrara situato in corso Ercole I d'Este 32.\nVenne progettato attorno al 1492 dall'architetto Biagio Rossetti nell'ambito della grandiosa opera urbanistica nota come Addizione Erculea per creare il Quadrivio degli Angeli. Gli altri edifici monumentali che compongono i vertici del quadrivio sono il palazzo dei Diamanti e il palazzo Prosperi-Sacrati.\nIl palazzo fu edificato a partire dal 1498 ed i lavori furono in parte seguiti direttamente dal duca Ercole I d'Este prima di venderlo ad Aldobrandino Turchi.\nLa struttura architettonica non gode di particolari decorazioni e segue una prospettiva piuttosto lineare, costruito con mattoni e connotato dall'unico elemento degno di spicco ovvero la parasta angolare in pietra bianca con doppio ordine di capitelli corinzi.\nInoltre fanno parte della costruzione originale il portale d'ingresso e il cornicione in cotto decorato.\nAppartenente alla famiglia di Bagno, viene ceduto al demanio militare nel 1933 e pesantemente danneggiato dai bombardamenti della seconda guerra mondiale. In seguito verr\u00e0 ristrutturato ed adibito a sede universitaria e museale: ospita infatti, nel giardino, l'Orto botanico di Ferrara dal 1962 e nel 1964 vi venne trasferito l'allora Istituto di geologia. Ora \u00e8 sede del Dipartimento di biologia ed evoluzione e del Museo di paleontologia e preistoria \"Piero Leonardi\"."}
{"id": "1908659", "revid": "205250", "url": "https://it.wikipedia.org/wiki?curid=1908659", "title": "Geremia Lunardelli", "text": "Ricevette l'appellativo di \"Rei do Caf\u00e9\" (Re del Caff\u00e8) per i suoi enormi possedimenti terrieri coltivati a caff\u00e8 negli stati brasiliani di San Paolo, Paran\u00e1 e Mato Grosso del Sud, oltre che in Goi\u00e1s ed in Paraguay.\nBiografia.\nNato a Fossabiuba, minuscolo villaggio presso Mansu\u00e8 in provincia di Treviso, da genitori contadini, all'et\u00e0 di due anni si trasfer\u00ec in Brasile nel 1886 con la famiglia che, arrivata al Porto di Santos, era diretta per lavorare su una piantagione di caff\u00e8 a San Paolo. \nCostretto a lavorare fin da bambino nelle fazendas come colono, camionista e custode, impar\u00f2 a leggere e scrivere da solo all'et\u00e0 di 30 anni e, grazie al propri fiuto negli affari, riusc\u00ec col tempo a mettere da parte un capitale che gli consent\u00ec l'acquisto delle sue prime piantagioni di caff\u00e8 a Sert\u00e3ozinho, nel comune di Ribeir\u00e3o Preto.\nNel 1915 si trasferisce a Ol\u00edmpia, dove le piantagioni di caff\u00e8 arricchirono notevolmente il suo patrimonio, nonostante gravi difficolt\u00e0. L'intenso gelo nel 1918, infatti, fece crollare le vendite di caff\u00e8 al mercato di Santos, costringendolo a chiedere, con l'aiuto degli esportatori, diversi prestiti bancari per superare gli anni della crisi. In questa citt\u00e0 divenne sindaco e presidente del Municipio.\nNel 1922 trasfer\u00ec la sua residenza nella capitale San Paolo e alla fine degli anni 1920, arriv\u00f2 a possedere fino a 15 milioni di piante di caff\u00e8, facendogli guadagnare l'appellativo di Re del Caff\u00e8.\nLa crisi del 1929 che colp\u00ec la borsa di New York fece crollare i prezzi del caff\u00e8 e il valore dei terreni su cui era coltivato, tanto da indurre il governo brasiliano a vietare la coltivazione di caff\u00e8, promuovendo anche l'incendio spettacolare delle scorte fino a circa 80 milioni di sacchi.\nAd ogni modo, Lunardelli credette ancora nel caff\u00e8 e, con il supporto finanziario delle case tradizionali di esportazione di Santos e le banche commerciali di San Paolo, riusc\u00ec ad attraversare indenne questa crisi, nonostante la scomparsa di molte opportunit\u00e0 legate al settore. In questo momento, Lunardelli approfitt\u00f2 della possibilit\u00e0 di acquistare terreni a buon mercato e di ottenere prestiti personali, per ampliare e rafforzare i propri affari.\nLunardelli punt\u00f2 ad una produzione diversificata, in particolare nella regione nord-occidentale di San Paolo, arriv\u00f2 a possedere 25.375 ettari di terreno che producevano oltre 10.000 quintali di foraggio invernale per 30.000 capi di bestiame, 11.500 ettari di cotone e 5.000 ettari coltivati a canna da zucchero. Dagli anni 1940 avvi\u00f2 investimenti in altri stati della federazione brasiliana, estendendo le sue attivit\u00e0 a nord del Paran\u00e1, in cui gi\u00e0 a met\u00e0 degli anni 1950 possedette 55.000 acri di terra, la maggior parte di poi rivenduti sotto forma di colonizzazione. Cre\u00f2 anche piantagioni di caff\u00e8 ed allevamenti di bestiame nel Mato Grosso do Sul, Goias e in Paraguay. In collaborazione con il fratello, Ricardo, fond\u00f2 a Porecatu lo Zuccherificio Centrale del Paran\u00e1, che diede poi in gestione al suo pronipote Ricardo Lunardelli, il quale ampli\u00f2 la capacit\u00e0 di investimenti con il nuovi impianti della Nova Usina Central Paran\u00e1, che all'epoca era il pi\u00f9 grande zuccherificio del Brasile.\nNel 1928 rifiut\u00f2 il titolo nobiliare di Conte offertogli dal re d'Italia e il titolo di Marchese offerto dal Papa nel 1946.\nPer ricompensare i suoi servizi alla nazione brasiliana \u00e8 stato decorato nel 1933 con la medaglia dell'Ordine nazionale della Croce del Sud.\nInsieme all'imprenditore Assis Chateaubriand, Lunardelli \u00e8 stato uno dei principali donatori di opere d'arte che fanno parte della collezione originale del Museo d'arte di San Paolo (MASP), tra cui quadri di Goya, Rembrandt, Renoir e Velasquez e alcune sculture di Rodin.\nGeremia Lunardelli \u00e8 morto nel 1962 a San Paolo, lasciando la vedova Albina Furlanetto, nove figli e 36 nipoti."}
{"id": "1908666", "revid": "729019", "url": "https://it.wikipedia.org/wiki?curid=1908666", "title": "Eritema migrante", "text": "Per eritema migrante in campo medico, si intende una lesione della pelle che inizialmente si manifesta come una piccola papula rossa ma poi si diffonde per il corpo.\nPatologie correlate.\nTale manifestazione \u00e8 un segno diagnostico della malattia di Lyme, patologia sostenuta da Borrelia burgdorferi, una spirocheta scoperta nel 1981 trasmessa dal morso della zecca Ixodes dammini negli USA e Ixodes ricinus in Europa. La malattia di Lyme consiste in un interessamento inizialmente dermatologico, l'eritema migrante appunto. A partire da circa 14 giorni dopo il contatto con la zecca si nota un eritema che si diffonde centrifugalmente (\"migra\") rispetto al morso. Spesso, come illustrato a fianco, vi \u00e8 un anello di pelle pallida che si alterna al rossore.\nNei mesi e anni successivi all'infezione da Borrelia burgdorferi, si descrive un interessamento articolare, cardiocircolatorio e nervoso.\nTipologia.\nEsiste una forma rara, denominata eritema necrolitico migrante."}
{"id": "1908667", "revid": "110157", "url": "https://it.wikipedia.org/wiki?curid=1908667", "title": "L'Adelaide", "text": "L'Adelaide (RV 695) \u00e8 un dramma per musica in tre atti di Antonio Vivaldi su libretto di Antonio Salvi.\nRappresentata per la prima per il carnevale del 1735 al Teatro Filarmonico di Verona, l'opera vide la partecipazione del contralto Anna Gir\u00f2, e celebri cantanti come il soprano Margherita Giacomazzi (destinataria della famosa aria \"Agitata da due venti\") e i castrati Giovanni Manzuoli (o Manzoli) e Pietro Morigi (o Moriggi)."}
{"id": "1908668", "revid": "289592", "url": "https://it.wikipedia.org/wiki?curid=1908668", "title": "RV 695", "text": ""}
{"id": "1908670", "revid": "767487", "url": "https://it.wikipedia.org/wiki?curid=1908670", "title": "Tadeusz Mici\u0144ski", "text": "Fu tra i precursori dell'espressionismo e del surrealismo in Polonia.\nBiografia.\nLa sua formazione filosofica, fu ulteriormente curata studiando in diverse citt\u00e0 come Cracovia (dove frequent\u00f2 l'universit\u00e0 cittadina), Lipsia e Berlino.\nAttivo sia nel campo letterario che, dal 1898, in quello giornalistico, fu fortemente influenzato dal Messianismo ma anche dal Romanticismo nero: le prime produzione letterarie furono sia liriche (\"Al crepuscolo delle stelle\", 1902) che opere teatrali come \"Il principe Pot\u00ebmkin\" del 1906 e \"Basilissa Teofanu\" del 1909.\nIntensific\u00f2 poi la produzione sia saggistica che giornalistica e pubblic\u00f2 nel 1910 la novella di ispirazione simbolista \"Nietota\".\nIspirato dalle idee della \u00abGiovane Polonia\u00bb, pu\u00f2 essere definito come un precursore della narrativa psicoanlitica di Stanis\u0142aw Ignacy Witkiewicz e Bruno Schulz e del moderno teatro polacco."}
{"id": "1908671", "revid": "729019", "url": "https://it.wikipedia.org/wiki?curid=1908671", "title": "Alenia Aermacchi Sky-X", "text": " \nLo Sky-X \u00e8 un aeromobile a pilotaggio remoto (APR), realizzato dall'azienda italiana Alenia Aeronautica negli anni duemila, poi da Alenia Aermacchi (confluita dal 2016 nella nuova Finmeccanica, rinominata Leonardo dal 2017).\nLo Sky-X \u00e8 un dimostratore tecnologico APR, un aereo concepito per volare senza pilota a bordo, finalizzato alla ricerca nel campo dei velivoli da ricognizione strategica e controllo del territorio, con probabili sviluppi verso il ruolo di \nUnmanned Combat Air Vehicle (UCAV), ovvero la versione da combattimento armata a fini bellici.\nLo Sky-X \u00e8 governato da un sofisticato computer di bordo, che ha il compito di pilotare il velivolo in modalit\u00e0 semiautomatica, con un pilota che lo controlla in remoto tramite una Stazione di controllo a terra nelle fasi pi\u00f9 importanti della missione, o che comunque lo assiste in caso di anomalie; ma recentemente \u00e8 stato collaudato in una missione in modalit\u00e0 automatica e solo supervisionato nelle sue funzioni.\nDescrizione tecnica.\nLo Sky-X \u00e8 stato disegnato per avere caratteristiche stealth e bassa osservabilit\u00e0. Le ali sono a freccia e l'impennaggio di coda ha una configurazione a V. Il motore, un turbogetto Snecma Microturbo TRI60-268, prodotto dal gruppo francese Safran, \u00e8 collocato sulla parte superiore della fusoliera, in mezzo alla V dell'impennaggio di coda.\nCampagne voli.\nLo Sky-X ha effettuato il suo primo volo il 29 maggio 2005 nello spazio aereo militare di Vidsel, Svezia, nei pressi del Circolo polare artico, e successivamente, dopo l'ottenimento dei permessi necessari dall'Ente Nazionale Aviazione Civile (ENAC), prosegue la sperimentazione in territorio italiano.\nNel 2008 \u00e8 stata effettuata una campagna voli in cui \u00e8 stata completata con successo una simulazione di rifornimento in volo con un Alenia C-27J Spartan nello spazio aereo dell'aeroporto di Amendola, in provincia di Foggia. Il computer ha infatti pilotato l'aereo fino alla corretta distanza di rifornimento rispetto al C-27J per la durata di un reale rifornimento."}
{"id": "1908672", "revid": "149587", "url": "https://it.wikipedia.org/wiki?curid=1908672", "title": "Kandri", "text": "Kandri pu\u00f2 riferirsi a diversi toponimi dell'India:"}
{"id": "1908674", "revid": "62004", "url": "https://it.wikipedia.org/wiki?curid=1908674", "title": "Cynthia Ozick", "text": "Biografia.\nSeconda di due figli, Cynthia Ozick nacque a New York. La famiglia si trasfer\u00ec nel Bronx dove i suoi genitori, nati entrambi nell'Impero Russo, erano proprietari di una farmacia, nella quale da ragazza lei diede una mano nella consegna delle prescrizioni mediche. Cresciuta nella cultura ebraica, dovette affrontare il diffuso antisemitismo nel quartiere raccontando di essere presa a sassate e di venire chiamata assassina di Ges\u00f9 passando vicino alle due Chiese del quartiere.\nLaureata alla New York University, consegu\u00ec un master in letteratura alla Ohio State University focalizzandosi sui romanzi di Henry James. Dell'ebraismo americano riflette e riporta i miti e le idee nella sua opera letteraria, legandosi alla tradizione del racconto orale ma con attenzione agli sviluppi pi\u00f9 recenti della Narrativa contemporanea. Oltre a raccontare, \u00e8 intervenuta spesso con saggi originali su argomenti letterari e politici, spesso coraggiosi e controcorrente, una parte dei quali \u00e8 stata raccolta in sei volumi."}
{"id": "1908677", "revid": "767487", "url": "https://it.wikipedia.org/wiki?curid=1908677", "title": "Erich Rothacker", "text": "\u00c8 stato professore di filosofia a Heidelberg dal 1926 e a Bonn dal 1928. Nel 1955 fond\u00f2 l'\u00abArchiv f\u00fcr Begriffsgeschichte\u00bb. "}
{"id": "1908678", "revid": "729019", "url": "https://it.wikipedia.org/wiki?curid=1908678", "title": "Alenia Aermacchi Sky-Y", "text": "Lo Sky-Y \u00e8 una piattaforma non pilotata UAV, prodotta da Alenia Aeronautica, societ\u00e0 confluita in Leonardo-Finmeccanica (nuovo nome di Finmeccanica dal 2016), e appartiene alla classe \"MALE\" (\"Medium Altitude Long Endurance\").\nLo Sky-Y \u00e8 in grado di svolgere sia missioni civili che militari ed \u00e8 stato progettato per testare tutte le tecnologie critiche, quali possono essere la propulsione, i sensori da sorveglianza e ricognizione, datalink e tutti i sistemi di trattamento dei dati per velivoli non pilotati MALE.\nTecnica.\nLo Sky-Y \u00e8 un velivolo realizzato in materiali compositi, ad ala bassa, dotato di carrello fisso e propulsione in configurazione spingente, comandato in remoto da un pilota presente in una \"ground station\", dalla quale ha il pieno controllo e monitoraggio dei vari sistemi.\nLa fusoliera, nella parte anteriore, alloggia i sistemi di navigazione ed i sensori di sorveglianza, mentre nella parte posteriore \u00e8 presente il motore a Ciclo Diesel , per minimizzare i consumi e contenere i costi operativi. Al motore \u00e8 collegata un'elica spingente.\nL'ala, realizzata in compositi, \u00e8 montata bassa ed a sbalzo ed \u00e8 collegata posteriormente ad un impennaggio a doppio piano verticale di coda.\nIl carrello d'atterraggio \u00e8 di tipo triciclo anteriore fisso.\nMissioni.\nLo Sky-Y \u00e8 il primo\u00a0UAV di classe MALE a completare una serie di missioni di sorveglianza utilizzando un sensore elettro-ottico, a trasmettere i dati a terra tramite un sistema satellitare e a compiere le missioni in qualunque condizione meteorologica.\nL'aereo ha fino adesso completato positivamente la prima serie di missioni, iniziata nel 2007 e condotta nello spazio aereo delle forze armate svedesi di Vidsel, proseguita con successo nel 2009 in Italia.\nNel corso delle prove lo Sky-Y si \u00e8 spinto fino a 125\u00a0km di distanza dalla stazione di controllo a terra; inoltre sono state eseguite le seguenti verifiche:"}
{"id": "1908679", "revid": "287204", "url": "https://it.wikipedia.org/wiki?curid=1908679", "title": "Dar al-Harb", "text": ""}
{"id": "1908682", "revid": "1543377", "url": "https://it.wikipedia.org/wiki?curid=1908682", "title": "Walter Mikron", "text": "Il Walter Mikron era un motore aeronautico 4 cilindri in linea raffreddato ad aria, prodotto dall'azienda cecoslovacca Walter Engines a.s. negli anni trenta.\nDestinato ai velivoli leggeri quali aerei da turismo ed addestramento ebbe un discreto successo internazionale.\nSviluppo.\nDall'originale Mikron venne sviluppato il Mikron II, una versione con l'alesaggio portato ad 88 mm con conseguente innalzamento della cilindrata a 2,33 L. Successivamente venne introdotto anche il Mikron III, motore che venne rimesso in produzione anche dopo il termine della seconda guerra mondiale e che tuttora viene prodotto con aggiornamenti tecnici dall'azienda ceca Parma Technik "}
{"id": "1908686", "revid": "204012", "url": "https://it.wikipedia.org/wiki?curid=1908686", "title": "Rash a occhio di bue", "text": ""}
{"id": "1908688", "revid": "124145838", "url": "https://it.wikipedia.org/wiki?curid=1908688", "title": "D\u0101r al-Isl\u0101m", "text": "Con l'espressione d\u0101r al-Isl\u0101m (, letteralmente \"Casa dell'Islam\") la cultura islamica identifica i territori che sono sottoposti all'imperio politico e giuridico dell'Islam, dove i musulmani possono compiere gli obblighi loro richiesti in quanto credenti, in particolare l'ottemperanza ai cinque pilastri dell'Islam.\nRientra nella teoria islamica della ripartizione territoriale del pianeta, basata su princip\u00ee confessionali e di extraterritorialit\u00e0. Partendo dall'assunto che l'obiettivo dell'Islam sia l'intero pianeta, la giurisprudenza islamica (non la teologia islamica) suddivide il mondo in \"d\u0101r al-Isl\u0101m\" e \"d\u0101r al-\u1e25arb\" (\"Dimora della guerra\").\nNella \"d\u0101r al-Isl\u0101m\" hanno diritto di vivere e operare solo i musulmani e, con diverse limitazioni (come ad esempio il divieto di proselitismo e di erigere nuove chiese o monasteri) gli appartenenti alle cosiddette religioni \"del Libro\" (\"Ahl al-Kit\u0101b\") mentre ne sono esclusi i politeisti e gli atei. Questa non \u00e8 pi\u00f9 una realt\u00e0 da quando il mondo islamico ha assunto un assetto nazionale analogo a quello occidentale, anche se seguita a non essere consentito costruire templi dedicati a divinit\u00e0 di religioni considerate politeistiche dall'Islam.\nLe limitazioni civili per si restringono all'impossibilit\u00e0 di appellarsi alle magistrature islamiche e di comandare eserciti formati da musulmani (cosa che invece fu permessa a Sir Glubb Pasci\u00e0 in Transgiordania, comandante della Legione araba fra la prima guerra mondiale e gli anni successivi alla prima guerra mondiale)."}
{"id": "1908701", "revid": "1573940", "url": "https://it.wikipedia.org/wiki?curid=1908701", "title": "Flatidae", "text": "Flatidae , \u00e8 una famiglia comprendente insetti dell'ordine dei Rincoti Omotteri, superfamiglia dei Fulgoroidei.\nDescrizione.\nI Flatidi sono insetti dall'aspetto simile a quello di piccole farfalle. Hanno capo provvisto di due ocelli disposti sotto gli occhi e lateralmente rispetto alle carene laterali. Le antenne hanno flagello filiforme e non segmentato e i due articoli prossimali ingrossati. Il rostro ha il segmento terminale pi\u00f9 lungo che largo.\nLe ali anteriori presentano i caratteri morfologici pi\u00f9 evidenti di questa famiglia. Sono molto ampie, di forma trapezoidale, con superficie del clavo marcatamente granulosa alla base; la costa \u00e8 fortemente curvata nella parte anteriore e presenta numerose nervature trasversali. In fase di riposo sono ripiegate a tetto ma tenute quasi verticalmente ai lati dell'addome, conferendo all'insetto l'aspetto di una farfalla. La morfologia delle ali permette di distinguere questa famiglia da quella degli Acanaloniidae, che sono privi di nervature trasversali nella regione costale e della granulazione del clavo.\nLe zampe presentano, come in tutti i Fulgoroidei, le coxe allungate. Quelle posteriori hanno il secondo tarsomero poco sviluppato e terminante con due denti laterali.\nLe forme giovanili emettono secrezioni cerose che ricoprono l'intero corpo e si prolungano in due ciuffi dietro l'addome.\nBiologia e diffusione.\nI Flatidi sono fitomizi generalmente polifagi, associati alla vegetazione erbacea o arborea.\nIn generale, il danno prodotto consiste nella sottrazione della linfa e nell'imbrattamento di piante e prodotti con la melata e con i resti delle exuvie e relative coperture cerose.\nFra i vettori di agenti fitopatogeni \u00e8 citata la specie \"Anzora unicolor\", presente in Australia, Tasmania e Nuova Zelanda. Questo insetto, non presente in Europa, pu\u00f2 trasmettere l\"Erwinia amylovora\", temibile agente del Colpo di fuoco batterico delle pomacee.\nI Flatidi sono diffusi soprattutto nelle regioni tropicali, mentre in Europa sono rappresentati da poche specie appartenenti ai generi \"Phantia\" e \"Cyphopterum\", indigeni, oltre a \"Metcalfa pruinosa\", importata dal Nordamerica. In Italia sono presenti tre specie:\nLa specie di maggiore interesse agrario, in Europa \u00e8 \"Metcalfa pruinosa\", estremamente polifaga, con circa 200 specie vegetali attaccate. La metcalfa, originaria del Nordamerica e a distribuzione neartica e neotropicale, fu rinvenuta in Europa, per la prima volta, nel 1979 in Veneto e si \u00e8 diffusa, nell'arco di circa 15 anni, nel nord, nella penisola e in Sicilia. Non ci sono informazioni sufficienti sulla sua introduzione in Sardegna, presumibile nel 1995. Dall'Italia si \u00e8 poi diffusa nel sud della Francia, in Svizzera, in Austria, Slovenia e Istria. L'insetto \u00e8 attualmente in espansione in Europa e recenti comunicazioni segnalano la sua presenza anche in Repubblica Ceca e Bulgaria.\nSistematica.\nLa famiglia comprende circa 1370 specie ripartite in oltre 280 generi.\nLa sistematica interna contempla la suddivisione in sottofamiglie e trib\u00f9:\nTutte le specie europee fanno capo alla sottofamiglia dei Flatinae."}
{"id": "1908707", "revid": "767487", "url": "https://it.wikipedia.org/wiki?curid=1908707", "title": "La notte brava", "text": "La notte brava \u00e8 un film del 1959 diretto da Mauro Bolognini, tratto da un racconto di Pier Paolo Pasolini contenuto nella sua raccolta \"Al\u00ec dagli occhi azzurri\". Pasolini ha inoltre preso parte alla stesura della sceneggiatura.\nTrama.\nA Caracalla due borgatari romani, \"Scintillone\" e \"Ruggeretto\", fanno salire in macchina due giovani prostitute, Anna e Supplizia, che stavano litigando per motivi di \"zona\", allo scopo di passare inosservati alla polizia mentre tentano di piazzare alcuni fucili rubati. Arrivati a casa del \"Mosciarella\", lo trovano alle prese con il funerale della sorella e, non sapendo cosa fare, accettano la proposta del nipote del ricettatore, Gino detto \"er bella bella\", che in cambio di un compenso promette di liberarli della merce.\nL'amico di Gino per\u00f2 in quel momento si trova in disgrazia e le due ragazze, rendendosi conto del motivo per cui sono state caricate, suggeriscono ai tre di recarsi a Fiumicino dove si trova Frustoni il \"sordomuto\", un altro ricettatore. Una volta a destinazione, con l'aiuto di Nicoletta, un'altra prostituta conosciuta dalle altre due, si riesce a combinare l'affare. Tornando a Roma le tre coppie si fermano lungo la strada di campagna e si appartano per \"festeggiare\", ma poi i ragazzi, finito il divertimento, scappano lasciando le ragazze a piedi e iniziano a discutere in merito alla spartizione del denaro: \u00e8 allora che si accorgono che Anna, insospettita quanto le sue colleghe, ha rubato il portafoglio a Scintillone.\nI tre tornano precipitosamente indietro ma le ragazze sono scomparse, non dandosi per vinti si recano a Caracalla a cercare informazioni ma le altre prostitute sono reticenti. Allora, vista una bella macchina incustodita, tentano di rubare una radio lasciata sul sedile, ma vengono sorpresi dai proprietari, tre ragazzi della Roma bene: Achille, detto il \"Moretto\", Pepito e un terzo compagno. Comincia una zuffa, subito interrotta dall'arrivo della polizia, e i tre ragazzi bene portano via i tre borgatari in apparenza per toglierli dai guai, ma in effetti per andare in un posto isolato dove ottenere soddisfazione.\nArrivato a destinazione per\u00f2 il gruppo decide di non seguitare nel litigio e di passare la serata insieme. Dopo un passaggio in un bar i sei transitano nuovamente nella zona di Caracalla dove incontrano Nicoletta: avendo riscontrato che non ha il denaro e che Anna e Supplizia l'hanno abbandonata, si sfogano gettandole addosso dei rifiuti e l'acqua di certi vasi di fiori. Proseguendo nella serata, donano il sangue in un centro mobile e poi tutti insieme vanno a casa di Achille per rifocillarsi. Quest'ultimo sembra mostrare una certa ambiguit\u00e0 sessuale, solo accennata in precedenza nelle carezze fatte a un ragazzino nel prato dove il gruppo doveva battersi, mentre Ruggero fa la \"conoscenza\" di Laura, una graziosa biondina che dapprima si fa passare per la sorella di Achille e poi rivela di lavorare a servizio nella ricca abitazione.\nGino \"richiama all'ordine\" gli altri due, scappando dopo aver rubato un portafoglio ma, al momento della spartizione, intende trattenere tutti i soldi, circa 100.000 lire. Dal canto suo Ruggero vorrebbe riportare indietro il maltolto per non pregiudicarsi la possibilit\u00e0 di rivedere Laura. Mentre Ruggero e Gino si azzuffano, Scintillone si allontana in taxi dopo essersi impossessato del portafoglio. Arrivato a Torpignattara per cercare Rossana, una ragazza corteggiata in passato, viene a sapere che ora anche lei fa la vita, incoraggiata dal fidanzato Eliseo, e la ritrova in una balera: c'\u00e8 anche Eliseo, ma la ragazza se ne libera per uscire con Scintillone. Andranno in un elegante locale nei pressi della Rupe Tarpea dove per\u00f2 Scintillone verr\u00e0 prima cacciato in ricordo di certi precedenti e poi consegnato nelle mani della polizia.\nRossana raccoglie i soldi lasciati da Scintillone, ma Ruggero sopraggiunge e la costringe a consegnargli il malloppo, poi la invita a unirsi a lui per proseguire la serata insieme. I due passano da un locale all'altro fino a quando arrivano a un ristorante ormai chiuso, che viene riaperto grazie a una lauta mancia elargita al ma\u00eetre e all'orchestra. L\u00ec Ruggero si confida e fa capire la sua volont\u00e0 di cambiare vita, offrendo a Rossana anche la prospettiva di un matrimonio, ma si trova di fronte al cinismo di lei. La serata finisce comunque in modo romantico, tra lunghi baci nel taxi del ritorno e un mazzo di rose selvatiche, raccolte lungo la strada.\nDopo un breve saluto Ruggero rimane solo nel taxi che lo riporta alla borgata e spende gli ultimi soldi per pagare la corsa. Alla fine della \"notte brava\", nella tasca della giacca non gli restano che 1.000 lire: come per lasciarsi alle spalle qualcosa che non gli appartiene e che non vuole pi\u00f9, Ruggero le getta sorridendo da un ponticello.\nAccoglienza.\nIncassi.\nIl film ebbe un incasso accertato, a tutto il 31 marzo 1964, di Lire 470.932.000."}
{"id": "1908708", "revid": "1543377", "url": "https://it.wikipedia.org/wiki?curid=1908708", "title": "Sherbrooke", "text": "Sherbrooke \u00e8 una citt\u00e0 del Canada localizzata nell'estremo sud della provincia del Qu\u00e9bec, vicino alla frontiera degli Stati Uniti, \u00e8 attraversata dal fiume Magog.\nNel 2010 la popolazione di Sherbrooke contava circa 155.583 abitanti, il che la rende la sesta citt\u00e0 pi\u00f9 grande del Qu\u00e9bec e la trentesima pi\u00f9 grande del Canada. La citt\u00e0 attuale ha una superficie di 353,46\u00a0km\u00b2.\nStoria.\nLa regione di Sherbrooke \u00e8 stata abitata per lungo tempo dagli abenachi, una popolazione nativa algonchina, che chiamava la regione \"Ktineketolekwac\" (in italiano: \u00abGrandi biforcazioni\u00bb).\nLa citt\u00e0 fu fondata nel 1802 da Gilbert Hyatt, un lealista immigrato dallo stato di New York dopo la guerra d'indipendenza americana e chiamata Sherbrooke in onore del governatore britannico della Nuova Scozia, John Coape Sherbrooke.\nSociet\u00e0.\nEvoluzione demografica.\nNonostante il nome anglofono e il fatto di essere stata una citt\u00e0 di lingua inglese fino al XIX secolo, Sherbrooke \u00e8 oggi una citt\u00e0 francofona. Il francese \u00e8 infatti la lingua madre di circa il 90% dei residenti e costituisce la lingua ufficiale della citt\u00e0. Sono poi presenti una minoranza di anglofoni (circa il 4% della popolazione) e una piccola minoranza italiana di circa 1.500 abitanti (1% della popolazione).\nCuriosit\u00e0.\nLa citt\u00e0 di Sherbrooke \u00e8 stata scelta per essere uno dei principali luoghi di ambientazione della serie animata Martin Mystere, prodotta dalla compagnia francese Marathon Group e ispirata all'omonimo romanzo."}
{"id": "1908713", "revid": "1573940", "url": "https://it.wikipedia.org/wiki?curid=1908713", "title": "D\u0101r al-\u1e25arb", "text": "Secondo il fiqh (ma non la teologia), la Dar al-\u1e24arb, (); alla lettera \u201cdimora della guerra\u201d, \u00e8 il territorio esterno alla d\u0101r al-Isl\u0101m, abitato da non musulmani, che sono chiamati tecnicamente \"\u1e25arb\u012b\". Questi sono divisi in diverse categorie: \"k\u0101fir\" - politeisti (\"mushrik\") o apostati (\"murtadd\") - e \"kit\u0101b\u012b\" se appartenenti a una delle religioni monoteistiche (\"Ahl al-kit\u0101b\"). Nella \"D\u0101r al-Harb\", i dhimm\u012b (cristiani, ebrei, zoroastriani e fedeli di qualche altra religione (sabei, occasionalmente induisti), normalmente residenti in terra d'Islam a seguito di un patto detto dhimma) non godono pi\u00f9 della protezione e della libert\u00e0 di culto (derivanti dall'accordo della dhimma) di cui beneficiano nella d\u0101r al-Isl\u0101m."}
{"id": "1908715", "revid": "210951", "url": "https://it.wikipedia.org/wiki?curid=1908715", "title": "Comita II de Lacon-Serra", "text": ""}
{"id": "1908717", "revid": "320578", "url": "https://it.wikipedia.org/wiki?curid=1908717", "title": "Difetto dei cristalli", "text": ""}
{"id": "1908720", "revid": "28614230", "url": "https://it.wikipedia.org/wiki?curid=1908720", "title": "Dhimma", "text": ""}
{"id": "1908722", "revid": "339392", "url": "https://it.wikipedia.org/wiki?curid=1908722", "title": "La Principessa della Czarda", "text": ""}
{"id": "1908723", "revid": "17654", "url": "https://it.wikipedia.org/wiki?curid=1908723", "title": "Casa Musicale Sonzogno", "text": ""}
{"id": "1908732", "revid": "184835", "url": "https://it.wikipedia.org/wiki?curid=1908732", "title": "Mackenzie King", "text": ""}
{"id": "1908734", "revid": "729019", "url": "https://it.wikipedia.org/wiki?curid=1908734", "title": "Heckler &amp; Koch HK45", "text": "La Heckler &amp; Koch HK45 \u00e8 una pistola semiautomatica calibro .45 ACP prodotta dall'azienda tedesca Heckler &amp; Koch per il mercato statunitense.\nStoria.\nLa HK45 \u00e8 stata progettata per partecipare al programma militare Joint Combat Pistol; tale programma era stato indetto per selezionare una pistola calibro .45 ACP da fornire in dotazione alle forze armate degli Stati Uniti, al posto della Beretta M9 (9 mm Parabellum).\nIl programma \u00e8 stato sospeso nel 2006, ma la Heckler &amp; Koch ha deciso di rendere disponibile l'arma anche al mercato civile e paramilitare.\nCaratteristiche.\nLa Heckler &amp; Koch HK45 \u00e8 un'ulteriore evoluzione della USP, ed \u00e8 disponibile nelle stesse 10 varianti. Racchiude in s\u00e9 le migliori caratteristiche della USP, della P2000 e della P30, quali uno scorrimento maggiore del carrello, un'impugnatura ergonomica con scanalature per le dita, e la possibilit\u00e0 di intercambiare le parti esterne dell'impugnatura stessa secondo le proprie esigenze.\nLo spazio impegnato dall'impugnatura \u00e8 a scapito della capacit\u00e0 del caricatore: i colpi disponibili sono 10, contro i 12 della USP45.\nTra le altre caratteristiche vi sono le scanalature sul carrello, la slitta Picatinny al di sotto della canna per l'uso di accessori e la canna con rigatura poligonale per una migliore precisione di tiro.\nVarianti.\nTra le varianti della HK45 vi sono:"}
{"id": "1908735", "revid": "124294339", "url": "https://it.wikipedia.org/wiki?curid=1908735", "title": "Passante ferroviario di Catania", "text": "Il passante ferroviario di Catania (definito nei documenti come \"Nodo Catania\") \u00e8 una infrastruttura ferroviaria in corso di ammodernamento (raddoppio, nuove stazioni) e modifica (nuovo tracciato in sotterraneo) della tratta di attraversamento urbano della ferrovia Messina - Siracusa (che comprende la stazione centrale della citt\u00e0).\nA lavori ultimati permetter\u00e0 la realizzazione di un servizio ferroviario metropolitano tra Giarre Riposto - Carruba - Guardia Mangano Santa Venerina - Acireale - Acicastello (in progetto) - Cannizzaro - Catania Ognina - Catania Picanello - Catania Europa - Catania Centrale - Catania Duomo Porto (in progetto) - Catania San Cristoforo (in progetto) - Catania Acquicella - Catania Aeroporto Fontanarossa - Catania Bicocca, integrandosi con la metropolitana di Catania. Il 24 luglio 2017 venne inaugurato il tratto Catania Ognina-Catania Centrale di 2,6 km a doppio binario, di cui 1,4 km in galleria, con le nuove fermate di Catania Europa e Catania Ognina in superficie e Catania Picanello, inaugurata il 21 dicembre 2018, interamente in sotterraneo.\nIl 13 marzo 2021 \u00e8 stata aperta al traffico commerciale anche la nuova fermata di Catania Fontanarossa Aeroporto, a servizio dell\u2019omonimo scalo aeroportuale.\nLe origini progettuali.\nProdromi.\nIl progetto del passante ferroviario di Catania deriva dall'intervento di raddoppio del binario della ferrovia costiera jonica tra Messina e Catania e tra Catania e Bicocca il cui progetto, nato gi\u00e0 all'inizio degli anni sessanta, \u00e8 stato realizzato a tratte distanziato nel tempo e tutt'oggi non si \u00e8 ancora concluso. All'inizio degli anni sessanta venne raddoppiato il lungo viadotto degli \"Archi della Marina\", ampliata la stazione centrale di Catania ed elettrificata la tratta Messina-Catania. Successivamente vennero raddoppiate le tratte afferenti alla grande stazione terminale di Messina (Messina-Giampilieri) e tra Catania e Bicocca con l'esclusione della Galleria dell'Acquicella, della lunghezza di oltre un chilometro e della Galleria dell\u2019Ognina, il cui imbocco sud, a canna separata, venne realizzato solo per circa cento metri nel tratto sotto Piazza Europa. L'imbocco sud \u00e8 stato riutilizzato soltanto in seguito ai lavori del passante per la realizzazione del binario lato mare. Intorno agli anni settanta furono avviati i lavori di raddoppio del binario tra Fiumefreddo di Sicilia e Catania Ognina, nella quale i due binari continuarono a confluire in uno soltanto.\nProgetto.\nA met\u00e0 degli anni ottanta il raddoppio divenne operativo ma, permanendo il \"collo di bottiglia\" del binario semplice tra Catania Ognina e Catania Acquicella, alla fine del secolo scorso venne studiato un nuovo progetto stralciandolo da quello del raddoppio dell'intera ferrovia jonica (gi\u00e0 deliberato dal CIPE il 21 dicembre 2001, e pubblicato sulla G.U. n. 51/2002 in attuazione della legge n. 443/2001). Questo era stato inserito nel \"1\u00b0 Programma delle opere strategiche\" che includeva nel \"Corridoio plurimodale tirrenico - nord Europa\", tra i sistemi ferroviari, proprio l'asse ferroviario Salerno-Reggio Calabria-Palermo-Catania allo scopo di far fronte alle mutate esigenze di trasporto dell'area metropolitana catanese. Vennero individuate le direttrici di traffico e la loro consistenza determinando cos\u00ec il progetto in fase di attuazione che prevede l'istituzione di un sistema di trasporto definito \"comprensoriale\" tra Letojanni/Taormina e Lentini, di un servizio suburbano tra Acireale e Lentini e di tipo metropolitano tra Cannizzaro e Catania Bicocca quest'ultimo integrato nell'ambito dell'attuazione del progetto denominato \"Nodo Catania\" con le parti costruende e costruite della metropolitana di Catania.\nCostruzione.\nIl progetto affidato per l'esecuzione a RFI ed elaborato da Italferr S.p.A. dopo le molteplici approvazioni entr\u00f2 in fase attuativa con l'inizio dei lavori in sordina e con estrema lentezza. La consegna della tratta Catania Ognina-Catania Centrale, completa delle stazioni e a doppio binario, era prevista inizialmente per fine 2009; successivamente fu rinviata alla fine del 2012 ma ulteriori rallentamenti ne impedirono l'ultimazione. Alla fine del 2009 erano stati ultimati i lavori di scavo, realizzato sotto un'area densamente popolata, per 830 metri in sotterraneo e per ulteriori 420 metri a cielo aperto comprendenti la seconda \"Galleria Ognina\" e gli scavi preliminari delle nuove fermate di Picanello e Ognina. Il tratto \"Bivio Zurria\"-stazione di Catania Acquicella, compresa una nuova \"fermata Duomo\" avrebbe dovuto essere consegnato entro la fine del 2011 mentre l'intera opera comprendente l'interramento della stazione di Catania centrale avrebbe dovuto essere ultimata e in esercizio nel 2016; tale secondo tratto, anche a causa delle opposizioni al riguardo del tracciato previsto, \u00e8 fermo.\nIl 24 giugno 2017 \u00e8 stato inaugurato il doppio binario sul tratto Ognina-Catania Centrale e le nuove stazioni di Europa, Ognina e Picanello. Il servizio ferroviario in atto \u00e8 costituito dai servizi regionali di Trenitalia tra Giarre-Riposto e Catania Centrale in attesa del contratto di servizio tra la Regione siciliana e Trenitalia.\nL'intera linea ferroviaria \u00e8 gestita da RFI SpA, societ\u00e0 del gruppo Ferrovie dello Stato.\nDescrizione del piano definito \"Nodo Catania\".\nL'accordo n\u00ba 1/02 del 15 aprile 2002 prevedeva per il cosiddetto \"Nodo Catania\":\nGli interventi programmati a sud della Stazione Centrale subirono importanti modifiche in seguito all'opposizione del Comune di Catania, che per il passante propose un nuovo percorso sotto il porto, a sud degli Archi della Marina (privati della funzione di viadotto ferroviario) affiorante all'altezza di Catania Acquicella. In questo intervallo si dovrebbero realizzare due nuove stazioni (Catania Porto e Catania San Cristoforo) al posto della stazione prevista Duomo/Castello Ursino al termine occidentale degli Archi della Marina. Il tutto \u00e8 in attesa di approvazione da parte del Ministero delle Infrastrutture e dei Trasporti per procedere alla progettazione esecutiva.\nLa realizzazione della nuova fermata passeggeri \"Catania Aeroporto - Fontanarossa\" a servizio dell'aeroporto in corrispondenza del soppresso passaggio a livello di S. M. Goretti \u00e8 considerata provvisoria in attesa dei tempi lunghi della realizzazione della stazione definitiva del nodo di Fontanarossa per l'interscambio tra i diversi vettori, in corrispondenza del parcheggio scambiatore di Fontanarossa e di una fermata della metropolitana.\nLa stazione di Catania Centrale sar\u00e0 costruita interrata e passante in base alla \"Delibera del CIPE\" del 24 settembre 2004, n.45.\nIl raddoppio del tracciato esistente \u00e8 stato realizzato mediante la costruzione di gallerie separate (a doppia canna). La velocit\u00e0 di progetto \u00e8 85\u00a0km/h. Il regime di circolazione \u00e8 interamente automatico mediante distanziamento\nautomatico dei treni (BAB) con interfacciamento al Sistema di Comando e Controllo della tratta ferroviaria jonica.\nIl 19 dicembre 2010 fu attivato all'esercizio il tratto di binario tra Catania Ognina (nuova fermata) e Catania Centrale, che corre in una nuova galleria a canna singola, instradandovi tutti i treni della linea. Il vecchio percorso nella vecchia Galleria di Ognina fu interrotto all'esercizio per consentire l'esecuzione dei lavori di riadattamento e consolidamento. L'attivazione del doppio binario fra Catania Ognina e Catania Centrale insieme alle nuove stazioni di Europa ed Ognina \u00e8 avvenuta il 18 giugno 2017 mentre la stazione di Picanello \u00e8 stata inaugurata il 20 dicembre e aperta il 21 dicembre 2018.\nPercorso.\nDi seguito il percorso del passante ferroviario di Catania in relazione alla Metropolitana di Catania:"}
{"id": "1908736", "revid": "135224", "url": "https://it.wikipedia.org/wiki?curid=1908736", "title": "Picatinny rail", "text": ""}
{"id": "1908745", "revid": "86926576", "url": "https://it.wikipedia.org/wiki?curid=1908745", "title": "Scorano", "text": ""}
{"id": "1908747", "revid": "17654", "url": "https://it.wikipedia.org/wiki?curid=1908747", "title": "Il Tamerlano", "text": ""}
{"id": "1908748", "revid": "253269", "url": "https://it.wikipedia.org/wiki?curid=1908748", "title": "Amy Poehler", "text": "Biografia.\nNata a Burlington in Massachusetts, \u00e8 figlia degli insegnanti Eileen Frances Milmore e William Grinstead Poehler ed ha un fratello, Greg, che vive in Svezia.\nCarriera.\nDebutta nel 1998 sul canale Comedy Central in una trasmissione intitolata \"Upright Citizens Brigade\", che durer\u00e0 tre stagioni. Nel 2001 entra nel cast del \"Saturday Night Live\" e fa il suo esordio nella prima puntata andata in onda dopo l'11 settembre (ospite speciale della puntata fu Rudolph Giuliani). Far\u00e0 parte del cast principale dall'anno successivo e vi rimarr\u00e0 fino al 2008. La Poehler \u00e9 successivamente comparsa nello show in altre 13 puntate in qualit\u00e0 di conduttrice o come cameo. \nNel 2004 la Poehler rimpiazza Jimmy Fallon in qualit\u00e0 di conduttrice del \"Weekend Update\" a fianco di Tina Fey. Le due sono state le prime, e finora uniche, due donne a condurre il \"Weekend Update\" assieme. La coppia Poehler-Fey \u00e8 rimasta tale anche in molti sketch e in apparizioni fuori dall'SNL. Successivamente con l'abbandono della Fey ha condotto a fianco di Seth Meyers (2006-2008) e Horatio Sanz per un breve periodo nel 2005. La Poehler viene anche ricordata all'interno del \"Saturday Night Live\" per altri suoi personaggi, come l'imitazione di Hillary Clinton. Grazie alla sua pluriennale partecipazione al programma la Poehler \u00e8 stata candidata due volte al premio Emmy come miglior attrice di supporto in una commedia.\nDal 2009 al 2015 veste i panni di Leslie Knope, vice-direttrice del dipartimento della manutenzione dei parchi pubblici nella serie \"Parks and Recreation\" della quale \u00e8 anche produttrice. Per questo ruolo ha ricevuto diversi premi tra cui otto nomination al Premio Emmy come migliore attrice e miglior show, ha vinto il Golden Globe 2014 come miglior attrice protagonista in una commedia e ha vinto un Writers Guild of America Award per la miglior serie commedia.\nVita privata.\nHa sposato l'attore Will Arnett il 29 agosto 2003, con il quale ha avuto due figli; Archibald William Emerson \"Archie\" Arnett il 25 ottobre 2008 e Abel James Arnett il 6 agosto 2010. La coppia ha lavorato insieme in diverse occasioni, la Pohler \u00e8 infatti apparsa come guest star in \"Arrested Development\" e lo stesso ha fatto Arnett in \"Parks and Recreation\". Entrambi hanno anche preso parte del cast di doppiatori originali del film \"Mostri contro alieni\". Il 6 settembre 2012 i due hanno annunciato la fine del loro matrimonio.\nSuccessivamente si \u00e8 legata all'avvocato Benjamin Graf.\nDoppiatrici italiane.\nDa doppiatrice \u00e8 sostituita da:"}
{"id": "1908749", "revid": "196390", "url": "https://it.wikipedia.org/wiki?curid=1908749", "title": "La Candace, o siano Li veri amici", "text": ""}
{"id": "1908750", "revid": "287204", "url": "https://it.wikipedia.org/wiki?curid=1908750", "title": "GP2 Asia Series", "text": "La GP2 Asia Series \u00e8 stata una serie automobilistica di supporto alla GP2.\nStoria.\nLa nascita della serie fu ufficialmente annunciata durante il weekend del Gran Premio di Monaco 2007. L'organizzatore della GP2 Bruno Michel dichiar\u00f2 che: \nLo scopo della serie era quello di supportare la crescita dello sport motoristico in zone ove esso \u00e8 ancora poco diffuso. Vista la difficolt\u00e0 di promuovere eventi motoristici in Asia, ogni squadra era invitata a schierare almeno un pilota che non avesse un passaporto di un paese dell'Europa dell'Est e delle Americhe (Nord e Sud). Per alcuni casi dubbi, quali la Turchia e la Russia, si era deciso di non includere i piloti di questi paesi nella lista di quelli europei.\nLa prima stagione si tenne fra gennaio e aprile 2008, con cinque weekend di gara, composti da due gran premi ciascuno. Si corse sui tracciati della Speedcar Series, compresi eventi in Malesia e in Bahrain che erano volti a pubblicizzare i Gran Premi del campionato di Formula 1. Questa prima edizione, nel 2008, and\u00f2 al francese Romain Grosjean con 4 vittorie e 60 punti conquistati. Nonostante le premesse, nella prima stagione, quattro delle 13 squadre optarono per far scendere in pista due corridori non asiatici, con l'accordo che uno dei loro piloti sarebbe stato un \"ghost driver\" ovvero un \"pilota fantasma\", il quale non avrebbe ricevuto il premio in denaro per aver partecipato alla competizione.\nLa seconda e terza stagione si disputarono nella interstagione, fra un campionato della \"Main Series\" e un altro. Nel 2008-2009 la vittoria venne conquistata dal giapponese Kamui Kobayashi, mentre nel 2009-2010 da Davide Valsecchi. Gi\u00e0 in questa stagione il numero di gare venne fortemente ridotto, con soli 4 doppi appuntamenti, corsi su due soli tracciati, il circuito di Yas Marina e il circuito di Sakhir.\nLa quarta e ultima edizione, nel 2011, vide la cancellazione delle gare previste in Bahrain per i problemi politici del Paese e la loro sostituzione con un doppio appuntamento a Imola. La serie venne vinta dallo stesso pilota che si era aggiudicato la prima edizione, Romain Grosjean.\nNel luglio 2011 gli organizzatori comunicarono che la serie asiatica sarebbe stata conglobata nella serie principale, che quindi avrebbe previsto anche gare extraeuropee."}
{"id": "1908751", "revid": "34392", "url": "https://it.wikipedia.org/wiki?curid=1908751", "title": "Giuseppe Visconti Di Modrone", "text": ""}
{"id": "1908752", "revid": "34392", "url": "https://it.wikipedia.org/wiki?curid=1908752", "title": "San Bernoardo di Hildesheim", "text": ""}
{"id": "1908753", "revid": "34392", "url": "https://it.wikipedia.org/wiki?curid=1908753", "title": "San Bonaventura da Bagnoregio", "text": ""}
{"id": "1908762", "revid": "228587", "url": "https://it.wikipedia.org/wiki?curid=1908762", "title": "Nuoto ai Giochi della XXIX Olimpiade - 400 metri stile libero femminili", "text": "Record.\nPrima di questa competizione, il record del mondo (WR) e il record olimpico (OR) erano i seguenti.\nDurante l'evento sono stati migliorati i seguenti record:\nBatterie.\nSi sono svolte 6 batterie di qualificazione. Le prime 8 atlete si sono qualificate direttamente per la finale.\nDomenica 10 agosto\nFinale.\nLuned\u00ec 11 agosto"}
{"id": "1908763", "revid": "124123", "url": "https://it.wikipedia.org/wiki?curid=1908763", "title": "Jakov Sannikov", "text": "Esplor\u00f2, tra il 1800 e il 1812, le isole della Nuova Siberia. Nel 1800, Sannikov scopr\u00ec l'isola Stolbovoj, e nel 1805 esplor\u00f2 Faddeevskij (che di fatto fa parte dell'isola Kotel'nyj), e ne tracci\u00f2 una mappa. Tra il 1808 e il 1810, prese parte alla spedizione intrapresa da Matvej Matveevi\u010d Geden\u0161trom. Nel 1810, Sannikov attravers\u00f2 l'isola Nuova Siberia e un anno dopo esplor\u00f2 nuovamente Faddeevskij e scopr\u00ec la Terra di Bunge.\nSannikov riteneva che, oltre l'isola Kotel'nyj, ci fosse una vasta terra inesplorata. Quest'isola o arcipelago ipotizzato fu riconosciuto come Terra di Sannikov, e infine si rivel\u00f2 inesistente."}
{"id": "1908768", "revid": "587852", "url": "https://it.wikipedia.org/wiki?curid=1908768", "title": "Nuoto ai Giochi della XXIX Olimpiade - Staffetta 4x100 metri stile libero maschile", "text": "Record.\nPrima di questa competizione, il record del mondo (WR) e il record olimpico (OR) erano i seguenti.\nDurante l'evento sono stati migliorati i seguenti record:\nBatterie.\nSi sono svolte 2 batterie di qualificazione. Le prime 8 squadre si sono qualificate direttamente per la finale."}
{"id": "1908772", "revid": "74801", "url": "https://it.wikipedia.org/wiki?curid=1908772", "title": "Aimone di Savoia (1291-1343)", "text": "Ebbe il nome di \"Pacifico\" per la savia amministrazione dei suoi Stati e per le buone leggi emanate.\nOrigine.\nAimone, secondo lo storico francese Samuel Guichenon nel suo \"Histoire g\u00e9n\u00e9alogique de la royale maison de Savoie\", era il figlio maschio terzogenito di Amedeo V, Conte di Savoia, d'Aosta e di Moriana, e della sua prima moglie, Sibilla o Simona di Baug\u00e9, che sempre secondo la Samuel Guichenon era l'unica figlia del signore di Baug\u00e9 e della Bresse, Guido II di Baug\u00e9, mentre per quanto riguarda la madre tra gli storici non vi \u00e8 concordanza, ma fu Dauphine di Saint-Bonnet e non Beatrice del Monferrato, figlia di Guglielmo VI del Monferrato; la conferma che la madre di Sibilla fu Dauphine ci \u00e8 data da due documenti del \"Titres de la maison ducale de Bourbon\", il n\u00ba 595, in cui Dauphine (\"Dauphine dame de Saint-Bonnet\") si cita come la madre di Sibilla moglie di Amedeo di Savoia (\"mariage de sa fille Sibille avec Amed\u00e9e de Savoie\") e il documento n\u00ba 607, in cui Dauphine (\"Dauphine dame de Saint-Bonnet le Ch\u00e2teau, femme de Pierre de la Roue chevalier\") viene citata come madre di Sibilla (\"Sibille femme d\u00b4Amed\u00e9e de Savoie\"), la quale Dauphine, ancora secondo Samuel Guichenon, era figlia di Renato di Lavieu, Signore di Saint-Bonnet, di Miribel et di Jordaine (\"fille unique et h\u00e9riti\u00e8re de Ren\u00e9 de Lavieu, chevalier, seigneur de Saint-Bonnet et de Miribel et de Jordaine\") e della moglie (sa femme).\nAmedeo V di Savoia, secondo Samuel Guichenon, era il figlio maschio secondogenito di Tommaso II, signore del Piemonte, Conte di Savoia, d'Aosta e di Moriana, Conte di Fiandra e di Hainaut e della sua seconda moglie, Beatrice Fieschi, che era la terza figlia femmina di Teodoro Fieschi, conte di Lavagna, e della di lui consorte Simona de Volta di Capo Corso.\nBiografia.\nAimone nacque, il 15 dicembre 1291, nella piccola citt\u00e0 di Bourg, nella Bresse quando, il fratello primogenito Giovanni era morto e sepolto ad Altacomba, da alcuni anni.\nSempre prima della sua nascita, il suo prozio, il conte di Savoia Filippo I, benemerito della Chiesa cattolica, si era spento il 15 o il 16 agosto 1285 nel castello di Rossillon nel Bugey, tra Lione e Ginevra; Il necrologio delle \"Maurienne Chartes, Obituaire du Chapitre de Saint-Jean-de-Maurienne\" riporta la morte di Filippo (\"dni Philippi quondam comitis Sabaudie\") il 16 agosto (XVI Kal Sep.); suo padre, Amedeo gli succedette come Amedeo V.\nAll'inizio del 1294 sua madre Sibilla (\"Sibilla comitissa Sabaudi\u00e6, dominaque Baugiaci, uxor illustris viri domini Amedei comitis Sabaudi\u00e6\") fece testamento, che \u00e8 riportato nelle \"Preuves de l'Histoire g\u00e9n\u00e9alogique de la royale maison de Savoie\", in cui destina vari lasciti, tra cui il marito e ai cinque figli ancora in vita, tra cui Aimone (\"filio nostro Aymoni\"), ed a un figlio, che avrebbe dovuto partorire (\"illum quem gestamus in utero\").\nNel 1307 suo padre Amedeo V fece testamento, in cui dichiarava suo erede universale \"nel Contado di Savoja\" Edoardo, il maggiore dei figli maschi (\"Odorado suo figlio primogenito\"), e definiva anche i vari lasciti sia ai figli di primo letto, tra i quali Aimone (\"Aymone suo Secundogenito\") che eventuali di secondo letto (\"nascituri da Maria di Brabant, sua seconda Consorte\").\nSuo padre, Amedeo V, mor\u00ec nel 1323 mentre si trovava ad Avignone, per incontrare papa Giovanni XXII, per spingerlo a intraprendere una crociata a favore dell'impero bizantino, che stava soccombendo sotto gli attacchi dell'impero ottomano, ma per la stanchezza del viaggio, si ammal\u00f2 ed in pochi giorni mor\u00ec; anche Victor Flour de Saint-Genis, conferma che Amedeo, dopo aver raggiunto il re di Francia, Carlo IV ad Avignone, mor\u00ec poco tempo dopo, il 16 ottobre; le \"M\u00e9moires et documents publi\u00e9s par la Soci\u00e9t\u00e9 d'histoire et d'arch\u00e9ologie de Gen\u00e8ve - tome 9\" confermano la morte il 16 ottobre (\"XVII Kal Nov\") 1323 (m.ccc.xxiij), presso Avignone (\"apud Avinionem\"), di Amedeo (\"D. Amedeus comes Sabaudie\") che fu sepolto ad Altacomba (\"Altecombe\") (oggi rimangono solamente le pietre tombali del conte perch\u00e9 quando l'abbazia fu occupata dai giacobini, questi forzarono la sua tomba e distrussero i resti insieme a quelli di altri rappresentanti dei Savoia), e gli succedette il fratello maggiore di Aimone, Edoardo (\"Eduardus de Sabaudia ejus filius\").\nIn giovent\u00f9, Aimone aveva ricevuto una formazione ecclesiastica, servito la Chiesa ed era canonico nella cattedrale di Lione, come ci confermano gli storici francesi, Victor Flour de Saint-Genis e Jean Fr\u00e9zet.\nCos\u00ec lo descrive Paolo Giovio:\nMentre si preparava a seguire il re di Francia ad Avignone per incontrare papa Giovanni XXII, a Gentilly, suo fratello, Edoardo si ammal\u00f2 e improvvisamente mor\u00ec il 4 novembre 1329, all'et\u00e0 di 45 anni.\nAimone, che aveva preceduto il fratello ad Avignone, fu raggiunto dalla notizia della morte del fratello ed il vescovo di Ginevra gli annunci\u00f2 che gli stati generali della Savoia avevano stabilito che Aimone succedesse al fratello, in quanto Edoardo aveva lasciato una sola figlia, Giovanna.\nAimone, che non era mai stato ordinato sacerdote, accett\u00f2 e succedette ad Edoardo.\nGiovanna, come ricorda Jean Fr\u00e9zet, reclam\u00f2 per s\u00e9, ma inutilmente la successione al padre; e dopo che ebbe sposato il duca di Bretagna, Giovanni III, quest'ultimo sostenne le pretese di Giovanna sulla contea di Savoia e, rifiutando le proposte del conte di Savoia, Aimone, concluse un patto militare col Delfino del Viennois, Ghigo VIII de la Tour-du-Pin, per conquistare la contea; per\u00f2 gli Stati Generali della Savoia, applicando la Legge Salica, confermarono Aimone conte di Savoia, mentre un problema nel delfinato allontan\u00f2 la prospettiva della guerra.\nLa disputa tra Aimone e Giovanna and\u00f2 avanti ancora per alcuni anni e fu risolta nel 1339, quando Giovanna rinunci\u00f2 alle sue pretese in cambio di 6.000 Livres annuali, come ci viene confermato nel testamento di Aimone di Savoia.\nIl rapporto col delfinato fu conflittuale, in quanto Ghigo VIII, era sempre pronto a reclamare terre e castelli per s\u00e9; dopo aver combattuto per tre anni contro Ghigo VIII, Delfino di Vienne, dopo la morte di quest'ultimo, si arriv\u00f2 ad una tregua; Ghjgo VIII, nel 1333, all'assedio del castello di la Perri\u00e8re, presso Saint-Julien-de-Raz, colpito in pieno dal tiro di una balestra, mor\u00ec il giorno seguente e le sue truppe, dopo un assalto al castello, che port\u00f2 al massacro della guarnigione, si ritirarono.\nAimone avendo saputo che il successore di Ghigo era il fratello, Umberto barone di Faucigny, che si trovava nel regno di Napoli, decise per una tregua in attesa di Umberto, che apprezz\u00f2 la cosa, e, nel 1334, con la mediazione del re di Francia, Filippo VI di Valois, fu siglata la pace.\nIn quegli anni, anche il conte di Ginevra, Aimone III, si alle\u00f2 con Aimone riconoscendosi vassallo del conte di Savoia.\nRisorte le ostilit\u00e0 tra Francia ed Inghilterra, egli combatt\u00e9 in Fiandra per i Francesi in soccorso al re Filippo contro Edoardo III d'Inghilterra; nel 1339, invi\u00f2 delle truppe sotto il comando del cugino, Luigi II di Savoia-Vaud, poi, partecipando alla difesa di Tournai, durante l'assedio inglese e designato negoziatore di pace fra i due monarchi, riusc\u00ec ad Arras, nel 1340, a stabilire una tregua di due anni con Edoardo III.\nAimone, dopo essere rimasto vedovo, nel dicembre 1342, fu colpito da una improvvisa grave malattia e, prima di morire, in data 11 giugno 1343, redasse il suo testamento, in cui chiedeva di essere sepolto ad Altacomba (\"ecclesiam B. Mari\u00e6 de Alta-Comba\"), e ricordando di aver risolto definitivamente, con il sigillo del re di Francia, il problema della successione nella contea di Savoia, dichiarava suoi eredi i tre figli legittimi, ancora in vita Bianca (\"filiam suam Blanchiam\"), Giovanni (\"Joannem eius filium secundo genitum\") e Amedeo (Amedeum filium suum primogenitum).\nAimone mor\u00ec il 22 giugno 1343 a Montm\u00e9lian e fu sepolto presso l'Abbazia di Altacomba; oggi vi sussistono le sole pietre tombali del conte, quando l'abbazia fu occupata dai giacobini che forzarono la sua tomba e distrussero i resti, insieme a quelli di altri rappresentanti Savoia.\nAd Aimone succedette il figlio maschio primogenito, Amedeo, come Amedeo VI, di circa 10 anni, sotto la reggenza del cugino, Luigi II di Savoia-Vaud.\nDiscendenza.\nAimone aveva sposato il 1\u00ba maggio 1330, Violante (o Iolanda) di Monferrato (\u20201342), figlia di Teodoro I del Monferrato, principe di Bisanzio e marchese del Monferrato, e Argentina Spinola, figlia di Opizzino Spinola, Capitano del Popolo di Genova e di Violante di Saluzzo; il contratto di matrimonio \u00e8 presente nelle \"Preuves de l'Histoire g\u00e9n\u00e9alogique de la royale maison de Savoie\".\nAimone da Violante ebbe cinque figli:\nAimone inoltre, da alcune amanti di cui non si conoscono n\u00e9 i nomi n\u00e9 gli ascendenti ebbe diversi figli al di fuori del matrimonio:"}
{"id": "1908775", "revid": "1371684", "url": "https://it.wikipedia.org/wiki?curid=1908775", "title": "Tiro con l'arco ai Giochi della XXIX Olimpiade - Squadre maschile", "text": "Hanno partecipato 12 squadre.\nRound di qualificazione.\nLa classifica a squadre \u00e8 la semplice somma dei punti ottenuti dai 3 arcieri per nazione durante il round di qualificazione per la gara individuale (dettagli)."}
{"id": "1908776", "revid": "1149807", "url": "https://it.wikipedia.org/wiki?curid=1908776", "title": "Five Record", "text": "La Five Record \u00e8 stata una casa discografica italiana attiva durante gli anni ottanta. Nel 1991 ha cambiato il proprio nome in RTI Music.\nStoria.\nVenne fondata nel 1981 da Silvio Berlusconi ed era di propriet\u00e0 della Fininvest, con sede a Cologno Monzese. Molti artisti che pubblicarono i propri dischi con questa etichetta nello stesso periodo lavoravano anche per l'azienda televisiva di Berlusconi. Nacque infatti originariamente per commercializzare le canzoni delle sigle televisive dei programmi delle reti Fininvest (cartoni animati, variet\u00e0, quiz, soap opera e telenovelas), e in breve tempo mise sotto contratto anche alcuni nomi storici della canzone italiana bisognosi di un rilancio come Gino Paoli, Iva Zanicchi o Bruno Lauzi, ma anche Drupi, Patty Pravo, Maurizio Vandelli degli ormai sciolti Equipe 84, e nell'ultimo periodo di esistenza anche alcuni nomi esordienti specialmente come interpreti di sigle per le telenovelas ispano-americane (Valentina Gautier, Andrea Monteforte, il noto attore argentino Carlos Mata). Tra gli altri artisti che incisero per l'etichetta ci furono I Nuovi Angeli, Mal dei Primitives, Wilma Goich, Lorella Cuccarini, i Bee Hive con la voce italiana solista di Enzo Draghi, Manuel De Peppe, nonch\u00e9 il trio Ro.Bo.T. che proprio dalla met\u00e0 degli anni ottanta fino ai primi anni novanta quando l'etichetta cess\u00f2 di esistere, pubblicava in esclusiva registrazioni su 45 giri o musicassette di medley misti di vari pezzi italiani e stranieri totalmente mixati e ri-arrangiati dai tre, che si esibivano in diverse trasmissioni televisive andate in onda su Canale 5 proprio in quegli anni. Le artiste di maggior successo furono Cristina D'Avena, con quasi 6 milioni di copie vendute in oltre trentacinque anni di carriera e Sabrina Salerno, con pi\u00f9 di 20 milioni di dischi venduti in tutto il mondo. Altri personaggi televisivi che hanno inciso per l'etichetta sono Lorella Cuccarini, Francesco Salvi e Giorgio Faletti. Alcuni cantanti emergenti, divenuti poi giornalisti, che hanno inciso per la Five sono Paolo Poggio (corista nel Piccolo Coro dell'Antoniano) e Francesco Mincone (corista nei Piccoli Cantori di Milano).\nNel 1991 la Five Record ha cambiato nome, divenendo RTI Music.\nElenco dei dischi pubblicati.\nLa datazione \u00e8 basata sull'etichetta riportata sul disco, o sul vinile o, infine, sulla copertina; qualora nessuno di questi elementi avesse una datazione, ci si \u00e8 basati sulla numerazione del catalogo; se esistenti, sono riportati oltre all'anno il mese e il giorno.\nAl contrario degli album singoli (la cui numerazione inizia per 13), gli album doppi hanno come numeri iniziali 14. \nAlcuni dischi sono stati denominati come Pop Corn/Five record, col codice di numerazione PC 26.\nNel 1991, raggiunto come numero di catalogo FM 13699 non si pot\u00e9 continuare con la numerazione progressiva perch\u00e9 si sarebbero replicati i numeri di catalogo gi\u00e0 usati in precedenza; si scelse quindi una numerazione differente fino al 1993, anno a cui risalgono le ultime pubblicazioni in vinile dell'etichetta, in contemporanea alla sua definitiva trasformazione in RTI Music."}
{"id": "1908777", "revid": "2134764", "url": "https://it.wikipedia.org/wiki?curid=1908777", "title": "Dennis Lawrence", "text": "Carriera.\nClub.\nIl 5 febbraio 2001 ha firmato per il , club con cui esord\u00ec il 17 marzo 2001 come centravanti.\nVinse il premio di \"Giocatore dell'anno\" al nella stagione 2003-2004.\nNazionale.\nHa esordito con la Nazionale trinidadense durante le Qualificazioni al campionato mondiale di calcio 2002.\nHa segnato il gol partita al 49' nella vittoria per 1-0 sul Bahrain durante le qualificazioni per Germania 2006. Allo scoccare del cinquantesimo minuto, sigla il gol da un corner sulla sinistra e consegna la sua nazionale al mondiale\nAllenatore.\nNel febbraio 2017 viene nominato commissario tecnico nella nazionale di calcio di Trinidad e Tobago in sostituzione del dimissionario Tom Saintfiet."}
{"id": "1908778", "revid": "486946", "url": "https://it.wikipedia.org/wiki?curid=1908778", "title": "Aeroporto di Mosca-\u0160eremetevo", "text": ""}
{"id": "1908780", "revid": "1964823", "url": "https://it.wikipedia.org/wiki?curid=1908780", "title": "Paul Bocuse", "text": "Biografia.\nFiglio unico di Georges Bocuse (1901-1959) e di Irma Roulier (1905-1982), proveniva da un'antica famiglia di cuochi risalente al XVII secolo.\nPer lui la cucina fu un'autentica ragione di vita: la innov\u00f2 dando origine, con un gruppo di altri cuochi francesi, al \"fenomeno\" della \"Nouvelle cuisine\".\nCon l'edizione della Guida Michelin 2015, \u00e8 stato l'unico Chef ad essere riuscito a mantenere 3 stelle, la valutazione massima della guida, consecutivamente per 50 anni per il suo ristorante di Collonges-au-Mont-d'Or, che aveva ereditato dal nonno paterno Joseph Bocuse (1869-1942) e che verr\u00e0 poi unito all\"'H\u00f4tel du Pont\", di propriet\u00e0 dei nonni materni, Francois Roulier e Francoise Chambon, situato a 400 metri di distanza. Nel 1936, i genitori si installarono all'interno dell'hotel che divenne \"L\u2019Auberge du Pont\", dove il piccolo Paul avrebbe in seguito mosso i primi passi nel campo della cucina.\nNel 1946 spos\u00f2 Raymonde Duvert: la coppia ebbe nel 1947 una figlia, Fran\u00e7oise, divenuta poi moglie del celebre pasticciere Jean-Jacques Bernachon.\nNel 1969 gli nacque un figlio maschio, J\u00e9r\u00f4me, riconosciuto tale da lui solo molti anni dopo. La madre di J\u00e9r\u00f4me era direttrice di una clinica. J\u00e9r\u00f4me, avvicinatosi in seguito al padre, svolger\u00e0 la sua stessa professione per poi prendere le redini dei ristoranti americani della catena Bocuse.\nPaul Bocuse mor\u00ec a 91 anni, il 20 gennaio 2018, per le complicazioni della malattia di Parkinson, nella casa dove era nato."}
{"id": "1908781", "revid": "122432319", "url": "https://it.wikipedia.org/wiki?curid=1908781", "title": "Susanna di Roma", "text": "Agiografia.\nPoco si conosce sulla vita e sul martirio di questa santa. \nLa leggendaria \"Passio\" di santa Susanna, redatta nel VI secolo, che ne descrive il martirio, la vorrebbe parente sia dell'imperatore Diocleziano sia di papa Caio. \nNel 294 Diocleziano avrebbe ordinato la decapitazione di sua nipote Susanna, perch\u00e9 fervente cristiana e perch\u00e9 aveva rifiutato di rompere il suo voto di castit\u00e0 e di andare sposa a Massimiliano Galerio, suo figlio adottivo. La condanna fu eseguita l'11 agosto del 294 nella stessa casa della martire.\nIl papa Gaio, che abitava accanto, ne inizi\u00f2 la commemorazione liturgica e dichiar\u00f2 la casa di Susanna titolo stazionario (da \"Enciclopedia Cattolica\", Citt\u00e0 del Vaticano, 1949).\nCulto.\nSerena, moglie dello stesso Imperatore, anch'ella cristiana, fece trasportare il corpo della nipote nelle catacombe di Santa Felicita, raccolse il sangue della martire e non soltanto lo conserv\u00f2 quale preziosa reliquia, ma sugger\u00ec agli altri cristiani la devozione verso questa santa martire. \nPapa Caio diede inizio al culto di santa Susanna all'alba del giorno successivo alla decapitazione, celebrando la messa sul luogo del martirio. Susanna fu associata nel culto a papa Caio, perch\u00e9 il \"titulus\", o chiesa titolare dedicato al pontefice, fu connesso al culto della santa nipote. La tradizione ricorda inoltre, come martire, anche suo padre Gabino, cui a Roma era un tempo dedicata una chiesa e che spesso \u00e8 anch'egli associato a papa Caio nel culto alla santa. \nIl \"Martyrologium Hieronymianum\" la colloca all'11 agosto. \nDal 595 a Roma vi \u00e8 una chiesa a lei dedicata ed \u00e8 patrona e protettrice di Torre Santa Susanna, in provincia di Brindisi, nella diocesi di Oria, dove il culto ha radici profonde e secolari, da collocare nel periodo in cui i soldati romani custodivano il Castello e le torri gi\u00e0 esistenti in tale paese sin dal 294, anno della morte di Susanna, e per mantenere vivo il suo ricordo posero l'immagine della santa in una torre e la dipinsero in un affresco nell'antica chiesa. Il suo culto a Torre Santa Susanna \u00e8 tuttora forte e sentito, tanto da vantare un'antica statua lignea in mezzo busto, varie reliquie, un'antica tela raffigurante la Vergine Maria Assunta tra i santi Nicola e Susanna, custodite nella Chiesa Matrice, e un obelisco (Colonna di Santa Susanna), collocato al centro del paese, alto circa 12 metri in tufo locale, mentre la statua della santa in pietra leccese posta su di esso, \u00e8 alta circa 2 metri e mezzo. L'obelisco fu eretto nel 1837 per volere dei cittadini Torresi, dopo essere scampati ad una epidemia di colera che aveva decimato le popolazioni dei paesi limitrofi."}
{"id": "1908784", "revid": "1573940", "url": "https://it.wikipedia.org/wiki?curid=1908784", "title": "IJburg", "text": "IJburg \u00e8 un quartiere residenziale nella parte est di Amsterdam, al 2014 in fase di ampliamento e costruzione. Si trova nel lago IJ, su alcune isole artificiali create appositamente sul lago. Dal punto di vista amministrativo, dal 2010 IJburg fa parte del quartiere Zeeburg di Amsterdam.\nStoria.\nNel 1965 gli architetti Van den Broek e Bakema progettarono una citt\u00e0 sul Lago IJ che doveva ospitare 350.000 abitanti, la maggior parte dei quali provenienti da Amsterdam. Ma a quell'epoca fu scelta un'altra strategia, costringendo gli abitanti di Amsterdam a spostarsi verso aree urbane in espansione come Purmerend, Hoorn e Almere. Inoltre a sud di Amsterdam fu costruito il Bijlmermeer e fu allargato il Diemen.\nNegli anni '80 ci fu un cambiamento politico e si cercarono aree edificabili pi\u00f9 vicine alla citt\u00e0. Visto che Amsterdam \u00e8 situata tra Schiphol e riserve naturali come il Bovenkerkerpolder e il Landelijk Noord, l'unico sito edificabile era il Nieuw-Oost (Nuovo Est).\nNel 1996 l'amministrazione cittadina decise di costruire il nuovo quartiere. Gli oppositori del piano richiesero un referendum, sostenendo che l'impatto ambientale poteva essere negativo per il Lago IJ. Il referendum fu tenuto il 19 marzo 1997. La maggioranza dei votanti si espresse contro il progetto, ma il quorum non fu raggiunto e cos\u00ec fu possibile iniziare la costruzione.\nIsole.\nIJburg consiste di alcune isole artificiali costruite nel Lago IJ: Steigereiland, Haveneiland e Rieteilanden. La Fase 1 del progetto consisteva nella costruzione e l'edificazione di queste 3 isole. In futuro saranno costruite altre 4 isole: Centrumeiland, Middeneiland, Strandeiland e Buiteneiland. Il progetto iniziale prevedeva un totale di 10 isole, ma una decisione della Corte Amministrativa Suprema ha rimandato la costruzione delle altre isole e ha annullato la licenza edilizia della Fase 2 per insufficiente valutazione d'impatto ambientale.\nLa principale via di comunicazione di ILburg \u00e8 l'IJburglaan (Viale IJburg), che collega le isole. C`\u00e8 anche una linea tranviaria che collega le isole alla citt\u00e0 e alla Stazione Centrale di Amsterdam (linea 26, la linea tranviaria pi\u00f9 moderna di Amsterdam e l'unica su cui \u00e8 permesso salire a bordo con biciclette non pieghevoli).\nResidenti.\nI primi residenti si sono trasferiti nelle loro abitazioni sull'isola Rieteiland nel novembre del 2002. In seguito si sono trasferiti i proprietari delle case e degli appartamenti sulle isole Haveneiland e Steigereiland. La Fase 1 della costruzione ha subito dei ritardi e ci\u00f2 significa che IJburg probabilmente non sar\u00e0 completato nel 2012 come previsto.\nA lavori ultimati, nel quartiere ci saranno 18.000 case, 45.000 abitanti e 12.000 posti di lavoro. Inoltre sono previste scuole e negozi, centri per il tempo libero, ristoranti, una spiaggia e un cimitero.\nPonti.\nIJburg si trova nel IJ Lake, quindi sono necessari molti ponti. Il primo ponte che \u00e8 stato costruito, l'Enne\u00fcs Heermabrug, o \"Brug 2001\" (ponte 2001) nel sistema di numerazione di Amsterdam, collega le due isole Zeeburgereiland e Steigereiland. Attualmente questo ponte \u00e8 la via principale che porta a IJburg ed \u00e8 anche attraversato dal tram. Il ponte, progettato dall'architetto inglese Nicholas Grimshaw, \u00e8 stato costruito nel 2000 e, con le sue due campate di 75 metri, \u00e8 uno dei ponti pi\u00f9 grandi di Amsterdam.\nBrug 2002 (ponte 2002) \u00e8 stato progettato dallo stesso architetto ed \u00e8 una versione pi\u00f9 piccola di Brug 2001. Questo ponte collega le isole Steigereiland e Haveneiland. Anche questo ponte \u00e8 attraversato dal tram.\nI pedoni e i ciclisti di IJburg hanno un ponte a parte che li collega a Ooster Ringdijk e Watergraafsmeer: si tratta del ponte Nesciobrug, la cui estremit\u00e0 meridionale termina in un'ampia pista ciclabile a spirale. Il nome deriva dallo scrittore Fritz Gr\u00f6nloh, il cui pseudonimo era Nescio (in latino \"io non so\")."}
{"id": "1908785", "revid": "80339", "url": "https://it.wikipedia.org/wiki?curid=1908785", "title": "Bandiera della Chuvashia", "text": ""}
{"id": "1908786", "revid": "697352", "url": "https://it.wikipedia.org/wiki?curid=1908786", "title": "Santa Susanna", "text": ""}
{"id": "1908787", "revid": "171091", "url": "https://it.wikipedia.org/wiki?curid=1908787", "title": "Filiberto Frescot", "text": "Fu senatore del Regno d'Italia nella XVI legislatura.\nBiografia.\nFiglio di Jean-Baptiste Frescot e di Charlotte Balzet, nacque a Pont-Saint-Martin il 18 febbraio 1827.\nLaureatosi in ingegneria all'Universit\u00e0 di Torino, si diede all'attivit\u00e0 politica nelle file della Sinistra. \nDal 1860 al 1911 fu Consigliere della Provinciale di Torino e dal 1889 al 1894 fu Presidente della Deputazione provinciale di Torino (1889-1894)\nDal 1870 al 1882 fu deputato alla Camera dei Deputati del Regno d'Italia (legislature XI, XII, XIII e XIV), venendo eletto nel Collegio di Aosta\nIl 26 gennaio 1889 fu nominato da Umberto I Senatore del Regno.\nCapo dell'ufficio progetti della SFAI, Societ\u00e0 per le Ferrovie dell'Alta Italia, nel 1884 fece costruire nelle officine di Torino una locomotiva innovativa, la prima con rodiggio 2.3.0, potenza di 650 cavalli e velocit\u00e0 massima di 80\u00a0km/h. Numerata 1181 fu dedicata a Vittorio Emanuele II e costruita poi in 54 esemplari; venne poi immatricolata dalle Ferrovie dello Stato come Gr. 650. La locomotiva \u00e8 ora simbolo del Museo Ferroviario Piemontese; il logo scelto infatti rappresenta la locomotiva dell'ing. Filiberto Frescot.\n inaugurato nel 1905. \nFu collezionista d'arte e mecenate, venne eletto presidente della giuria di diverse esposizioni dei pittori impressionisti a Parigi. Alcuni dipinti della collezione di Frescot andarono dispersi dai suoi parenti, alcuni dei quali emigrarono negli USA, a New York, mentre altri dipinti, della ex collezione di Filiberto Frescot, sono stati ritrovati a Torino; tra questi \"La belle \u00ecle\" di Camille Pissarro, opera inedita su cartone litografico, firmata, datata e siglata col marchio dell'Associazione \"La pelle dell'Orso\"."}
{"id": "1908789", "revid": "287204", "url": "https://it.wikipedia.org/wiki?curid=1908789", "title": "Scherma ai Giochi della XXIX Olimpiade - Fioretto individuale femminile", "text": "Hanno partecipato 41 atlete; si \u00e8 svolto un turno preliminare per ridurre le atlete a 32."}
{"id": "1908795", "revid": "767487", "url": "https://it.wikipedia.org/wiki?curid=1908795", "title": "Reel Big Fish", "text": "I Reel Big Fish sono un gruppo ska punk proveniente dalla contea di Orange, California.\nStoria.\nI Reel Big Fish si formano nel 1992 a Huntington Beach, California. La formazione originaria comprende il frontman Aaron Barrett (voce, chitarra), Dan Regan (trombone), Matt Wong (basso) e numerosi altri musicisti pi\u00f9 o meno stabili tra cui Andrew Gonzales (batteria) e Tavis Werts (tromba).\nIl primo album, l'autoprodotto \"Everything Sucks\" (1996), contenente le versioni demo di molte delle canzoni pi\u00f9 note, permette alla band di ottenere un certo riconoscimento presso l'ambiente underground e li porta in breve tempo a stipulare il primo contratto discografico con la \"Mojo Records\"; un sodalizio destinato a durare diversi anni e che permetter\u00e0 ai Reel Big Fish di raggiungere la notoriet\u00e0 anche a livello internazionale.\nCon la partecipazione del nuovo trombettista Scott Klopfenstein, entrato in pianta stabile nel gruppo a partire dal 1995, i Reel Big Fish pubblicano il loro primo vero album di studio: \"Turn the Radio Off\", datato 1997. L'album permette al gruppo di farsi conoscere non solo agli appassionati del genere ma anche al grande pubblico con singoli come \"Sell Out\", \"Beer\" e \"She Has a Girlfriend Now\", i quali cominciano ad essere passati anche dai canali musicali pi\u00f9 generalisti, ad esempio MTV, e permettono ai Reel Big Fish di fare la prima apparizione nelle classifiche ufficiali.\nL'album successivo, \"Why do They Rock so Hard?\" (1998), pur essendo tra i preferiti dai fan, non ottiene un clamoroso successo commerciale, complice la parabola discendente del revival ska tra il pubblico pi\u00f9 generalista.\nNel 2002, dopo alcuni cambi di formazione, i Reel Big Fish pubblicano il loro terzo album di studio: \"Cheer Up!\". In questo lavoro la vena ska viene quasi del tutto abbandonata in favore di sonorit\u00e0 pi\u00f9 rock, un cambiamento inaspettato che provoca una vera spaccatura tra i fan. In seguito Barrett dir\u00e0 di essersi sentito costretto a scrivere canzoni diverse dalle precedenti nel tentativo di rimettere in carreggiata il rapporto, ormai logorato, tra il gruppo e la sua etichetta, la Mojo/Jive Records, da cui poi il gruppo si staccher\u00e0 dopo la pubblicazione del quarto album, \"We're Not Happy \u2018Til You're Not Happy\", del 2005.\nIn qualche modo rivitalizzati dalla riconquistata indipendenza, i Reel Big Fish (ora con John Christianson alla tromba e Ryland Steen alla batteria) pubblicano nel 2006 il loro primo (se si eccettua il DVD, \"The Show Must Go Off!\", del 2003) doppio album dal vivo, \"Our Live Album is Better than Your Live Album\" e nel 2007 un album, \"Monkeys for Nothin' and the Chimps for Free\" che riflette il desiderio di tornare alle origini sia con nuove canzoni sia con alcuni rifacimenti di vecchi demo di \"Everything Sucks\".\nNel giugno dello stesso anno, poco prima della release ufficiale dell'ultimo lavoro, Matt Wong, lo storico bassista della band, annuncia ai fan la decisione di lasciare il gruppo per motivi familiari. Viene sostituito da Derek Gibbs, il quale aveva gi\u00e0 collaborato con il frontman Barret in un progetto parallelo intitolato \"The Forces Of Evil\".\nI Reel Big Fish hanno pubblicato il loro ultimo album di studio il 31 luglio 2012, ovvero \"Candy Coated Fury\".\nI Reel Big Fish, durante la loro carriera, hanno partecipato a diverse tappe del Vans Warped Tour, compresa l'ultima edizione del 2008, ed hanno collaborato con svariati gruppi della scena ska-punk statunitense, tra i quali gli \"Zolof the Rock &amp; Roll Destroyer\" e i Save Ferris. Particolarmente intensa \u00e8 anche l'attivit\u00e0 live, sia come \"headliner\" che a fianco di band quali Less Than Jake e MxPx: il gruppo \u00e8 infatti impegnato in tour per gran parte dell'anno, con concerti in America, Europa (hanno avuto occasione di passare pi\u00f9 volte anche dall'Italia) e Australia."}
{"id": "1908796", "revid": "287204", "url": "https://it.wikipedia.org/wiki?curid=1908796", "title": "Badminton ai Giochi della XXIX Olimpiade", "text": ""}
{"id": "1908799", "revid": "1568601", "url": "https://it.wikipedia.org/wiki?curid=1908799", "title": "Kn\u00fakurin", "text": "Kn\u00fakurin \u00e8 una montagna alta 589 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908800", "revid": "1005847", "url": "https://it.wikipedia.org/wiki?curid=1908800", "title": "Kaldbakskambur", "text": "Kaldbakskambur \u00e8 una montagna alta 588 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908802", "revid": "1543377", "url": "https://it.wikipedia.org/wiki?curid=1908802", "title": "Tindur (Streymoy)", "text": "Tindur \u00e8 una montagna alta 579 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908803", "revid": "1543377", "url": "https://it.wikipedia.org/wiki?curid=1908803", "title": "Fjalli\u00f0 Litla", "text": "Fjalli\u00f0 Litla \u00e8 una montagna alta 572 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908804", "revid": "188323", "url": "https://it.wikipedia.org/wiki?curid=1908804", "title": "Piaggio Zip SP", "text": ""}
{"id": "1908805", "revid": "22475", "url": "https://it.wikipedia.org/wiki?curid=1908805", "title": "M\u00fdlingur", "text": "M\u00fdlingur \u00e8 una montagna alta 564 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908806", "revid": "1543377", "url": "https://it.wikipedia.org/wiki?curid=1908806", "title": "Sti\u00f0jafjall", "text": "Sti\u00f0jafjall \u00e8 una montagna alta 547 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908807", "revid": "188323", "url": "https://it.wikipedia.org/wiki?curid=1908807", "title": "Piaggio Zip FR", "text": ""}
{"id": "1908808", "revid": "599013", "url": "https://it.wikipedia.org/wiki?curid=1908808", "title": "Sandfelli", "text": "Il termine Sandfelli pu\u00f2 riferirsi a:"}
{"id": "1908810", "revid": "188323", "url": "https://it.wikipedia.org/wiki?curid=1908810", "title": "Piaggio Zip Disc", "text": ""}
{"id": "1908814", "revid": "646859", "url": "https://it.wikipedia.org/wiki?curid=1908814", "title": "Degna di Roma", "text": "Agiografia.\nQuasi nulla si conosce di questa martire cristiana. Avrebbe subito il martirio con la compagna di fede Merita, ma i loro nomi sembrano ricavati dalla fede popolari sulla base di iscrizioni funerarie romane.\nI loro corpi e le rispettive lapidi furono infatti recuperate nelle catacombe di Commodilla senza altra indicazione sulle loro vicende terrene. I suoi resti insieme a quelli di Merita vennero traslati nella chiesa di San Marcello al Corso durante il pontificato di papa Paolo I.\nCulto.\nLa santa non \u00e8 ascritta nell'attuale Martirologio romano (ed. 2004).\nA Roma, nella chiesa di San Marcello al Corso, nella seconda cappella a destra dell'ingresso, si pu\u00f2 ammirare il dipinto ad olio che ritrae il \"Martirio di santa Degna e di santa Merita\"."}
{"id": "1908815", "revid": "1543377", "url": "https://it.wikipedia.org/wiki?curid=1908815", "title": "Konufelli", "text": "Konufelli \u00e8 una collina alta 491 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908817", "revid": "1543377", "url": "https://it.wikipedia.org/wiki?curid=1908817", "title": "Murufelli", "text": "Murufelli \u00e8 una montagna alta 479 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908818", "revid": "1568601", "url": "https://it.wikipedia.org/wiki?curid=1908818", "title": "G\u00e1safelli (Bor\u00f0oy)", "text": "G\u00e1safelli \u00e8 un rilievo alto 461 metri sul mare situato sull'isola di Bor\u00f0oy, nell'arcipelago delle Isole F\u00e6r \u00d8er, in Danimarca."}
{"id": "1908820", "revid": "1543377", "url": "https://it.wikipedia.org/wiki?curid=1908820", "title": "Rossafelli", "text": "Rossafelli \u00e8 una montagna alta 453 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908821", "revid": "281779", "url": "https://it.wikipedia.org/wiki?curid=1908821", "title": "Teoria di Dalton", "text": ""}
{"id": "1908822", "revid": "1568601", "url": "https://it.wikipedia.org/wiki?curid=1908822", "title": "Vatnfelli", "text": "Vatnfelli \u00e8 una montagna alta 429 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908824", "revid": "1543377", "url": "https://it.wikipedia.org/wiki?curid=1908824", "title": "Ytriheyggjur", "text": "Ytriheyggjur \u00e8 una montagna alta 425 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908825", "revid": "307923", "url": "https://it.wikipedia.org/wiki?curid=1908825", "title": "Fjalli\u00f0 (Streymoy)", "text": "Fjalli\u00f0 \u00e8 una montagna alta 417 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908826", "revid": "110157", "url": "https://it.wikipedia.org/wiki?curid=1908826", "title": "Heimariheyggjur", "text": "Heimariheyggjur \u00e8 una montagna alta 409 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908827", "revid": "1568601", "url": "https://it.wikipedia.org/wiki?curid=1908827", "title": "G\u00e1safelli (Haldarsv\u00edk)", "text": "\"'G\u00e1safelli\" \u00e8 una montagna alta 399 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908829", "revid": "1568601", "url": "https://it.wikipedia.org/wiki?curid=1908829", "title": "\u00c1rndalsfjall", "text": "\u00c1rndalsfjall \u00e8 una montagna alta 382 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908830", "revid": "24823", "url": "https://it.wikipedia.org/wiki?curid=1908830", "title": "Lambafelli", "text": "Lambafelli \u00e8 una montagna alta 366 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908831", "revid": "110157", "url": "https://it.wikipedia.org/wiki?curid=1908831", "title": "Kirkjub\u00f8reyn", "text": "Kirkjub\u00f8reyn \u00e8 una montagna alta 351 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908832", "revid": "1568601", "url": "https://it.wikipedia.org/wiki?curid=1908832", "title": "Reyni\u00f0", "text": "Reyni\u00f0 \u00e8 una montagna alta 349 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908833", "revid": "1568601", "url": "https://it.wikipedia.org/wiki?curid=1908833", "title": "L\u00f3mfelli", "text": "L\u00f3mfelli \u00e8 una montagna alta 345 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908834", "revid": "110157", "url": "https://it.wikipedia.org/wiki?curid=1908834", "title": "H\u00fasareyn", "text": "H\u00fasareyn \u00e8 una montagna alta 345 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908835", "revid": "110157", "url": "https://it.wikipedia.org/wiki?curid=1908835", "title": "Kirkjub\u00f8kambur", "text": "Kirkjub\u00f8kambur \u00e8 una montagna alta 306 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908836", "revid": "599013", "url": "https://it.wikipedia.org/wiki?curid=1908836", "title": "Grega Benedik", "text": "In seguito alla dissoluzione della Jugoslavia, nel 1991 ha assunto la nazionalit\u00e0 slovena.\nBiografia.\nSlalomista puro originario di \u017dirovnica, Grega Benedik ottenne il primo risultato di rilievo in Coppa del Mondo il 4 gennaio 1981 a Ebnat-Kappel in Svizzera giungendo decimo in combinata. Partecip\u00f2 ai XIV Giochi olimpici invernali di , senza concludere la gara.\nDopo alcuni anni interlocutori nel 1987 fu 14\u00ba ai Mondiali di Crans-Montana e, il 21 marzo, ottenne l'unica vittoria di carriera (nonch\u00e9 unico podio) in Coppa del Mondo, a Sarajevo.\nConvocato per i XV Giochi olimpici invernali di in Canada concluse al 9\u00ba posto lo slalom speciale. Partecip\u00f2 ai Mondiali di Vail dell'anno seguente, negli Stati Uniti, piazzandosi 8\u00ba sempre tra i pali stretti. Il 12 marzo 1990 ottenne l'ultimo piazzamento della sua attivit\u00e0 agonistica nello slalom speciale di S\u00e4len in Svezia, chiuso al 15\u00ba posto.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSL = slalom speciale"}
{"id": "1908837", "revid": "110157", "url": "https://it.wikipedia.org/wiki?curid=1908837", "title": "Tv\u00f8rfelli", "text": "Tv\u00f8rfelli \u00e8 una montagna alta 273 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908838", "revid": "110157", "url": "https://it.wikipedia.org/wiki?curid=1908838", "title": "Fjalli\u00f0 (T\u00f3rshavn)", "text": "Fjalli\u00f0 \u00e8 una montagna alta 222 metri sul mare, situata sull'isola di Streymoy, la maggiore nell'arcipelago delle Isole F\u00e6r \u00d8er, in Danimarca."}
{"id": "1908840", "revid": "1568601", "url": "https://it.wikipedia.org/wiki?curid=1908840", "title": "Fjalli\u00f0 (Haldarsv\u00edk)", "text": "Fjalli\u00f0 \u00e8 una montagna alta 188 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908846", "revid": "155634", "url": "https://it.wikipedia.org/wiki?curid=1908846", "title": "Judo ai Giochi della XXIX Olimpiade - 57 kg femminile", "text": "La Categoria 57 kg (conosciuta anche come Pesi leggeri) \u00e8 stata la terza categoria di peso alle Olimpiadi di Pechino 2008. Hanno partecipato 23 atlete.\nLe gare si sono svolte l'11 agosto.\nRipescaggi.\nLe atlete eliminate dalle 4 semifinaliste nei primi round del tabellone principale sono passate ai ripescaggi: questi incontri hanno stabilito le vincitrici delle medaglie di bronzo."}
{"id": "1908851", "revid": "599013", "url": "https://it.wikipedia.org/wiki?curid=1908851", "title": "Paolo Alberti", "text": "\u00c8 il fratello di Lorenzo Alberti.\nCarriera.\nNazionale.\nCon la maglia azzurra i suoi successi pi\u00f9 significativi, anche se ottenuti con selezioni azzurre sperimentali:"}
{"id": "1908856", "revid": "729019", "url": "https://it.wikipedia.org/wiki?curid=1908856", "title": "Franco Mazzotti", "text": "Biografia.\nFiglio del finanziere Lodovico Mazzotti e dalla contessa Lucrezia Faglia (vedova del conte Alfredo Fenaroli Avogadro), Franco cresce a Rudiano in Palazzo Fenaroli per poi trasferirsi nei primi anni del novecento a Chiari.\nAppassionato fin da ragazzo di automobilismo \u00e8 ricordato soprattutto per essere stato, assieme al conte Aymo Maggi (con cui correva spesso in coppia nelle gare pi\u00f9 lunghe), a Renzo Castagneto e al giornalista Giovanni Canestrini, uno degli inventori, nonch\u00e9 primo finanziatore, della Mille Miglia nel 1927. La corsa, su strada normale, prevedeva l'itinerario da Brescia a Roma e ritorno senza stop se non per i controlli cronometrici.\nEgli partecip\u00f2 all'edizione del 1928 conquistando un ottimo secondo posto su un OM 665 assieme al collaudatore Archimede Rosa e, nel 1930, fu ottavo assoluto in coppia con Aymo Maggi su Alfa Romeo 1750.\nFu presidente del \"Regio Automobil Club di Brescia\".\nDalla stagione 1926-1927 fino alla stagione 1930-1931 fu anche presidente della squadra di calcio della sua citt\u00e0: il Brescia.\nNel 1930 partecip\u00f2 insieme a Francis Lombardi e a Mario Rasini al periplo del continente africano, compiuto utilizzando tre aerei da turismo Fiat AS90 da Roma a Capetown e ritorno.\nNel 1934 tent\u00f2, insieme a Francis Lombardi, un record di velocit\u00e0 per aereo con carico postale da Roma a Buenos Aires, che per\u00f2 non and\u00f2 a buon fine: il velivolo, dopo aver sorvolato l'Atlantico, fu costretto ad un atterraggio di fortuna su una spiaggia di Natal, Brasile.\nNel 1938 risult\u00f2 disperso nel deserto della Libia, sopra il quale stava volando per una competizione; dopo alcuni giorni fu tratto in salvo da Italo Balbo\nMor\u00ec, a soli 37 anni, scomparendo con il suo aereo, un Savoia-Marchetti S.M.75 abbattuto da caccia inglesi, nelle acque del Canale di Sicilia, mentre riportava in Italia civili e militari italiani che abbandonavano la Libia. Svolgeva il servizio, con il grado militare di tenente e nel ruolo di \u201ccapitano-pilota\u201d, nel gruppo SAS, Servizi Aerei Speciali.\nLa data della morte, 14 novembre 1942, \u00e8 indicata sulla lastra tombale nella monumentale cappella privata dei Mazzotti, nel Cimitero di Chiari, edificata nel 1924, dove sono sepolti anche i membri della famiglia Fenaroli. Tuttavia quello di Franco \u00e8 un cenotafio, perch\u00e9 il suo corpo non venne mai ritrovato.\nNel novembre 1949 i tre organizzatori supersititi della Mille Miglia, in memoria del caro amico, fondarono il Club Mille Miglia Franco Mazzotti."}
{"id": "1908858", "revid": "38120", "url": "https://it.wikipedia.org/wiki?curid=1908858", "title": "Torre delle ore", "text": ""}
{"id": "1908859", "revid": "125735998", "url": "https://it.wikipedia.org/wiki?curid=1908859", "title": "Francesco de Pinedo", "text": "Biografia.\nFrancesco de Pinedo nacque a Napoli da una famiglia di origini nobili. Nel 1908, all'et\u00e0 di 18 anni, si arruola nella Regia Marina entrando nell'Accademia navale di Livorno nel Corpo di stato maggiore. Imbarcato come aspirante guardiamarina sulla corazzata \"Vittorio Emanuele\", partecipa alla Guerra italo-turca del 1911, dove assiste al primo impiego bellico degli aeroplani e da guardiamarina alla battaglia di Rodi del 1912. Sottotenente di vascello dal febbraio 1914, allo scoppio della Prima guerra mondiale presta servizio sul cacciatorpediniere \"Intrepido\" e sull\"'Indomito\".\nNel 1916 viene nominato pilota militare di idrovolante, nel luglio 1917 entra a far parte del Servizio Aeronautico della Marina come pilota ed il 1\u00ba gennaio 1918 \u00e8 al comando della 256\u00aa Squadriglia, da tenente di vascello, su FBA Type H e Macchi M.5, compiendo missioni di ricognizione, venendo decorato con Croce al merito di guerra. Il 25 aprile 8 aerei della 255\u00aa Squadriglia tra cui comandante Gruppo Squadriglie De Pinedo bombardano gli hangar e le navi a Durazzo. Prima dell'alba del 9 giugno 1918 gli austriaci attaccano da Durazzo con 14 idrovolanti e De Pinedo con il sottotenente di vascello Umberto Maddalena, comandante della 262\u00aa Squadriglia, ed altri compiono una rappresaglia a Durazzo.\nNel dopoguerra, compie dei voli dimostrativi raggiungendo l'Olanda e la Turchia, mettendo in mostra capacit\u00e0 organizzative per queste imprese e nel maggio 1923 va nel II Raggruppamento idrovolanti. Il 16 ottobre 1923 come capitano di corvetta transita nel Corpo di stato maggiore della nuova Regia Aeronautica con l\u2019incarico di comandante di Gruppo. Il 1\u00ba marzo 1924 venne promosso vice comandante di stormo e nel 1925 pass\u00f2 al grado di tenente colonnello.\nIl raid a Melbourne.\nL'aviazione \u00e8 vista con grande attenzione dalla propaganda fascista e Mussolini nomina il giovane ufficiale \"Messaggero di italianit\u00e0\" invogliandolo a preparare nuove dimostrazioni delle capacit\u00e0 aviatorie italiane. Prende spunto dall'impresa compiuta nel 1920 da Arturo Ferrarin e Guido Masiero che raggiunsero Tokyo per via aerea partendo da Roma e organizza una trasvolata pi\u00f9 impegnativa. Di estrazione marinara, De Pinedo ritiene che per superare grandi distanze si debba ricorrere, a differenza dei pionieri dell'aviazione che l'hanno preceduto, agli idrovolanti. Questi non sono limitati dalla necessit\u00e0 di trovare spazi appositi per decolli ed atterraggi, ma possono utilizzare fiumi e il mare per fare scalo con molta pi\u00f9 facilit\u00e0. La navigazione di conseguenza \u00e8 pi\u00f9 simile a quella navale e in questo la sua esperienza \u00e8 di aiuto.\nA differenza del carattere esuberante dei suoi contemporanei pionieri dell'aviazione, De Pinedo \u00e8 schivo, poco incline alla mondanit\u00e0 e nel contempo meticoloso nella pianificazione delle trasvolate. \nDopo la crociera del 1924, con tratta Brindisi-Istanbul-Brindisi, in coppia con il motorista Ernesto Campanelli, dal 13 luglio al 4 agosto dello stesso anno partecip\u00f2 alla Crociera aerea d'Olanda. partendo da Sesto Calende (VA) i due aviatori arrivarono ad Amsterdam, con tappe a Zurigo, Magonza, Offenburg, Amsterdam, isola di Texel e ritorno a Roma con ammaraggio finale sul Tevere.\nNel 1925 ancora insieme a Campanelli parte quindi con un idrovolante biplano di scopo militare SIAI S.16ter, privo di carrello terrestre, ribattezzato \u201cGennariello\u201d dal nome del santo protettore di Napoli, con l'obiettivo di raggiungere l'Australia e ritornare in Italia passando da Tokyo. Il pilota studia attentamente le condizioni meteorologiche che incontrer\u00e0 sul tragitto, analizza le parti di ricambio che gli serviranno e partendo il 20 aprile da Sesto Calende, sede della Savoia Marchetti, la ditta costruttrice del velivolo, i due aviatori effettuarono una impresa eccezionale per quei tempi: volarono per 370 ore su tre continenti, percorrendo prevalentemente sul mare o seguendo il corso di grandi fiumi, sorvolando il Golfo Persico, facendo scalo in India e circumnavigando l'Australia.\n[note desunte dal libro \"F. De Pinedo - Un volo di 55.000 chilometri\" - Mondadori - rist. 1929]: Il volo si svolse in tre parti: dall'idroscalo Sant'Anna di Sesto Calende fino a Melbourne in 33 tappe per 161:00 ore e - fino a Tokio in 22 tappe per 90:30 h e - fino a Roma in 25 tappe per 118:30 h e . Per l'impresa fu sostituito il motore originale FIAT 4 tempi da con un motore Lorraine (4 tempi da - giri, utilizzato in crociera a / giri e ca. - 3x4 cilindri in 3 file a doppia W 60\u00b0/60\u00b0 raffreddato ad acqua con radiatore - alesaggio 120 - corsa 180 - cilindrata ), modificando per quanto strettamente necessario la struttura di sostegno. Il velivolo, di serie per tutto il rimanente, era privo di servocomandi e di strumentazione radiotelegrafica, e per l'orientamento offriva solo due tipi di bussole magnetiche, una delle quali in precoce avaria, da correggere empiricamente secondo i venti incontrati, grazie all'esperienza ed abilit\u00e0 del pilota, tanto che il viaggio fini' col seguire esattamente le rotte previste, percorse comunque quasi esclusivamente nelle ore di luce, nubi e temporali permettendo, fino all'estremo crepuscolo.\nIl velivolo, fatto con struttura in legno e copertura delle ali in tela, non era cabinato, ogni spazio interno era destinato a bagaglio minimo (compresi abiti di rappresentanza per le cerimonie pubbliche), provviste e ricambi (\"materiali di rispetto\") e attrezzi essenziali di riparazione e sopravvivenza (era presente a bordo anche un distillatore ad alambicco a benzina e delle lenze da pesca). il motorista Campanelli, che ebbe ad operare sul motore perfino durante il volo, sedeva a lato del pilota, con doppi comandi, e in caso di intemperie potevano disporre di una sommaria protezione di tela cerata dalla quale emergevano le teste degli aviatori. In queste condizioni l'altitudine era forzatamente contenuta, e portava ad attraversare talora piogge e vento forte. Secondo il favore o no del vento, il velivolo poteva assumere velocit\u00e0 reali dai 100 ai circa (160/180 in calma di vento), ed era dotato di alberatura e velatura d'emergenza, per raggiungere la costa in navigazione a vela (fiocco a prua e timone/deriva laterale mobile sul lato idoneo) in caso di ammaraggio forzato in mare aperto. Le rotte privilegiavano i tratti sotto costa o lungo il corso di grandi fiumi o in mare aperto, compresi vasti tratti sperduti non soggetti ad alcuna rotta navale, luoghi dove potesse quindi ammarare e ripararsi adeguatamente in caso di emergenza, mentre le rotte interne, soprattutto su territori montagnosi, erano percorse solo in caso di necessit\u00e0 (ritardo o penuria di carburante). I rifornimenti di benzina avio, olio e ricambi (compreso un motore nuovo che fu sostituito a Tokio, oltre la met\u00e0 percorso) furono pianificati e ben organizzati lungo le tappe previste, nonostante i luoghi a volte remoti e mal serviti, e solo in pochi casi fu necessario ricorrere a benzina automobilistica o olio di ricino reperibili sul posto. Oltre alla tempra e alla resistenza personale dimostrata dai due protagonisti, che tra volo e riparazioni e tentativi di ripartenza e doveri social-istituzionali finirono col dormire pochissimo, anche lo scafo si comporto' mirabilmente, in termini di robustezza e resistenza agli agenti atmosferici, dando prova della abituale perizia e maestria dei costruttori della SIAI, anche nella scelta e selezione dei materiali legnosi e dei prodotti chimici per i trattamenti ed i rivestimenti.\nDurante il volo l'alimentazione era decisamente essenziale, affidata a cibi molto nutrienti e durevoli (uova, marmellate): Si consideri che per una serie di imprevisti e quindi ritardi accumulati all'andata, il raid fin\u00ec per essere svolto nella stagione meno favorevole quanto a piogge e tifoni tropicali in estremo oriente. Vista l'importanza dei traguardi raggiunti, i due aviatori furono sistematicamente fatti oggetto di accoglienze entusiastiche e di celebrazioni solenni ed incontri con le massime autorit\u00e0, sia locali che coloniali europee, che in alcune tappe incaricarono perfino gli aviatori italiani di trasportare della posta. Data la natura del velivolo, le fasi di ammaraggio e di decollo erano a volte pi\u00f9 critiche del volo stesso, dovendo scontare l'imprevedibilit\u00e0 dei fondali, i capricci delle maree, la penuria d'acqua in certi fiumi, l'affollamento delle imbarcazioni, l'eccessiva esposizione a venti ostili, perfino la difficolt\u00e0 ad impartire istruzioni ai locali. Spesso il pilota ebbe a che fare col problema costituito da frotte di curiosi che con ogni genere di imbarcazione si avvicinavano pericolosamente alla meraviglia della \"macchina volante\" mai vista prima di allora, soprattutto in occasione delle ripartenze. Purtroppo la documentazione fotografica fu esigua, poich\u00e9 subi' gli inconvenienti del rapido deterioramento dei materiali, dovuto ai climi torridi. [fine delle note desunte].\nLa destinazione principale ma non estrema, prefissata era Melbourne in Australia, citt\u00e0 che venne raggiunta il 9 giugno in 160 ore di volo coprendo la distanza di in cinquanta giorni. Durante il viaggio, l'idrovolante dovette fare fronte a varie difficolt\u00e0 di navigazione e di approvvigionamento di carburante e lubrificanti, attirando per\u00f2 con l'avvicinarsi alla destinazione, la attenzione degli australiani che tributarono una accoglienza entusiastica ai due italiani lungo il percorso e al loro arrivo, dove furono accolti da persone. L'impresa venne molto considerata anche dal punto di vista tecnico, in quanto in precedenza solo due altri aerei australiani avevano percorso il tragitto Londra-Melbourne, impiegandoci per\u00f2 tre mesi uno e otto mesi l'altro. In queste occasioni si evidenziarono tutte le caratteristiche del carattere di De Pinedo, conteso tra ricevimenti e celebrazioni alle quali partecipava in modo signorile e quasi schivo, rispondendo brevemente alle domande dei giornalisti di tutto il mondo. L'ufficiale arriv\u00f2 perfino a far richiedere allo stesso Mussolini che si dilungasse maggiormente nei messaggi con i quali comunicava i vari traguardi raggiunti, invito che De Pinedo disattese, continuando a limitarsi a comunicare laconici dati tecnici in stringati telegrammi, costringendo in pratica i vertici militari a Roma a conoscere i dettagli della trasvolata dalla stampa.\nNel viaggio di ritorno venne fatta tappa estrema a Tokyo, dove venne sostituita l'ala inferiore destra, danneggiata dagli urti con imbarcazioni, ed il motore come gi\u00e0 pianificato, inviati via mare. \nIl 7 novembre (purtroppo in ritardo sulla data ipotizzata del 4 novembre, anniversario della Vittoria) il viaggio di ritorno via Shangaii - Hong Kong - Hanoi - Saigon - Calcutta - Dehli - Karachi - Persia - Egeo, si concluse a Roma, ammarando sul Tevere in un tripudio di folla tanto che si arriv\u00f2 a battezzare il porto fluviale di Roma \"scalo De Pinedo\". Per la sua impresa, De Pinedo venne promosso al grado di Colonnello e nominato marchese dal Re d'Italia. Italo Balbo, il potente quadrumviro allora a capo della Regia Aeronautica in qualit\u00e0 di sottosegretario, gli assegn\u00f2 il soprannome di \"il Signore delle distanze\". Raccolse le cronache del viaggio nel libro \"Un volo di 55000 chilometri\" pubblicato da Mondadori nel 1926 (finito di stampare il 31 maggio 1926) che contiene in appendice molte note tecniche sul velivolo ed il motore utilizzato.\nLa trasvolata venne poi celebrata nei mosaici bicolori sulla storia del volo nell'allora Collegio aeronautico di Forl\u00ec.\nLa Crociera delle due Americhe.\nPer la sua seconda impresa De Pinedo aveva pensato ad un percorso di 120.000 km che doveva raggiungere 5 continenti e 3 oceani ovvero l\u2019Atlantico, il Pacifico e l\u2019Indiano. L'Alto Commissario dell'Aeronautica che all'epoca era Benito Mussolini, decise di modificare il percorso suggerendone uno a maggiore valenza simbolica: una traversata doppia dell\u2019Atlantico ed un volo sul continente americano per raggiungere le nazioni con numerose comunit\u00e0 di emigrati italiani.\nNel 1927, con Carlo Del Prete e il motorista Vitale Zacchetti, De Pinedo effettu\u00f2 trasvolate su di un Savoia-Marchetti S.55 denominato \"Santa Maria\" da Elmas alle Isole di Capo Verde, su Buenos Aires e infine raggiunse l'Arizona. Il 6 aprile, mentre effettuava il rifornimento sul Lago Roosevelt di Salt River, in Arizona, l'aereo prese fuoco e s'inabiss\u00f2 in pochi minuti. Il completamento del raid fu reso possibile grazie all'invio di un altro idrovolante Savoia Marchetti S.55, ribattezzato \"Santa Maria II\", per via marittima da Genova a New York. Il viaggio di ritorno, ricongiungendosi al tragitto iniziale a New Orleans, tocc\u00f2 Memphis, Chicago, alcune localit\u00e0 in Canada, Terranova, le isole Azzorre, Lisbona, Barcellona con arrivo finale al Lido di Ostia a Roma ricevuto da Mussolini.\nCapo di stato maggiore.\nDal luglio 1927 viene promosso generale di brigata aerea, ed il 31 dicembre diventa comandante della 3\u00aa Zona aerea territoriale venendo trasferito all\u2019Aeroporto di Vigna di Valle.\nNell'ottobre del 1928, ebbe l'incarico di Sottocapo di stato Maggiore con mansioni di Capo di stato maggiore di tutta la forza armata e dal 28 marzo 1929 diventa generale di divisione aerea. \nA seguito di contrasti con Italo Balbo si dimise dall'incarico il 29 agosto 1929 e fu nominato addetto aeronautico in Argentina fino al 22 settembre 1932 quando lascia volontariamente il servizio attivo.\nLa morte.\nIl 3 settembre 1933, mentre si apprestava a intraprendere un volo in solitaria dalla lunghezza record di miglia da New York a Baghdad con un monoplano Bellanca, battezzato \"Santa Lucia\", non riusc\u00ec a decollare a causa del sovraccarico di carburante. De Pinedo perse il controllo del velivolo durante la corsa di decollo e urt\u00f2 la recinzione ai bordi della pista, spezzando le ali. Il pilota, sbalzato fuori dell'abitacolo, rimase ucciso nel rogo del carburante fuoriuscito che prese fuoco immediatamente.\nI funerali si svolsero in forma solenne nella Cattedrale di San Patrizio a New York, e la salma fu rimpatriata in Italia con il transatlantico Vulcania e portata a Roma per le solenni onoranze nella Basilica di Santa Maria degli Angeli e dei Martiri.\nA Francesco De Pinedo \u00e8 intitolato il noto Istituto Tecnico Aeronautico di Stato di Roma. Sempre a Francesco de Pinedo \u00e8 dedicato lo scalo portuale di Roma lungo la riva sinistra del Tevere, tra ponte Nenni e Ponte Matteotti. Gli \u00e8 stata inoltre intitolata una strada della sua citt\u00e0 natale, Napoli, confinante con l'aeroporto del capoluogo partenopeo. Il portale web dell'Aeronautica Militare ha proposto una pagina, intitolata \"I grandi aviatori\", dove vengono citate le maggiori personalit\u00e0 storiche dell'aviazione italiana, ponendo de Pinedo tra di esse; allo stesso \u00e8 intitolata l'isola De Pinedo, un'isola fluviale del Po e l'oasi naturalistica di cui fa parte.\nFilmografia.\nIn onore di de Pinedo, gloria dell'aviazione italiana, il regista Silvio Laurenti Rosa nel 1927 dedica un film dal titolo: \"Da Icaro a De Pinedo\" (Italia Film, Bologna 1927).\nNel 1933, dopo la tragica morte dell'aviatore, l'Istituto Luce realizza un documentario di montaggio che ricostruisce gli ultimi istanti di vita poco prima del fallito decollo del velivolo \"Santa Lucia\" e i successivi funerali intitolato: \"Le solenni onoranze funebri all'aviatore De Pinedo\" (Istituto Nazionale Luce, 1933)."}
{"id": "1908864", "revid": "123312615", "url": "https://it.wikipedia.org/wiki?curid=1908864", "title": "Una notte al cimitero", "text": "Una notte al cimitero, noto anche come Una notte nel cimitero o Dentro il cimitero, \u00e8 un film per la televisione del 1989 diretto da Lamberto Bava.\nFa parte della serie antologica \"Brivido giallo\" realizzata da Reteitalia. Il film \u00e8 ambientato nelle campagne intorno a Bolsena, nella provincia di Viterbo.\nTrama.\nCinque ragazzi, dopo aver compiuto un taccheggio in un supermercato, scappano su un furgone e finiscono per rifugiarsi in un luogo lugubre nei pressi di alcuni ruderi. Presto si accorgono che nei paraggi vi \u00e8 una locanda e decidono di fare una sosta. Qui notano in un angolo una sfera di vetro con all'interno soldi, gioielli e preziosi vari, e il gestore racconta loro una strana storia: quel tesoro sarebbe un premio per chiunque riesca a trascorrere una notte in un terreno sconsacrato.\nSotto la locanda infatti vi \u00e8 una catacomba, e i ragazzi decidono di accettare la sfida, anche se \u00e8 risaputo che da quel luogo tenebroso non \u00e8 mai tornato indietro nessuno. Nella cripta si apre uno scenario raccapricciante con morti che resuscitano dalle proprie bare, mostri di ogni sorta, monaci impiccati e \"freak\" di varia natura. Terrorizzati, i ragazzi cercano la via del ritorno, ma si perdono nei meandri del terribile labirinto riuscendo a fatica a uscirne indenni. Usciti dalla cripta, mentre i ragazzi si godono il premio, il gestore della locanda si avvicina a loro rivelando la sua vera identit\u00e0, ossia la Morte, ma uno di loro riesce ad \"ucciderla\". Una volta usciti all'aria aperta con gli oggetti preziosi del premio, i ragazzi vengono arrestati dai carabinieri che erano sulle loro tracce, i quali li intimano di consegnare il premio convinti che fosse refurtiva.\nDiffusione.\n\"Una notte al cimitero\", inizialmente diffuso solo in videocassetta, fa parte di un ciclo di quattro film horror prodotti esclusivamente per il piccolo schermo, e di cui facevano parte anche:\nTutti e quattro i film sono stati in seguito pubblicati in DVD dalla Mondo Home Entertainment.\nIn un secondo momento, la distribuzione del film, assumendo altri titoli come \"Graveyard Disturbance\", avvenne anche all'estero.\nCuriosit\u00e0.\nIn una scena all'interno della locanda, mentre il cameriere toglie i piatti, si pu\u00f2 notare un televisore acceso che trasmette il film \"D\u00e8moni 2... L'incubo ritorna\" diretto dallo stesso Lamberto Bava.\nAccoglienza.\nIl critico cinematografico Kim Newman ha stroncato la pellicola e scritto che \"Una notte al cimitero\" era il peggior film del regista fino a quel momento."}
{"id": "1908867", "revid": "1305772", "url": "https://it.wikipedia.org/wiki?curid=1908867", "title": "Major Holley", "text": "Fu molto richiesto per l'umorismo che riusciva a trasmettere nei gruppi in cui lavorava e nel pubblico che lo ascoltava.\nDi particolare rilevanza \u00e8 la tecnica che usava nei solo che ricorda quella di Slam Stewart; la tecnica consiste, oltre che nell'impiego dell'archetto, nell'impiego della voce come raddoppio al solo stesso. Nel 1977 registr\u00f2 un disco, \"Two Big Mice\", in cui compare anche Slam Stewart; le differenti tecniche strumentali emergono plasmando un gradevole contrappunto.\nNel 1950, Holley lavor\u00f2 come musicista di studio con la BBC in Inghilterra. Fece inoltre parte dell'orchestra di Quincy Jones, di Woody Herman e Duke Ellington (1964) e di numerose piccole formazioni di Roy Eldridge, Coleman Hawkins, il trio di Kenny Burrell, Lee Konitz, Michel Legrand, Milt Buckner, Jay McShann e form\u00f2 un duo con Zoot Sims."}
{"id": "1908881", "revid": "122551480", "url": "https://it.wikipedia.org/wiki?curid=1908881", "title": "Ferrari 312 B2", "text": "La Ferrari 312 B2 \u00e8 un'automobile monoposto di Formula 1, che gareggi\u00f2 nel 1971-72 e nelle prime tre gare del 1973. Riusc\u00ec a vincere solo due Gran Premi validi per il mondiale, il Gran Premio d'Olanda del 1971 ed il Gran Premio di Germania del 1972, sempre con il belga Jacky Ickx. Altri piloti furono lo svizzero Clay Regazzoni e saltuariamente l'italo-americano Mario Andretti.\nLa vettura.\nLa 312 B2 era un'evoluzione del precedente modello 312 B (o B1) e non si differenziava molto da esso. Venne affinata l'aerodinamica, spostando l'alettone posteriore dietro l'asse posteriore delle ruote, modificate le sospensioni, potenziato il motore, portato ora a 470 CV. La vettura si dimostr\u00f2 in sostanza poco competitiva e due vittorie in due anni furono un magro bottino.\nRisultati completi.\n(*) Indica quei piloti che non hanno terminato la gara ma sono ugualmente classificati avendo coperto, come previsto dal regolamento, almeno il 90% della distanza totale."}
{"id": "1908883", "revid": "982831", "url": "https://it.wikipedia.org/wiki?curid=1908883", "title": "L\u00edtlafjall (Streymoy)", "text": "L\u00edtlafjall (Streymoy) \u00e8 una montagna alta 198 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908884", "revid": "71155", "url": "https://it.wikipedia.org/wiki?curid=1908884", "title": "Leggi Bassanini", "text": "Le leggi Bassanini (identificate complessivamente anche come riforma Bassanini) indicano alcuni provvedimenti normativi della Repubblica Italiana, cos\u00ec dette poich\u00e9 principalmente ispirate dall'allora ministro per la funzione pubblica Franco Bassanini, riguardanti la riforma della Pubblica amministrazione e la semplificazione amministrativa. Sono state emanate prevalentemente sotto il Governo Prodi I.\nLegge 15 marzo 1997, n. 59.\nLa prima norma fu la legge 15 marzo 1997 n. 59 che ha introdotto in particolare alcuni principi:\nLa legge delegava il governo italiano ad emanare decreti delegati al fine di sviluppare una vastissima attivit\u00e0 di innovazione e riforma dell'intero sistema amministrativo italiano, nonch\u00e9 per modificare:\nCaratteristiche fondamentali dell'attivit\u00e0 di riforma delineata furono:\nLegge 15 maggio 1997, n. 127 (Bassanini bis).\nLa legge n. 127/1997 accompagna alla riforma del decentramento quella della semplificazione amministrativa con l'obiettivo di ridisegnare l'organizzazione e il funzionamento dell'amministrazione pubblica con particolare riferimento a quella locale.\nLa principale critica politica che viene mossa alla legge Bassanini bis \u00e8 che essa, contrariamente alla sua finalit\u00e0 dichiarata, abbia aumentato il grado di politicizzazione della burocrazia locale di Comuni e Provincie in special modo di quella di qualifica dirigenziale: secondo i critici il fatto che gli incarichi dirigenziali siano revocabili a discrezione degli organi di governo politici, mentre la giurisdizione sui rapporti di impiego dei dipendenti pubblici locali viene lasciata al giudice civile ordinario del lavoro, ha contribuito fortemente ad indebolire l'imparzialit\u00e0 della burocrazia degli enti locali favorendo la fidelizzazione politica dei dirigenti.\nInfatti nella cultura giuridica applicata dai giudici civili ordinari del lavoro, non trova facilmente posto come categoria giuridica autonoma la virt\u00f9 e l'imparzialit\u00e0 del funzionario pubblico, essendo il diritto civile del lavoro tutto basato sulle categorie semplicistiche dell'adempimento o dell'inadempimento al contratto e sul rilievo prevalentemente indennitario delle posizioni soggettive. Questo ragionevolmente comporta a livello di giudizio una sopravvalutazione dell'attitudine all'obbedienza al superiore e una considerazione meramente \"quantitativa\" dell'impegno profuso dai funzionari, con una conseguente rilevanza marginale di categorie di valutazione \"qualitative\" come ad esempio l'imparzialit\u00e0 procedimentale e la giusta tutela degli interessi dell'utenza e dei cittadini. (\u00c8 la logica conseguenza del carattere patrimoniale-estimativo che per l'art.1174 del codice civile costituisce l'essenza di tutte le obbligazioni contrattuali prese in considerazione dal diritto civile italiano, per cui beni incommensurabili e qualitativi come l'imparzialit\u00e0 dei pubblici funzionari o il corretto contraddittorio nel procedimento amministrativo, o la corretta motivazione dei comportamenti amministrativi, ben difficilmente sono \"conoscibili\" ai sensi del diritto civile dei contratti e del lavoro). Per tal modo \u00e8 pensabile che i dirigenti comunali sarebbero di fatto incentivati a schierarsi con una parte politica (non necessariamente omogenea al governo politico dell'ente locale, dato che a volte i funzionari possono formare a loro volta una compatta opposizione interna) quale unico mezzo per vedersi garantita la carriera o almeno la posizione.\nLe innovazioni della \"bassanini bis\" comportarono essenzialmente:\nLegge 16 giugno 1998, n. 191 (Bassanini ter).\nLa norma contiene delle modifiche ed integrazioni alle leggi 15 marzo 1997, n.59, e 15 maggio 1997, n.127, nonch\u00e9 norme in materia di formazione del personale dipendente e di lavoro a distanza nelle pubbliche amministrazioni.\nNel testo sono contenute anche disposizioni in materia di edilizia scolastica.\nLegge 8 marzo 1999, n. 50 (Bassanini quater).\nQuesta legge rappresent\u00f2 il primo tentativo di riforma organica della Presidenza del Consiglio, della struttura del Consiglio dei Ministri e dell'ordinamento dei ministeri.\nTale provvedimento ha delineato un nuovo assetto dell'organizzazione ministeriale, muovendo in tre diverse direzioni:\nI 12 ministeri previsti erano:\nLe 12 agenzie previste erano:\nEra previsto che la riforma entrasse in vigore con la XIV Legislatura, ma non entr\u00f2 mai in vigore integralmente, poich\u00e9 il II Governo Berlusconi la modific\u00f2 alla sua entrata in carica. I ministeri aumentarono e solo alcune delle agenzie furono costituite: l'Agenzia per la Protezione Civile, che venne poi abolita e riconflu\u00ec nel vecchio Dipartimento della Protezione Civile, le Agenzie del Ministero dell'Economia (Agenzia delle Entrate, Agenzia delle Dogane, Agenzia del Territorio, Agenzia del Demanio), istituite nel 1999, in deroga alla generale entrata in vigore della Riforma Bassanini nel 2001, l'Agenzia per la Protezione dell'Ambiente e per i servizi Tecnici (APAT) e l'Agenzia Industrie Difesa, istituite nel 2001.\nI regolamenti di organizzazione.\nAlla luce del mutato quadro normativo, nell'ambito dei singoli ministeri furono adottati nuovi regolamenti di organizzazione."}
{"id": "1908886", "revid": "1005847", "url": "https://it.wikipedia.org/wiki?curid=1908886", "title": "Mi\u00f0alfelli", "text": "Mi\u00f0alfelli \u00e8 una montagna alta 596 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908888", "revid": "1005847", "url": "https://it.wikipedia.org/wiki?curid=1908888", "title": "Langafjall", "text": "Langafjall \u00e8 una montagna alta 599 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1908890", "revid": "104458", "url": "https://it.wikipedia.org/wiki?curid=1908890", "title": "Michaela Marzola", "text": "Biografia.\nSpecialista delle gare veloci originaria di Selva di Val Gardena, era figlia dello sciatore e dirigente sportivo Gianni ed \u00e8 sorella dello sciatore Ivan. Esord\u00ec in campo internazionale in occasione dei Mondiali juniores di Sestriere 1983; in Coppa del Mondo ottenne il primo risultato di rilievo il 21 dicembre 1984 nella discesa libera di Santa Caterina di Valfurva, conclusa al 15\u00ba posto, e l'unica vittoria, nonch\u00e9 unico podio, il 25 gennaio 1986 a Meg\u00e8ve in supergigante, giungendo davanti all'austriaca Elisabeth Kirchler e alla tedesca occidentale Traudl H\u00e4cher. Chiuse quella stagione 1985-1986 al 3\u00ba posto nella classifica della Coppa del Mondo di supergigante, alle spalle della tedesca occidentale Marina Kiehl e della canadese Liisa Savijarvi.\nAi XV Giochi olimpici invernali di , sua unica presenza olimpica, si piazz\u00f2 19\u00aa nella discesa libera, 7\u00aa nel supergigante e 10\u00aa nella combinata. Colse l'ultimo piazzamento internazionale di rilievo nel supergigante di Coppa del Mondo disputato il 13 marzo seguente a Rossland (14\u00aa) e gli ultimi risultati in carriera ai Campionati italiani 1991, dove vinse la medaglia d'oro nella discesa libera e quella di bronzo nel supergigante. Non ottenne piazzamenti iridati.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSG = supergigante"}
{"id": "1908895", "revid": "39900", "url": "https://it.wikipedia.org/wiki?curid=1908895", "title": "Michela Marzola", "text": ""}
{"id": "1908903", "revid": "547034", "url": "https://it.wikipedia.org/wiki?curid=1908903", "title": "Comunisti Organizzati per la Liberazione Proletaria", "text": "I Comunisti Organizzati per la Liberazione Proletaria (COLP) erano un gruppo nato dallo scioglimento dell'organizzazione comunista combattente Prima Linea.\nQuesta organizzazione, durante il convegno di Barzio del 1981, decise la fine della propria esperienza ma nella stessa occasione diede vita a una nuova organizzazione che si prefiggeva di ridare la libert\u00e0 a quelli che erano i compagni in carcere, come passaggio indispensabile per poter chiudere con l'esperienza della lotta armata. Tra le attivit\u00e0 terroristiche si ricorda un attentato presso il Centro di documentazione ebraica contemporanea di Milano, maturato nel clima teso determinatosi dopo l'invasione israeliana del Libano, e che ebbe luogo nella notte tra il 29 e il 30 settembre 1982. L'esperienza ebbe breve vita e si chiuse con l'arresto di quasi tutti gli aderenti nell'anno successivo (1982).\nTra le azioni rivendicate si ricordano la liberazione dal carcere di Frosinone di Cesare Battisti e quella di quattro detenute dal carcere di Rovigo. Nel gennaio 1982, un nucleo dei COLP incappato in un posto di blocco dopo una rapina ingaggiava un conflitto a fuoco durante il quale caddero Lucio di Giacomo e i carabinieri Euro Tarsilli e Giuseppe Savastano. Bruno Ghirardi, gi\u00e0 militante dei COLP e condannato a 22 anni, verr\u00e0 arrestato di nuovo nel 2007 in quanto membro del Partito Comunista Politico-Militare.\nIl processo brigatista a Giorgio Soldati.\nIl 13 novembre 1981, il \"colpista\" Giorgio Soldati (Rivoli, 1 gennaio 1946 - Cuneo, 10 dicembre 1981) e un altro militante COLP ingaggiano un conflitto a fuoco con una pattuglia della polizia nei pressi della Stazione Centrale di Milano, conflitto in cui rimane ucciso il poliziotto Eleno Anello Viscardi. Catturato poco dopo e sottoposto a pestaggio, Soldati fa alcune confessioni che portano alla scoperta di cinque covi e all'arresto di tre persone.\nLa confessione viene ritrattata da Soldati che dice essergli stata estorta; viene poi tradotto nel carcere di Cuneo dove stanno alcuni dei brigatisti pi\u00f9 intransigenti per quanto riguarda le delazioni (\u00e8 il periodo della cosiddetta \"Campagna Peci\", aperta dal pentimento di Patrizio Peci e che porter\u00e0 alla \"condanna a morte\" del fratello), chiede di non esser messo in isolamento ma di andare in mezzo a loro per spiegarsi, e scrive loro una lettera: \u00ab\"Sono stato torturato, ho parlato, ma ho cessato subito ogni forma di collaborazione. Confermo di avere con lo Stato un rapporto di guerra. \u00c8 la giustizia proletaria che deve giudicarmi\"\u00bb. Sottoposto a \"processo\", si difende: \u00ab\"Dopo essere stato arrestato alla stazione di Milano e dopo essere stato torturato per tre ore dalla Digos \"[...]\" non ho retto al confronto e ho parlato. \"[...]\" Mi sento una merda, uno che non \u00e8 riuscito a far prevalere la propria identit\u00e0 politica, la propria coscienza di classe davanti al nemico\"\u00bb. Viene portato nei bagni della mensa, e strangolato. Prima dell'attuazione della \"sentenza\", dice: \u00ab\"Fate presto, non fatemi male\"\u00bb.\nDopo diciotto giorni, a Radio Popolare arriva la rivendicazione dal titolo \"Epitaffio di un coccodrillo infame\": \u00ab\"Questo verme proviene da quelle frange della lotta armata che, non avendo saputo adeguarsi ai compiti della nuova fase, cercano di sopravvivere alla loro morte politica, preoccupandosi pi\u00f9 di se stessi che dei bisogni della classe. Alla Digos sono bastati un paio di schiaffi per fargli vuotare il sacco. \"[...]\" La loro eliminazione rappresenta un segnale per tutti quei combattenti e reduci scoppiati, incasinati, incerti\"\u00bb.\nPer il suo omicidio, commesso con l'aiuto delle Pantere Rosse, vengono condannati a 21 anni di reclusione Giorgio Semeria, Vittorio Alfieri, Mario Fracasso, Salvatore Ricciardi, Claudio Piunti, Alfredo Bigiani e Carlo Bersini. In seguito Giorgio Semeria riveler\u00e0 \u00ab\"Di fronte alla forza d\u2019animo che ha dimostrato Soldati fino all\u2019ultimo momento, lucido e consapevole di quello che stava succedendo, ancora oggi e credo per sempre io mi sentir\u00f2 un essere piccolo piccolo\"\u00bb.\nIl padre di Giorgio, Mario Soldati, non si costituisce parte civile contro gli autori materiali dell'omicidio, ma contro lo Stato: \u00ab\"Mio figlio non era un delatore. Lo Stato, che gli aveva strappato con mezzi illegali delle rivelazioni, aveva il dovere di tutelare la sua vita. Io vorrei soltanto che le responsabilit\u00e0 venissero accertate. Come uomo che ha avuto due figli finiti nel terrorismo, posso comprendere quel che succedeva in quegli anni terribili. Ma lo Stato no, non lo giustifico: doveva proteggere mio figlio. Lui che si \u00e8 messo davanti ai suoi boia con le mani in tasca, che non ha reagito. Perch\u00e9 questa era la sua coerenza\"\u00bb."}
{"id": "1908904", "revid": "287204", "url": "https://it.wikipedia.org/wiki?curid=1908904", "title": "The Mosquito Coast", "text": ""}
{"id": "1908906", "revid": "1005847", "url": "https://it.wikipedia.org/wiki?curid=1908906", "title": "Gr\u00e1felli", "text": "Gr\u00e1felli \u00e8 una montagna alta 856 metri sul mare situata sull'isola di Eysturoy, nell'arcipelago delle Isole F\u00e6r \u00d8er, in Danimarca.\n\u00c8 la seconda montagna per altezza dell'intero arcipelago, dopo lo Sl\u00e6ttaratindur (880 metri)."}
{"id": "1908907", "revid": "1005847", "url": "https://it.wikipedia.org/wiki?curid=1908907", "title": "Svartbakstindur", "text": "Svartbakstindur \u00e8 una montagna alta 801 metri sul mare situata sull'isola di Eysturoy, la seconda isola per grandezza dell'arcipelago delle Isole F\u00e6r \u00d8er, in Danimarca.\n\u00c8 la decima montagna, per altezza, dell'intero arcipelago, e la terza dell'isola.\nNella mappa dell'isola \u00e8 riportata l'altezza di 803 metri."}
{"id": "1908908", "revid": "1005847", "url": "https://it.wikipedia.org/wiki?curid=1908908", "title": "Bl\u00e1mansfjall", "text": "Bl\u00e1mansfjall \u00e8 una montagna alta 790 metri sul mare situata sull'isola di Eysturoy, la seconda isola per grandezza dell'arcipelago delle Isole F\u00e6r \u00d8er, in Danimarca.\n\u00c8 l'undicesima montagna, per altezza, dell'intero arcipelago, e la quarta, sempre per altezza, dell'isola.\nNella mappa dell'isola \u00e8 riportata un'altezza di 792 metri."}
{"id": "1908909", "revid": "1005847", "url": "https://it.wikipedia.org/wiki?curid=1908909", "title": "M\u00falatindur", "text": "M\u00falatindur \u00e8 una montagna alta 786 metri sul mare situata sull'isola di Eysturoy, la seconda isola per grandezza dell'arcipelago delle Isole F\u00e6r \u00d8er, in Danimarca.\n\u00c8 la quattordicesima montagna, per altezza, dell'intero arcipelago, e la quinta, sempre per altezza, dell'isola."}
{"id": "1908910", "revid": "1005847", "url": "https://it.wikipedia.org/wiki?curid=1908910", "title": "Rey\u00f0afelstindur", "text": "Rey\u00f0afelstindur \u00e8 una montagna alta 764 metri sul mare situata sull'isola di Eysturoy, la seconda isola per estensione dell'arcipelago delle Isole F\u00e6r \u00d8er, in Danimarca.\n\u00c8 la ventesima montagna, per altezza, dell'intero arcipelago, alla pari con Melin sull'isola di Streymoy, e la sesta, sempre per altezza, dell'isola&lt;.\nNella mappa dell'isola \u00e8 riportata un'altezza di 766 metri."}
{"id": "1908911", "revid": "1005847", "url": "https://it.wikipedia.org/wiki?curid=1908911", "title": "Halgafelstindur", "text": "Halgafelstindur \u00e8 una montagna alta 757 metri sul mare situata sull'isola di Eysturoy, la seconda per estensione dell'arcipelago delle Isole F\u00e6r \u00d8er.\n\u00c8 la ventiduesima montagna, per altezza, dell'intero arcipelago, e la settima, sempre per altezza, dell'isola.\nNella mappa dell'isola \u00e8 riportata un'altezza di 758 metri."}
{"id": "1908912", "revid": "251381", "url": "https://it.wikipedia.org/wiki?curid=1908912", "title": "Enotera", "text": ""}
{"id": "1908915", "revid": "729019", "url": "https://it.wikipedia.org/wiki?curid=1908915", "title": "Sandfelli (Oyndarfj\u00f8r\u00f0ur)", "text": "Sandfelli \u00e8 una montagna alta 754 metri sul mare situata sull'isola di Eysturoy, la seconda per estensione dell'arcipelago delle Isole F\u00e6r \u00d8er, in Danimarca.\nSu quest'isola esistono altre cime con questo nome: qui si fa riferimento alla montagna che incombe sul villaggio di Oyndarfj\u00f8r\u00f0ur, sul lato nordorientale dell'isola.\n\u00c8 la ventiseiesima, per altezza, dell'intero arcipelago, e l'ottava, sempre per altezza, dell'isola."}
{"id": "1908917", "revid": "729019", "url": "https://it.wikipedia.org/wiki?curid=1908917", "title": "Sandfelli (Gj\u00f3gv)", "text": "Sandfelli \u00e8 una montagna alta 752 metri sul mare situata sull'isola di Eysturoy, la seconda per estensione dell'arcipelago delle Isole F\u00e6r \u00d8er, in Danimarca.\nSu quest'isola esistono altre cime con questo nome: qui si fa riferimento alla montagna che incombe sul villaggio di Gj\u00f3gv, sulla parte settentrionale dell'isola.\n\u00c8 la ventisettesima, per altezza, dell'intero arcipelago, e la nona, sempre per altezza, dell'isola.\nLa mappa dell'isola riporta un'altezza di 762 metri."}
{"id": "1908918", "revid": "1005847", "url": "https://it.wikipedia.org/wiki?curid=1908918", "title": "Nor\u00f0anfyri Bl\u00e1mansfjall", "text": "Nor\u00f0anfyri Bl\u00e1mansfjall \u00e8 una montagna alta 751 metri sul mare situata sull'isola di Eysturoy, la seconda per estensione dell'arcipelago delle Isole F\u00e6r \u00d8er, in Danimarca.\n\u00c8 la ventottesima, per altezza, dell'intero arcipelago, e la decima, sempre per altezza, dell'isola."}
{"id": "1908919", "revid": "1005847", "url": "https://it.wikipedia.org/wiki?curid=1908919", "title": "Bl\u00e1bj\u00f8rg", "text": "Bl\u00e1bj\u00f8rg \u00e8 una montagna alta 732 metri sul mare situata sull'isola di Eysturoy, la seconda per estensione dell'arcipelago delle Isole F\u00e6r \u00d8er, in Danimarca.\n\u00c8 la trentacinquesima, per altezza, dell'intero arcipelago, e la undicesima, sempre per altezza, dell'isola.\nSulla mappa dell'isola \u00e8 riportata un'altezza di 731 metri."}
{"id": "1908920", "revid": "1005847", "url": "https://it.wikipedia.org/wiki?curid=1908920", "title": "Va\u00f0horn", "text": "Va\u00f0horn \u00e8 una montagna alta 727 metri sul mare situata sull'isola di Eysturoy, la seconda per estensione dell'arcipelago delle Isole F\u00e6r \u00d8er, in Danimarca.\n\u00c8 la trentaseiesima montagna, per altezza, dell'intero arcipelago, e la dodicesima, sempre per altezza, dell'isola."}
{"id": "1908924", "revid": "1005847", "url": "https://it.wikipedia.org/wiki?curid=1908924", "title": "Dalkinsfjall", "text": "Dalkinsfjall \u00e8 una montagna alta 719 metri sul mare situata sull'isola di Eysturoy, la seconda per estensione dell'arcipelago delle Isole F\u00e6r \u00d8er, in Danimarca.\n\u00c8 la trentottesima montagna, per altezza, dell'intero arcipelago, e la tredicesima, sempre per altezza, dell'isola.\nSono presenti allevamenti di salmoni nel Funningsfj\u00f8r\u00f0ur, fiordo alle pendici del monte."}
{"id": "1908925", "revid": "1005847", "url": "https://it.wikipedia.org/wiki?curid=1908925", "title": "Gomlumannatindur", "text": "Gomlumannatindur \u00e8 una montagna alta 703 metri sul mare situata sull'isola di Eysturoy, la seconda per estensione dell'arcipelago delle Isole F\u00e6r \u00d8er, in Danimarca.\n\u00c8 la quarantatreesima montagna, per altezza, dell'intero arcipelago, e la quattordicesima, sempre per altezza, dell'isola.\nCondivide la stessa altezza con altre due montagne dell'arcipelago: V\u00edkartindur e Su\u00f0ur \u00e1 Nakki.\nL'altezza riportata sulla mappa \u00e8 di 783 metri, probabilmente un errore."}
{"id": "1908926", "revid": "1005847", "url": "https://it.wikipedia.org/wiki?curid=1908926", "title": "Hjar\u00f0ardalstindur", "text": "Hjar\u00f0ardalstindur \u00e8 una montagna alta 699 metri sul mare situata sull'isola di Eysturoy, nell'arcipelago delle Isole F\u00e6r \u00d8er, in Danimarca."}
{"id": "1908927", "revid": "1005847", "url": "https://it.wikipedia.org/wiki?curid=1908927", "title": "Kn\u00fakur (Oyri)", "text": "Kn\u00fakur \u00e8 una montagna alta 699 metri sul mare situata sull'isola di Eysturoy, nell'arcipelago delle Isole F\u00e6r \u00d8er, in Danimarca."}
{"id": "1908928", "revid": "120496876", "url": "https://it.wikipedia.org/wiki?curid=1908928", "title": "H\u00fasafjall", "text": "H\u00fasafjall \u00e8 una montagna alta 695 metri sul mare situata sull'isola di Eysturoy, nell'arcipelago delle Isole F\u00e6r \u00d8er, in Danimarca."}
{"id": "1908929", "revid": "1005847", "url": "https://it.wikipedia.org/wiki?curid=1908929", "title": "Sker\u00f0ingur", "text": "Sker\u00f0ingur \u00e8 una montagna alta 687 metri sul mare situata sull'isola di Eysturoy, la seconda isola in ordine di grandezza dell'arcipelago delle Isole F\u00e6r \u00d8er, amministrativamente appartenenti alla Danimarca."}
{"id": "1908931", "revid": "1005847", "url": "https://it.wikipedia.org/wiki?curid=1908931", "title": "Gj\u00f3gvarafjall", "text": "Gj\u00f3gvarafjall \u00e8 una montagna alta 678 metri sul mare situata sull'isola di Eysturoy, nell'arcipelago delle Isole F\u00e6r \u00d8er, in Danimarca."}
{"id": "1908932", "revid": "767487", "url": "https://it.wikipedia.org/wiki?curid=1908932", "title": "Nazionale di hockey su prato del Portogallo", "text": "La nazionale di hockey su prato del Portogallo \u00e8 la squadra di hockey su prato rappresentativa del Portogallo."}
{"id": "1908933", "revid": "188323", "url": "https://it.wikipedia.org/wiki?curid=1908933", "title": "Honda CR 125", "text": ""}
{"id": "1908935", "revid": "180559", "url": "https://it.wikipedia.org/wiki?curid=1908935", "title": "Nazionale di hockey su prato dell'Ucraina", "text": "La nazionale di hockey su prato dell'Ucraina \u00e8 la squadra di hockey su prato rappresentativa dell'Ucraina, nata nel 1993 dallo scioglimento dell'Unione Sovietica e della nazionale della Comunit\u00e0 degli Stati Indipendenti."}
{"id": "1908936", "revid": "62004", "url": "https://it.wikipedia.org/wiki?curid=1908936", "title": "Mar\u00eda Isabel Moreno", "text": "Carriera.\nIn carriera ha vinto per tre volte consecutive (2005, 2006 e 2007) il campionato spagnolo, e nel 2007 ha bissato questo successo anche nella prova a cronometro. Ai giochi olimpici di Pechino 2008 \u00e8 stata la prima atleta ad essere fermata per doping dopo l'inizio delle gare, risultando positiva all'EPO in un controllo svolto il 31 luglio 2008."}
{"id": "1908937", "revid": "8660", "url": "https://it.wikipedia.org/wiki?curid=1908937", "title": "Nazionale di hockey su prato della Svezia", "text": "La nazionale di hockey su prato della Svezia \u00e8 la squadra di hockey su prato rappresentativa della Svezia."}
{"id": "1908942", "revid": "767487", "url": "https://it.wikipedia.org/wiki?curid=1908942", "title": "Nazionale di hockey su prato della Russia", "text": "La nazionale di hockey su prato della Russia \u00e8 la squadra di hockey su prato rappresentativa della Russia, nata nel 1993 dallo scioglimento dell'Unione Sovietica e della nazionale della Comunit\u00e0 degli Stati Indipendenti."}
{"id": "1908943", "revid": "1776051", "url": "https://it.wikipedia.org/wiki?curid=1908943", "title": "Dionisia", "text": "Origine e diffusione.\n\u00c8 la forma femminile di Dionigi/Dionisio, nome derivante dal greco antico \u0394\u03b9\u03bf\u03bd\u03cd\u03c3\u03b9\u03bf\u03c2 (\"Dionysios\") e basato su quello del dio Dioniso, quindi con il significato di \"di Dioniso\", \"consacrata a Dioniso\".\nDall'ipocoristico medio inglese \"Diot\" \u00e8 derivato il nome Dwight. La forma \"Denise\", derivata dal maschile francese medio \"Denis\", era fra i 50 nomi pi\u00f9 usati negli Stati Uniti fra il 1951 e il 1973.\nOnomastico.\nL'onomastico si festeggia solitamente il 15 maggio, in memoria di santa Dionisia, martire con altri compagni a Lampsaco, nell'Ellesponto. Con questo nome si ricordano anche, alle date seguenti:"}
{"id": "1908947", "revid": "88740", "url": "https://it.wikipedia.org/wiki?curid=1908947", "title": "Nazionale di hockey su prato della Comunit\u00e0 degli Stati Indipendenti", "text": "La nazionale di hockey su prato della Comunit\u00e0 degli Stati Indipendenti era la squadra di hockey su prato rappresentativa della Comunit\u00e0 degli Stati Indipendenti, nata nel 1991 dallo scioglimento dell'Unione Sovietica, e scioltasi nel 1993."}
{"id": "1908948", "revid": "38120", "url": "https://it.wikipedia.org/wiki?curid=1908948", "title": "Nazionale di hockey su prato della CSI", "text": ""}
{"id": "1908952", "revid": "1543377", "url": "https://it.wikipedia.org/wiki?curid=1908952", "title": "Marja' al-taqlid", "text": "Il marja\u02bf al-taql\u012bd (in arabo \u0645\u0631\u062c\u0639 \u0627\u0644\u062a\u0642\u0644\u064a\u062f; o anche marja\u02bf, in italiano \"fonte di imitazione\", a volte traslitterato anche come \"marja'a\") \u00e8 un \"Grande Ayatollah\" che viene considerato come il giurista-teologo scita duodecimano avente la maggior autorevolezza per dottrina e capacit\u00e0 esegetica di \"mujtadid\" per quanto riguarda i dati del Corano e delle tradizioni, diventando cos\u00ec fonte di doveroso tentativo di emulazione e imitazione. \u00c8 una figura centrale nello sciismo, rappresentando l'Imam Atteso (al-Mahdi), l'Imam nascosto che un giorno ritorner\u00e0 per salvare l'umanit\u00e0. \nLa figura religiosa.\nIl concetto di \"Marja\u02bf al-taql\u012bd\", si sviluppa alla fine dell'VIII secolo, a partire da quello di \"mujtahid\" all'interno della corrente sciita razionalista degli \"U\u1e63\u016bl\u012b\". I giuristi appartenenti a questa corrente rivendicavano il loro diritto, sentito anche come un dovere, di esercitare l\u2019\"ijtih\u0101d\" sui principi della Legge.\nAd essi si opponeva la corrente degli \"Akhb\u0101r\u012b\" che, insistendo sulla validit\u00e0 eterna e immutabile delle tradizioni ( \"akhb\u0101r\" ) degli im\u0101m, rifiutava categoricamente l'utilizzo della ragione umana per stabilirne la validit\u00e0 e giudicare le affermazioni degli Im\u0101m stessi.\nLa tesi, che i giuristi-teologi \"u\u1e63\u016bl\u012b\" portavano a sostegno delle loro interpretazioni delle fonti trasmesse, era che non potevano essere applicate decisioni legali che fossero in contrasto con i principi razionali. Per il \"mujtahid\" (il giurista pienamente competente che pratica l'ijtih\u0101d), lo sforzo interpretativo autentico diventava quindi un dovere.\nIl passaggio dalla figura del semplice \"mujtahid\" a quella, pi\u00f9 autoritaria, del \"Marja\u02bf al-taql\u012bd\" \u00e8 segnato dall'opera di un giurista-teologo persiano, \u0100q\u0101 Muhammad B\u0101qir al-Bihbih\u0101n\u012b, detto al-Wa\u1e25\u012bd (l'Unico). Egli imponeva ai fedeli il rispetto delle deduzioni dei \"mujtahid\" che, essendo derivate da uno sforzo razionale, hanno una validit\u00e0 indiscutibile. Inoltre, riprendeva l'antica teoria secondo cui i giuristi sarebbero stati gli \u201ceredi del Profeta\u201d (concetto che sar\u00e0 sviluppato da uno dei suoi allievi, Mulla A\u1e25mad Naraq\u012b, che parler\u00e0 per la prima volta del mandato del giurista a governare e che sar\u00e0 ripreso dall'imam Khomeyni, come ideologia fondante della Rivoluzione iraniana del 1978-79).\nDopo la sua morte, l'autorit\u00e0 dei \"mujtahid\" continu\u00f2 ad aumentare e, nel corso del XIX secolo, il loro ruolo divent\u00f2 sempre pi\u00f9 simile a quello degli stessi Im\u0101m.\nSi sviluppa, cos\u00ec, il concetto di \"marja\u02bfiyya\", che porta alla ricerca del pi\u00f9 erudito fra tutti i giuristi, che per la sua esperienza e competenza, \u00e8 riconosciuto come \"marja\u02bf al-taql\u012bd\", fonte di emulazione.\nPerch\u00e9 il comportamento religioso del fedele sia corretto, \u00e8 necessario che egli imiti il comportamento del \"marja\u02bf al-taql\u012bd\" e non solo in ambito religioso e dottrinale, la cui autorit\u00e0 risulta quindi assai maggiore rispetto a quella degli altri \"mujtahid\", che gli sono di fatto subordinati.\nViene cos\u00ec a crollare la tradizionale uguaglianza di tutti i \"mujtahid\" per quanto riguarda la loro autorit\u00e0 e nasce un acceso dibattito per stabilire chi, in ogni dato periodo, sia degno di rivestire tale titolo, quali siano i criteri per stabilirlo e quali i limiti della sua sfera di competenza.\nSono annoverate sei qualit\u00e0 che il \"marja\u02bf al-taql\u012bd\", con accordo unanime dei giuristi-teologi sciiti, deve assolutamente possedere: la maturit\u00e0, la sanit\u00e0 mentale, l'essere di sesso maschile, la fede, la giustizia e la legittimit\u00e0 di nascita. Ha poi una grande importanza il numero di fedeli che lo scelgono come guida, non essendoci un'autorit\u00e0 superiore a designarlo.\nPresto hanno cominciato a crearsi delle fratture e spesso diverse persone hanno rivestito il ruolo di \"marja\u02bf al-taql\u012bd\" contemporaneamente, tanto che l'ultimo ad essere stato riconosciuto unanimemente \u00e8 stato Mirza Muhammad Hasan Shirazi (m. 1895).\nNon manca neppure un certo qual dissenso su quale sia la citt\u00e0 pi\u00f9 autorevole per l'Islam sciita, se Najaf in Iraq (dove \u00e8 il luogo di sepoltura del primo Imam, 'Ali ibn Abi Talib o Qom, in Iran, sviluppatasi dopo che in Persia fu introdotto in modo cogente lo Sciismo dai Safavidi.\nSecondo l'Hojjatoleslam Mahdi Hassan Zadeh, direttore dell'Assemblea mondiale Aalulbayt, che si dedica alla diffusione della cultura sciita nel mondo, Najaf era una volta la localit\u00e0 in assoluto pi\u00f9 importante\nSono oggi considerati \"marja\u02bf\" i giuristi sciiti duodecimani pi\u00f9 autorevoli e quello attuale non \u00e8 tanto l'Ayatollah \u02bfAl\u012b al-Khamene\u012b in Iran, quanto l'Ayatollah \u02bfAl\u012b al-Sist\u0101n\u012b in Iraq. In precedenza \u00e8 stato l'Ayatollah Khomeyn\u012b a riscuotere i maggiori consensi.\nL'elenco di costoro risale fino al VII secolo."}
{"id": "1908957", "revid": "287204", "url": "https://it.wikipedia.org/wiki?curid=1908957", "title": "Ottavio Vannini", "text": "Biografia.\nNacque a Firenze, suo padre si chiamava Michele Vannini. Inizialmente lavor\u00f2 per quattro anni come apprendista presso la bottega di Giovanni Battista Mercati, successivamente si trasfer\u00ec a Roma ed entr\u00f2 nella bottega di Anastasio Fuontebuoni. Tornato a Firenze collabor\u00f2 con il Passignano, con la cui bottega lavor\u00f2 in Santa Maria Maddalena de' Pazzi e alla facciata del palazzo dell'Antella. \nTra le sue opere principali una tavola raffigurante \"San Vincenzo Ferrer\" per la chiesa di San Marco a Firenze e una \"Adorazione dei Magi\" per la chiesa del Carmine.\nDipinse anche la pala d'altare per la cappella del Santissimo Sacramento nella cattedrale di Colle Val d'Elsa. Inoltre ha dipinto un \"Tancredi e Erminia\" e un \"Ecce Homo\" ora esposti a Palazzo Pitti. Tra le sue opere anche la \"Comunione di San Girolamo\" per la chiesa di Santa Anna. Altri lavori a Firenze si trovano in San Felice in Piazza (\"Miracolo di sant'Antonio Abate\"), in Santa Maria Maggiore (1640 circa), in San Gaetano (1642-1643), nella Santissima Annunziata, nei Casino di San Marco, nel Palazzo Galli Tassi di via Pandolfini (1623 circa), nella villa di Poggio Imperiale (\"Imprese di Cosimo II\"), nella pinacoteca della Certosa del Galluzzo. A Siena lavor\u00f2 nel Duomo. \nIn occasione delle nozze tra Ferdinando II de' Medici e Vittoria della Rovere fu tra i pittori diretti da Giovanni da San Giovanni e incaricati di decorare alcune sale di Palazzo Pitti: Ottavio Vannini dipinse la scena di \"Lorenzo il Magnifico circondato dagli artisti\" (1638-1642). \nFu un richiesto esecutore di copie di opere celebri destinate a rimpiazzare in chiese e oratori gli originali acquistati dai Medici. Ne sono un esempio la copia della \"Disputa sulla Trinit\u00e0\" di Andrea del Sarto oggi in Santa Lucia dei Magnoli o quella della \"Piet\u00e0\" di Perugino, oggi nella villa di Poggio Imperiale."}
{"id": "1908966", "revid": "8660", "url": "https://it.wikipedia.org/wiki?curid=1908966", "title": "Nazionale di hockey su prato di Singapore", "text": "La nazionale di hockey su prato di Singapore \u00e8 la squadra di hockey su prato rappresentativa di Singapore."}
{"id": "1908970", "revid": "1005847", "url": "https://it.wikipedia.org/wiki?curid=1908970", "title": "Consiglio nazionale palestinese", "text": "Il Consiglio nazionale palestinese (PNC) \u00e8 l'organo legislativo dell'Organizzazione per la Liberazione della Palestina ed elegge il suo comitato esecutivo, che assume la guida dell'organizzazione tra le sessioni. Il Consiglio si riunisce normalmente ogni due anni. Le deliberazioni sono approvate da una maggioranza qualificata, con un quorum di due terzi.\nIl primo PNC, composto da 422 rappresentanti, si \u00e8 incontrato a Gerusalemme nel maggio 1964 e ha adottato il \"Patto nazionale palestinese\" (chiamato anche Carta Nazionale Palestinese). Ha inoltre stabilito l'Organizzazione per la Liberazione della Palestina (OLP) come espressione politica del popolo palestinese eletto e Ahmad Shuqayri come il primo presidente del comitato esecutivo OLP. Alla conferenza sono stati i rappresentanti di comunit\u00e0 palestinese in Giordania, Cisgiordania, striscia di Gaza, Siria, Libano, Kuwait, Iraq, Egitto, Qatar, Libia e Algeria.\nLe successive sessioni si sono tenute al Cairo (1965), di Gaza (1966), Il Cairo (1968 - 1977), Damasco (1979 - 1981), Algeri (1983), Amman (1984), e Gaza (1996 e 1998).\nAlla riunione di febbraio 1969 al Cairo, Yasser Arafat \u00e8 stato nominato capo della OLP. Ha continuato ad essere leader OLP (talvolta chiamato anche presidente, a volte Presidente), fino alla sua morte nel 2004.\nIn una riunione novembre 1988 ad Algeri, il PNC ha dichiarato unilateralmente l'indipendenza dello Stato di Palestina.\nDopo la firma degli accordi di Oslo, il PNC si \u00e8 riunito a Gaza nel mese di aprile 1996 e con 504 voti contro 54 ha stabilito di rimuovere le parti del Patto nazionale palestinese in cui si nega il diritto di esistenza di Israele. La Carta, per\u00f2, non \u00e8 stata formalmente modificata o ri-elaborata.\nNel dicembre 1998, il PNC si \u00e8 riunito a Gaza dietro insistenza del Primo Ministro israeliano Benjamin Netanyahu, che l'ha reclamato quale condizione per il proseguimento del processo di pace. Alla presenza del Presidente degli Stati Uniti Bill Clinton, ha ribadito ancora una volta l'annullamento delle parti del Patto che negava il diritto di Israele ad esistere, ma non ancora formalmente modificato il progetto.\nA partire dal 2003, il PNC \u00e8 presieduto da Salim Zanun e si compone di 669 membri: 88 membri del Consiglio legislativo palestinese, 98 membri rappresentano la popolazione palestinese che vive in Cisgiordania e nella Striscia di Gaza, e 483 membri rappresentano i palestinesi della diaspora."}
{"id": "1908975", "revid": "595001", "url": "https://it.wikipedia.org/wiki?curid=1908975", "title": "Piazza San Michele", "text": "Piazza San Michele \u00e8 una piazza di Lucca, oggi principale punto d'incontro dei lucchesi. \u00c8 anche soprannominata piazza delle Catene a causa della tipica delimitazione della piazza mediante colonnine unite da pesanti catene.\nStoria e descrizione.\nLa piazza corrisponde all'antico \"forum\" della citt\u00e0 romana, ed \u00e8 tangente al decumano, costituito dalla direttrice Ovest-Est di Via San Paolino, Via Roma e Via Santa Croce e non lontano dal cardo in direzione Nord-Sud di Via Fillungo e Via Cenami.\nIn questa piazza sorse il \"Palatium Civitatis\", il Palazzo Pubblico, ora scomparso, costruito proprio accanto alla chiesa e poi trasferito nella Fortezza dell'Augusta abbattuta anch'essa nel 1370.\nLa piazza \u00e8 circondata da costruzioni d'epoca Medioevale facilmente riconoscibili dall'architettura con archi a tutto sesto o a sesto acuto, paramento in mattoni e finestre polifore. Vi sono inoltre imponenti palazzi come Palazzo Gigli, costruito nel 1529 su abitazioni medioevali e il Palazzo Pretorio (o Palazzo del Podest\u00e0) del 1492. Esso sorge all'angolo con via Vittorio Veneto e ospita sotto le sue logge una statua bronzea di Matteo Civitali opera di Arnaldo Fazzi. Le logge di Palazzo Pretorio sono spesso sede di manifestazioni e incontri a carattere artistico ed enogastronomico. Sulla piazza prospettano anche edifici pesantemente ristrutturati o completamente rifatti in presunto stile antico nel XX secolo. Tra le ristrutturazioni si segnalano i palazzi tra l'angolo con via Di Poggio e quello con via Calderia, mentre, sul lato meridionale, furono ricostruiti verso il 1930, dopo l'abbattimento delle vecchie costruzioni, la Casa del Mutilato e il palazzetto gi\u00e0 sede del Credito Italiano. Questi due edifici, che imitano lo stile fiorentino del XV secolo, sono ben diversi e riconoscibili dagli altri della piazza.\nLa pavimentazione di piazza San Michele fu lastricata con mattoni a spina di pesce per la prima volta quando nel Quattrocento vi fu costruito il Palazzo Pretorio. Successivamente nel Settecento fu rialzata con quadroni di pietra grigia e delimitata da colonnine con catene.\nNel 1863 in onore di Francesco Burlamacchi fu collocata al centro della piazza la statua realizzata dallo scultore Ulisse Cambi.\nLa piazza ospita la magnifica chiesa romanica di San Michele in Foro dalla bianca facciata calcarea."}
{"id": "1908980", "revid": "34971", "url": "https://it.wikipedia.org/wiki?curid=1908980", "title": "Pierre Chanoux", "text": "Biografia.\nNato nel villaggio \"Chardonney\" di Champorcher, in Valle d'Aosta, intraprese ben presto la vita sacerdotale.\nNel 1859 fu nominato rettore dell'ospizio del colle del Piccolo San Bernardo, allora in territorio italiano.\nAppassionato di alpinismo, fu uno dei primi iscritti al nascente Club Alpino Italiano.\nAppassionato di botanica, fu in contatto con illustri personaggi di questa branca della scienza (Henry Correvon e Lino Vaccari) e cre\u00f2 al colle del Piccolo San Bernardo un giardino botanico che poi prese il nome di \"Chanousia\".\nMor\u00ec all'ospizio nel 1909. Riposa nella piccola cappella sul colle, vicino alle cose che gli furono pi\u00f9 care: l'ospizio e la \"sua\" Chanousia."}
{"id": "1908981", "revid": "767487", "url": "https://it.wikipedia.org/wiki?curid=1908981", "title": "Taqlid", "text": "Taqlid in arabo moderno si pu\u00f2 tradurre con 'accettazione pubblica', oppure 'tradizione' e comunque si riferisce alla maniera tramandatasi nei secoli nel fare qualsiasi cosa, sia sacra che profana. Pu\u00f2 dunque riferirsi alle numerose tradizioni dell'artigianato, come anche ad abitudini di vita quotidiana o a questioni religiose. In molte societ\u00e0 islamiche moderne, il termine ha ormai assunto un significato peggiorativo, con implicazioni di arretratezza.\nIn ambito religioso, al \"taqlid\" si oppone la \"ijtihad\", cio\u00e8 la ricerca di soluzioni originali a questioni religiose, che caratterizza gli sciiti.\nIn ambito legislativo si riferisce al fatto di risalire ai precedenti per emettere una sentenza, cosa che accomuna il \"taqlid\" alla Common Law anglosassone. "}
{"id": "1908984", "revid": "56818", "url": "https://it.wikipedia.org/wiki?curid=1908984", "title": "Tomodensitometria computerizzata", "text": ""}
{"id": "1908987", "revid": "6923", "url": "https://it.wikipedia.org/wiki?curid=1908987", "title": "Abbazia di Buchau", "text": "L'abbazia di Buchau fu un convento femminile, e successivamente una fondazione collegiata, nell'attuale villaggio di Bad Buchau nel Baden-W\u00fcrttemberg, Germania.\nSecondo la leggenda, essa venne fondata nel 770 sull'isola del fiume Federsee dal conte franco Guerino e da sua moglie Adelinde (che continua tutt'oggi ad essere commemorata nella locale \"Adelindisfest\"). Il convento venne posto sotto sicura rendita finanziaria da Ludovico il Pio, il quale nell'819 garant\u00ec alle monache le propriet\u00e0 gi\u00e0 acquisite a Saulgau ed a Mengen. Nell'857, Ludovico il Germanico lo dichiar\u00f2 una casa religiosa privata della famiglia imperiale carolingia, nominando a badessa sua figlia Irmingarda (m. 16 luglio 866).\nNel XIII secolo, il monastero divenne sede di canonichesse Agostiniane popolato con le figlie di numerose famiglie nobili della Svevia (\"Damenstift\"). Nel 1347, l'abbazia godette del titolo di \"Reichsunmittelbar\" cio\u00e8 divenne indipendente e sovrana e la badessa venne elevata al rango di Principessa-Badessa dell'impero.\nNel 1415, l'abbazia divenne una fondazione secolare. In questo modo essa fu in grado di espandere le proprie propriet\u00e0 terriere, creando un piccolo stato indipendente come nel caso di altri domini religiosi tedeschi. Dal 1495 le principesse-badesse divennero membri di diritto del Banco dei Prelati del Reno nella dieta regionale del circolo dell'Alto Reno e successivamente membri secolari nel Collegio dei Conti svevi con diritto di voto al Reichstag, in virt\u00f9 del possesso della contea di Alschhausen, alternandosi nel voto tra il banco secolare e quello ecclesiastico della Svevia. Nel 1625, ottenne la signoria di Strassberg.\nCon la secolarizzazione del 1803, l'abbazia venne dissolta e i suoi territori passarono insieme alla citt\u00e0 imperiale omonima ai Thurn und Taxis, i quali li cedettero al W\u00fcrttemberg nel 1806. La signoria di Strassberg pass\u00f2 nelle mani degli Hohenzollern-Sigmaringen.\nLa chiesa abbaziale dei Santi Cornelio e Cipriano, una delle prime costruzione neoclassiche del sud della Germania, che per\u00f2 agglomera in s\u00e9 alcuni tratti barocchi, venne costruita tra il 1774 ed il 1776 da Pierre Michel d'Ixnard come ristrutturazione del precedente edificio gotico. Essa include ancora oggi pregevoli sculture di Johann Joseph Christian."}
{"id": "1908992", "revid": "6923", "url": "https://it.wikipedia.org/wiki?curid=1908992", "title": "Kaltura", "text": "Kaltura ha sviluppato la prima piattaforma video open source per il video management, creazione, interazione e collaborazione. La piattaforma di Kaltura permette di integrare facilmente ed efficacemente in qualsiasi sito le funzionalit\u00e0 avanzate ed interattive del rich-media, come ad esempio ricerca, upload, importazione, montaggio, annotazione, remix e condivisione di materiale fotografico, video, e suono.\nLa piattaforma contiene anche funzionalit\u00e0 di collaborazione uniche che permettono a gruppi di utenti di creare insieme, permette agli editori di accedere e sindacare (RSS) contenuto riutilizzabile attraverso Kaltura Network e accedere a servizi video aggregati come pubblicit\u00e0 video, montaggio video professionale, printing su DVD (montaggio).\nI sorgenti di Kaltura sono gratuiti e disponibili agli sviluppatori web sia sotto forma di kit per lo sviluppo di estensioni per la piattaforma che come pacchetti di estensione o plug-in pronti all'uso per software di gestione dei contenuti, blogging e piattaforme di collaborazione come il Drupal, WordPress, e MediaWiki.\nFondato nel 2006, il team di management e consulenza di Kaltura annovera alcuni tra i migliori dirigenti nei campi dell'advertising e marketing, come anche tecnici specialisti in open source development ed imprenditori esperti in ambito tecnologico tra i quali i co-fondatori di ICQ, Cyota, e Destinator Technologies. Dopo il suo lancio pubblico a settembre 2007, Kaltura a New York ha vinto vari premi e endorsements come TechCrunch40 People's Choice award (2007), Mashable video-sharing \u2018Open Web\u201d award (2007), TWS \u2018top 10\u2019 societ\u00e0 92008), AlwaysOn \u2018Global 250\u2019 societ\u00e0 (2008), ed una nomination su Esguire Magazine's come \u2018Pi\u00f9 promettente\u2019 societ\u00e0 Web 3.0' (2008)."}
{"id": "1908995", "revid": "124633030", "url": "https://it.wikipedia.org/wiki?curid=1908995", "title": "Roberto Giovanni Timossi", "text": "Ha compiuto i suoi studi presso l'Universit\u00e0 di Genova, dove nel 1974 ha conseguito la laurea in Filosofia.\nDal 1974 al 1980 ha svolto attivit\u00e0 di ricerca e di insegnamento seminariale presso l'Ateneo genovese.\nI suoi principali interessi sono rivolti alle cosiddette \"questioni di frontiera\", che riguardano la filosofia, la teologia, la storia della scienza, l'epistemologia e la religione. In questo ambito, si propone di dimostrare la possibilit\u00e0 di una nuova metafisica e in particolare di una rinnovata teologia naturale o filosofica che proceda dai rivoluzionari risultati e dalle conoscenze della scienza contemporanea.\n\u00c8 inoltre noto per i suoi studi critici sull'ateismo. Studioso di logica, ha pubblicato uno dei manuali introduttivi pi\u00f9 letti in Italia (\"Imparare a ragionare. Un manuale di logica\", Marietti 2011).\nDal 2019 \u00e8 Presidente del Consiglio Scientifico della Scuola Internazionale Superiore per la Ricerca Interdisciplinare (con Presidente onorario il fisico Ugo Amaldi) ed \u00e8 stato membro del Consiglio Generale e del Comitato di Gestione della Fondazione Compagnia di San Paolo di Torino. \u00c8 accademico della Accademia Ligure di Scienze e Lettere e docente presso l'Istituto Superiore di Scienze Religiose Ligure (sigla ISSRL). Dal mese di giugno 2020 \u00e8 Consigliere di Amministrazione della Fondazione Carige di Genova. \nOltre a numerosi articoli su quotidiani e riviste specializzate, ha pubblicato saggi per case editrici di rilevanza nazionale."}
{"id": "1908996", "revid": "180559", "url": "https://it.wikipedia.org/wiki?curid=1908996", "title": "Nazionale di hockey su prato del Messico", "text": "La nazionale di hockey su prato del Messico \u00e8 la squadra di hockey su prato rappresentativa del Messico."}
{"id": "1908997", "revid": "180559", "url": "https://it.wikipedia.org/wiki?curid=1908997", "title": "Nazionale di hockey su prato di Trinidad e Tobago", "text": "La nazionale di hockey su prato di Trinidad e Tobago \u00e8 la squadra di hockey su prato rappresentativa di Trinidad e Tobago."}
{"id": "1908999", "revid": "767487", "url": "https://it.wikipedia.org/wiki?curid=1908999", "title": "Gadji beri bimba", "text": "Gadji beri bimba \u00e8 una poesia fonetica di Hugo Ball, scrittore e artista dadaista. La poesia fu trasposta in musica da David Byrne e Brian Eno nel 1979 come incipit dell'album \"Fear of Music\", terzo LP della band newyorkese Talking Heads capitanata dallo stesso Byrne."}
{"id": "1909000", "revid": "38120", "url": "https://it.wikipedia.org/wiki?curid=1909000", "title": "Nazionale di hockey su prato di Trinidad &amp; Tobago", "text": ""}
{"id": "1909001", "revid": "180559", "url": "https://it.wikipedia.org/wiki?curid=1909001", "title": "Qinhuangdao", "text": "Qinhuangdao (in cinese semplificato: \u79e6\u7687\u5c9b; in cinese tradizionale: \u79e6\u7687\u5cf6; Wade-Giles: Ch'in Huang Tao) \u00e8 una citt\u00e0 della Cina.\nGeografia fisica.\nSi trova nella provincia dello H\u00e9b\u0115i nel nord-est del paese, a circa 300 km ad est della capitale Pechino. D\u00e0 sul mare di Bohai, il golfo pi\u00f9 interno del mar Giallo.\nDurante i giochi olimpici di Pechino 2008 ha ospitato alcune gare nello Stadio del Centro Sportivo Olimpico.\nAmministrazione.\nGemellaggi.\nQ\u00ednhu\u00e1ngd\u01ceo \u00e8 gemellata con:"}
{"id": "1909002", "revid": "767487", "url": "https://it.wikipedia.org/wiki?curid=1909002", "title": "Eric Houghton", "text": "Carriera.\nHa firmato per l'Aston Villa all'et\u00e0 di diciassette anni e in tutta la sua permanenza al Villa Park (vent'anni) ha segnato 170 reti in 392 partite. Ha anche ottenuto 7 convocazioni per l'. Ha segnato direttamente su calcio di punizione circa trenta dei suoi gol.\nHa chiuso la carriera al Notts County.\n\u00c8 poi stato il manager dei \"Villans\", dal 1953 al 1958, vincendo l'FA Cup 1956-1957. Successivamente, ha allenato anche il Notts County, prima di ritornare al Villa in veste di dirigente.\nHa giocato anche con qualche squadra di cricket."}
{"id": "1909004", "revid": "1349066", "url": "https://it.wikipedia.org/wiki?curid=1909004", "title": "Giovanni Bilivert", "text": "Biografia.\nSuo padre, Jaques Bylivelt (nato Jacob Janszoon Bijlevelt, anticamente anche italianizzato come Giacomo Giovanni Biliverti o Jacopo Biliverti) (1550-1603), era un pittore-orafo olandese nato a Delft e attivo a Firenze per conto di Ferdinando I de' Medici. Giovanni inizi\u00f2 come apprendista presso la bottega di Alessandro Casolani a Siena. Dopo la morte del padre avvenuta nel 1603, Giovanni lavor\u00f2, tra l'aprile 1604 fino al 1607, a Roma nella bottega di Lodovico Cigoli. In quel periodo lavorarono su committenze del papa Clemente VIII e Bilivert realizz\u00f2 per la chiesa benedettina la sua prima opera intitolata il \"Martirio di san Callisto\" nel 1611.\nNel 1609 ader\u00ec all'Accademia del Disegno di Firenze, finanziata dalla famiglia Medici. Lavor\u00f2 per Cosimo II dal 1611 fino al 1621, come disegnatore per le opere in pietre dure. \"Tobia e l'angelo\" e la \"Castit\u00e0 di Giuseppe\", opere entrambe del 1618 si trovano nella Galleria Palatina di Palazzo Pitti, mentre un\"Annunciazione\" del 1611 fu realizzata per la chiesa di San Nicola a Pisa e \"Sant'Elena scopre l'albero della Croce\" del 1621 venne dipinta nella chiesa di Santa Croce a Firenze.\nSuo \u00e8 il dipinto \"Martirio di sant'Andrea\" posto sull'altare intitolato all'apostolo della Nazione olandese alemanna, nella chiesa della Madonna a Livorno.\nAltre sue opere sono un \"Agar nel deserto\" esposto nel museo dell'Ermitage e un \"Cristo e la Samaritana\" conservato a Vienna nel Belvedere. In tarda et\u00e0 divenne cieco.\nTra i suoi allievi ci sono stati Cecco Bravo, Agostino Melissi, Baccio del Bianco, Orazio Fidani e Giovanni Maria Morandi.\nLe sue caratteristiche peculiari furono parzialmente influenzate da Cigoli, basti pensare allo stile morbido e fiorito, a cui aggiunse una certa cura dell'elemento luminoso derivato dalle tendenze del pittore caravaggesco Orazio Gentileschi."}
{"id": "1909005", "revid": "767487", "url": "https://it.wikipedia.org/wiki?curid=1909005", "title": "La femme objet", "text": "La femme objet \u00e8 un film pornografico francese del 1980 diretto da Claude Mulot con lo pseudonimo Fr\u00e9d\u00e9ric Lansac.\nTrama.\nUno scrittore di fantascienza, Nicolas, ha una sessualit\u00e0 molto esigente. Tutte le sue partner lo abbandonano sempre dopo poco tempo. Dopo aver avuto diverse delusioni, si dedica alla realizzazione di un robot donna, in grado di soddisfare completamente le sue esigenze sessuali. Il robot \u00e8 dotato di un telecomando, mediante il quale il suo creatore pu\u00f2 manipolarne i movimenti e i comportamenti. Ma ben presto la creatura si ritorce contro il suo padrone e lo trasforma, a sua volta, in giocattolo sessuale.\nIl film.\nLa vicenda del film \u00e8 narrata mediante flashback. Lo scrittore di fantascienza, Nicolas, \u00e8 seduto davanti alla sua macchina da scrivere e racconta la sua storia come voce narrante. Egli introduce le singole scene ed esprime, di volta in volta, il suo stato d'animo, essenzialmente le sue frustrazioni. I suoi commenti sono molto cinici e, talvolta, anche umoristici.\nProduzione.\nIl film \u00e8 prodotto dalla Alpha France, casa di produzione francese attiva principalmente negli anni settanta, nota per aver prodotto numerosi film pornografici francesi."}
{"id": "1909008", "revid": "767487", "url": "https://it.wikipedia.org/wiki?curid=1909008", "title": "Abbazia di Burtscheid", "text": "L'abbazia di Burtscheid (\"Abtei Burtscheid\") fu una casa religiosa dell'Ordine di San Benedetto e, dopo il 1220, un monastero femminile cistercense, collocata a Burtscheid, presso Aquisgrana, Renania Settentrionale-Vestfalia, in Germania.\nStoria e descrizione.\nLa costruzione dell'abbazia, 997-998, fu dovuta a monaci Greco-Calabri che gi\u00e0 attraverso la raccolta e la rilettura dei Codici conservarono l'ascetismo e il sapere della conoscenza dovuta alla tradizione del Vivarium calabro e ai rapporti con San Nilo. Questi divennero l'elemento unificante e culturale dei territori divisi tra normanni, longobardi, arabi e bizantini. A tale fascino non sfuggirono gli imperatori, tanto che imperatrice Theoph\u00e1nia, moglie di Ottone II, li port\u00f2, guidati dall'Abate San Gregorio della diocesi di Cassano in Calabria, con s\u00e9 in Germania. Il monastero fu intitolato ai Santi Nicola e Apollinare e divenne il centro della cultura ellenistica in Europa nel X sec.\nIl primo abate, Gregorio, \u00e8 talvolta indicato come fratello di Teofane, madre dell'imperatore Bizantino. Egli venne sepolto presso l'altare dopo la propria morte nel 999, e la sua data di decesso, il 4 novembre, venne mantenuta come festa dell'abbazia.\nNel 1018 l'imperatore Enrico II infeud\u00f2 i territori circostanti e l'abbazia stessa. Da allora il monastero ebbe status di abbazia, con la dedicazione cambiata dai santi Nicola e Apollinare ai santi Giovanni Battista e Nicola.\nNel 1220/1221, sotto l'imperatore Federico II ed il suo cancelliere, l'arcivescovo Engelberto di Colonia, i benedettini vennero cacciati e rimpiazzati con le monache cistercensi che precedentemente si trovavano a Salvatorberg ad Aquisgrana, e i cui possedimenti vennero trasferiti tra i domini dell'abbazia. Allo stesso tempo l'abbazia venne dichiarata abbazia imperiale (Reichsfrei).\nLa chiesa abbaziale venne ricostruita a met\u00e0 del XIV secolo, e nuovamente tra il 1735 ed il 1754 ad opera dell'architetto Johann Joseph Couven.\nNel 1779, malgrado il rifiuto di permesso dal concilio di Aquisgrana, che all'epoca era responsabile del governo locale di Burtscheid, la badessa fece costruire un casino da caccia ed una strada che vi conduceva, che ancora oggi ha nome di Krugenofen Kasinostrasse.\nBurtscheid venne occupata dalle truppe francesi nel dicembre del 1792, e dal settembre 1794 sino al 1804, quando la chiesa venne utilizzata come manifattura per armi da fuoco. Nell'agosto del 1802 il monastero venne secolarizzato e dissolto.\nLe strutture originarie dell'abbazia sono oggi utilizzate come strutture residenziali ed amministrative, con addirittura una scuola."}
{"id": "1909009", "revid": "180559", "url": "https://it.wikipedia.org/wiki?curid=1909009", "title": "Nazionale di hockey su prato della Repubblica Democratica Tedesca", "text": "La nazionale di hockey su prato della Germania Est era la squadra di hockey su prato rappresentativa della Repubblica Democratica Tedesca, nata dopo la Seconda guerra mondiale dalla divisione della Germania in Germania Est e Germania Ovest, e sciolta nel 1990 dalla nuova fusione di Germania Ovest e Germania Est nella Germania."}
{"id": "1909011", "revid": "339392", "url": "https://it.wikipedia.org/wiki?curid=1909011", "title": "Nazionale di hockey su prato della Germania est", "text": ""}
{"id": "1909013", "revid": "339392", "url": "https://it.wikipedia.org/wiki?curid=1909013", "title": "Nazionale di hockey su prato della Germania Est", "text": ""}
{"id": "1909014", "revid": "339392", "url": "https://it.wikipedia.org/wiki?curid=1909014", "title": "Nazionale di hockey su prato della Germania dell'est", "text": ""}
{"id": "1909015", "revid": "339392", "url": "https://it.wikipedia.org/wiki?curid=1909015", "title": "Nazionale di hockey su prato della DDR", "text": ""}
{"id": "1909020", "revid": "24099", "url": "https://it.wikipedia.org/wiki?curid=1909020", "title": "Giovanni Biliverti", "text": ""}
{"id": "1909021", "revid": "1543377", "url": "https://it.wikipedia.org/wiki?curid=1909021", "title": "Nazionale di hockey su prato della Tanzania", "text": "La nazionale di hockey su prato della Tanzania \u00e8 la squadra di hockey su prato rappresentativa della Tanzania.\nPartecipazioni.\nHockey African Cup of Nations.\n\u00c8 in corso una raccolta fondi per permettere alla nazionale di Hockey su prato della Tanzania la partecipazione alla Hockey African Cup of Nations 2013. Ulteriori informazioni su hockeytanzania.com"}
{"id": "1909022", "revid": "1428919", "url": "https://it.wikipedia.org/wiki?curid=1909022", "title": "Davide Tizzano", "text": "Canottaggio.\nFin da giovanissimo ha sempre dimostrato grandi doti atletiche ed una spiccata attitudine per gli sport di destrezza e di equilibrio grazie ad una straordinaria reattivit\u00e0 muscolare e potenza cardiaca. Nel 1979, dopo avergli fatto praticare nuoto per circa due anni, il padre Giuseppe lo iscrive al Circolo Canottieri Napoli in quanto appare presto evidente che Davide preferisce nettamente stare \u201csopra l\u2019acqua\u201d. Qui viene accolto dai \"tecnici giovanili\" Antonio Cammarota e Giovanni Vitiello ed esordisce nel 1981, anno in cui partecipa ai \u201cGiochi della Giovent\u00f9\u201d approdando alla finale Nazionale, vero e proprio trampolino di lancio per i giovani talenti. Infatti, in occasione della finale Nazionale del 1982 Davide viene notato dal Direttore Tecnico Thor Nilsen, di nazionalit\u00e0 Norvegese, incaricato dal Presidente della Federazione Italiana Canottaggio del tempo, Paolo D'Aloja, di rilanciare il \"movimento Nazionale\" a livello Olimpico\".\" \nAll\u2019et\u00e0 di 14 anni Davide viene inserito nel progetto pilota \u201cGiovani Talenti\u201d, nato con l'obbiettivo di vincere la Medaglia Olimpica entro 10 anni e si trasferisce al College di Piediluco nell'Ottobre del 1982.\nDopo appena due stagioni partecipa ai suoi primi Campionati Mondiali nel 1984 a Jonkoping (Svezia); nel 1985 vince la medaglia d'argento ai Mondiali juniores in singolo a Brandeburgo (Germania) e la medaglia d'argento agli Europei U23 di Banyoles (Spagna) in coppia con Alberto Belgeri. A 18 anni, nel 1986, conquista il titolo di Campione del Mondo in singolo juniores a Roudnice (Repubblica Ceca) sotto la Direzione Tecnica di Aldo Cal\u00ec, allenatore del Circolo Canottieri Napoli e suo mentore.\nInsieme ai grandi Campioni Piero Poli, Gianluca Farina e Agostino Abbagnale e sotto la guida tecnica di Giuseppe De Capua vince la sua prima Medaglia d\u2019oro olimpica a Seoul (Corea del Sud) nel 1988 in \u201cquattro di coppia\u201d. https://www.youtube.com/watch?v=tSYj_LQAVVY \nL\u2019obbiettivo auspicato dal Presidente Paolo D\u2019Aloja e perseguito dal Direttore Tecnico Thor Nilsen \u00e8, cos\u00ec, raggiunto in appena sei anni attraverso un percorso che esalta programmazione, metodo di lavoro, disciplina e capacit\u00e0 tecniche: un vero primato!\nA Seoul Davide stabilisce un altro record: a venti anni \u00e8 uno dei pi\u00f9 giovani ad aver ottenuto la Medaglia d\u2019oro della Squadra Olimpica Italiana. Per la gioia, gettandosi in acqua con i compagni in piena Cerimonia di Premiazione, perde la Medaglia d\u2019oro. Durante i festeggiamenti, in effetti, tutta la troupe della RAI rischia di cadere in acqua mentre non riesce ad evitare di finirvi Giampiero Galeazzi che, da ex canottiere, grazie alle sue emozionanti telecronache ha reso immortali le gesta dei quattro canottieri azzurri.\nNella confusione Davide perde la medaglia appena conquistata, scivolata in acqua. L\u2019episodio, quasi unico nel suo genere, desta l\u2019attenzione del CIO che richiede il supporto alla Marina Militare Sud Coreana affinch\u00e9 collabori alla ricerca. La medaglia viene ritrovata due giorni dopo nelle acque limacciose del fiume Han e tale singolare notizia fa tributare a Davide il \u201cPremio Speciale Notizia del Mese\u201d della Gazzetta dello Sport: una medaglia d\u2019oro celebrativa che gli viene consegnata personalmente dal Direttore, Candido Cannav\u00f2, in occasione di una cerimonia tenutasi nella storica sede di Via Angelo Rizzoli in Milano.\nL\u2019anno successivo conquista la Medaglia d\u2019argento ai Mondiali assoluti di Bled (Slovenia) nel 1989 con l\u2019equipaggio del \u201cquattro di coppia\u201d.\nNel 1995, alla vigilia delle Olimpiadi di Atlanta (USA), viene convinto dal suo allenatore Aldo Cal\u00ec e dai Dirigenti del Circolo Canottieri Napoli a riprendere i remi con l'obiettivo dichiarato di vincere un'altra medaglia d\u2019oro olimpica. Si ricompone, cos\u00ec, una delle coppie pi\u00f9 vincenti a livello mondiale costituita da Davide, prodiere ed Agostino Abbagnale capovoga, in questa formazione ancora imbattuta; Altro record dei due super atleti \u00e8 che a tutt'oggi sono gli unici canottieri azzurri ad aver vinto il maggior numero di medaglie d'oro olimpiche in diverse specialit\u00e0.\nAlle Olimpiadi del Centenario, sul bacino olimpico di Lake Lanier (Georgia\u00a0\u2013 USA) nel 1996, conducono la finale dalla partenza all\u2019arrivo vincendo la loro seconda medaglia d'oro a cinque cerchi. La famosa telecronaca della RAI di Giampiero Galeazzi, che celebra la loro vittoria, \u00e8 tuttora fonte d\u2019ispirazione per tutti i commentatori sportivi ed \u00e8 rimasta indelebile nel cuore e nella mente degli Italiani. https://www.youtube.com/watch?v=JhLUS81Z0eU&amp;t=456s \nLa regata, ricordata negli annali per l\u2019impeccabile conduzione tattica e magistrale esempio tecnico, ha richiesto a Davide un impegno fisico che lo fa collassare poco dopo il taglio della linea d\u2019arrivo e tale da rendere necessario l'intervento dei medici che gli consentono di riprendersi giusto in tempo per la cerimonia di premiazione. Nella stessa stagione, grazie alla straordinaria performance, esempio di generosit\u00e0 e tenacia viene eletto \u201cAtleta dell'Anno\u201d dalla Federazione Italiana Canottaggio.\n\u00c8 stato sedici volte Campione d'Italia in sette diverse specialit\u00e0 del canottaggio (prima affermazione nel 1984 all'Idroscalo di Milano nel singolo ragazzi; l'ultima nel 2005 a Piediluco, nell'otto senior).\nVogatore nella regata storica delle \u201cAntiche Repubbliche Marinare\u201d, partecipa e vince in tre edizioni con l'equipaggio di Amalfi: nel 1995 a Pisa, nel 1997 ad Amalfi, nel 2003 a Venezia).\nNel 1989 partecipa alla \u201cHanley Royal Regatta\u201d (Gran Bretagna) con l'equipaggio del \u201cquattro di coppia\u201d. La prestigiosa Coppa messa in palio dalla Casa Reale intitolata alla \u201cRegina Madre\u201d \u00e8 inserita nel programma in uno degli eventi sportivi pi\u00f9 antichi del Mondo. La vittoria \u00e8 ricordata nell\u2019albo d\u2019oro come la prima in assoluto di un equipaggio italiano negli oltre 181 anni di edizioni disputate. Inoltre, l\u2019imbarcazione azzurra stabilisce anche il record cronometrico del campo e della specialit\u00e0 che resta imbattuto per ben 27 anni.\nNel 2004 ad Atene partecipa alla sua terza Olimpiade, la prima da Dirigente, a seguito della squadra Italiana ricoprendo il ruolo di Coordinatore Marketing con un progetto promozionale e di comunicazione da lui ideato e realizzato, finalizzato a premiare i canottieri italiani medagliati.\nDavide ha continuato la sua attivit\u00e0 di alto livello nel canottaggio come Team Manager seguendo l'otto azzurro che ha vinto la medaglia d\u2019argento ai Mondiali Assoluti di canottaggio del 2005 Gifu (Giappone) e del 2006 Eaton (Gran Bretagna).\nAlle Olimpiadi di Rio De Janeiro (Brasile) Davide ha ricoperto il prestigioso incarico di \u201cCapo Missione\u201d della squadra Olimpica di canottaggio partecipando cos\u00ec alla sua quarta Olimpiade.\nSocio Fondatore del Circolo Canottieri Napoli, Socio benemerito del Circolo Canottieri Aniene, Socio della Societ\u00e0 Canottieri Firenze e del Reale Yacht Club Canottieri Savoia di Napoli.\nVela.\nAll'attivit\u00e0 sportiva di canottiere si associa quella, non meno importante e di successo, di velista.\nNel 1991 Davide riceve la chiamata dall\u2019ancora sconosciuto e neocostituito team di Coppa America di vela de \u201cIl Moro di Venezia\u201d, voluto e creato dal compianto Raul Gardini. Con estrema lungimiranza coglie l\u2019occasione di entrare a far parte di quello che sar\u00e0 ricordato da tutti gli italiani come l\u2019equipaggio velico pi\u00f9 forte e amato di sempre.\nApproda alla Coppa America avendo partecipato negli anni precedenti a molte regate veliche in diverse classi oltre ad essere diventato armatore di un catamarano a vela, con il quale navigava nei tempi di svago. L\u2019incontro con Paul Cayard, nel 1991, lo proietta nelle regate di Coppa che diventeranno uno dei pilastri della storia della \u201cvela italiana\u201d. Questa scelta di vita gli impedisce di partecipare nel 1992 ai concomitanti Giochi Olimpici di Barcellona (Spagna). Davide, conferma la sua scia di record e successi ed imbarcato come grinder di prua con il \u201cMoro di Venezia\u201d, festeggia la vittoria nella Louis Vuitton Cup, contro i temutissimi velisti di \u201cNew Zeland\u201d.\nA San Diego (USA) in finale \u201cIl Moro di Venezia\u201d nel 1992 perde la Coppa \u00a0ma segna negli annali la prima vittoria di una barca italiana in una regata di finale di America\u2019s Cup.\nNel 1993 vince con \u201cBlue Emeraude\u201d il titolo di Campione del Mondo di vela nella classe Maxi Yacht. Il Mondiale si disputa su tre \"campi di prova\": Capri (Italia), Porto Cervo (Italia), Saint Tropez (Francia).\nIl periodo successivo lo riavvicina al canottaggio ma nel 2007 a Valencia (Spagna) Davide partecipa alla sua seconda America\u2019s Cup con l\u2019equipaggio di Mascalzone Latino. La sua esperienza con il Team continua e dal 2008 al 2010, in qualit\u00e0 di Direttore Sportivo, collabora alla progettazione e alla realizzazione di una scuola vela per minori a \u201crischio devianza\u201d, fortemente voluta a Napoli dall'Armatore Vincenzo Onorato.\nNel 2016 vince la Rolex Cup a Capri (Italia) con l\u2019equipaggio di \u201cFra Diavolo\u201d di Vincenzo Addessi.\nDirigente Sportivo.\nAppena terminata l'attivit\u00e0 agonistica Davide ha subito immaginato e tracciato un percorso in grado di trasferire le sue competenze tecniche ai giovani talenti. Nel 1998, grazie ad un accordo con Enel, inaugura il \u201cCentro Nautico di Presenzano\u201d utilizzando il bacino idroelettrico quale palestra per insegnare vela, dragon boat, canottaggio e canoa fluviale.\nLa struttura nella sua ventennale attivit\u00e0 ha coinvolto otre 15.000 ragazzi e ragazze avviandoli agli sport dell\u2019acqua.\nInnumerevoli le iniziative promozionali ed agonistiche organizzate da Davide e dal suo staff dal 1998 ad oggi, prima fra tutte l\u2019ideazione e la realizzazione della sfida fra i famosissimi equipaggi delle Universit\u00e0 di Oxford e Cambridge che per ben quattro edizioni si sono sfidati eccezionalmente al di fuori della Gran Bretagna e su una distanza sprint. Location d\u2019eccezione: il Parco Reale della Reggia di Caserta che offre all\u2019interno della Vasca della \u201cFontana dei Delfini\u201d una distanza di ben 500\u00a0m in linea retta, divenendo un palcoscenico naturale per una delle sfide sportive pi\u00f9 famose e antiche del Mondo.\nDal 2000 al 2012 ricopre la carica di Presidente della Federazione Italiana Canottaggio della Campania e Membro di Giunta del CONI regionale, organizzando quattro edizioni dei Campionati Italiani di canottaggio ed innumerevoli eventi promozionali rivolti ai giovani.\nDal 2012 al 2016 Davide \u00e8 Vice Presidente sportivo del Circolo Canottieri Napoli che vanta ben sette discipline sportive di cui sei olimpiche.\nGi\u00e0 Team Manager di equipaggi plurititolati, ha arricchito la sua esperienza di Dirigente a seguito della Squadra Olimpica ad Atene 2004 e a Rio 2016.\nVice Presidente della Federazione Italiana Canottaggio dal 2012 al 2016, esordisce nel 2013 come Dirigente Internazionale; viene eletto membro del Comitato Esecutivo dei Giochi del Mediterraneo, dove ricopre fino al 2017 il ruolo di Presidente della \u201cCommissione Atleti\u201d.\nAttualmente \u00e8 membro del Board Esecutivo e della Commissione Coordinamento del Comitato dei Giochi del Mediterraneo, per l\u2019organizzazione dell'edizione di \u201cTaranto 2026\u201d.\nNel 2019 la sua gi\u00e0 riconosciuta esperienza di dirigente ed organizzatore di eventi Nazionali, Internazionali ed Olimpici viene richiesta alle Universiadi estive di Napoli, evento in cui viene nominato \u201cHead of Sport and Operations\u201d, incarico di altissimo livello tecnico per il quale coordina le attivit\u00e0 delle 16 Federazioni Sportive Nazionali impegnate nel programma dei Giochi supportando, con il suo staff l\u2019opera del Commissario Straordinario, Gianluca Basile, contribuendo fortemente all\u2019indiscusso successo della manifestazione che \u00e8 la seconda al Mondo dopo le Olimpiadi per sport praticati (18), Paesi accreditati (116) ed atleti iscritti (pi\u00f9 di 6.000). L'incarico ricevuto ha richiesto la organizzazione, cura e gestione \"- sportiva e logistica-\" contemporanea di oltre 23 impianti di allenamento, 27 impianti di gara e ben tre villaggi per gli atleti di cui il pi\u00f9 grande ospitato su due navi da crociera ormeggiate nel Porto di Napoli.\nPer il suo apporto Davide ha ricevuto dalla Federazione Internazionale Sport Universitari (FISU) un \u201cpubblico riconoscimento\u201d da parte del Presidente Oleg Matycin, attuale Ministro dello Sport in Russia.\nAnche come Dirigente Davide vanta una notevole esperienza e molteplici successi ottenuti in eventi sportivi, avendo rivestito vari ruoli nel corso degli anni. Oltre alla Direzione Sportiva delle Universiadi 2019 ha partecipato a:\n- quattro edizioni dei Giochi Olimpici estivi;\n- due edizioni dei \u201cGiochi del Mediterraneo\u201d;\n- due edizioni dei \u201cGiochi del Mediterraneo\u201d da spiaggia;\n- due edizioni di Campionati Europei;\n- dodici Campionati del Mondo fra vela e canottaggio;\n- due campagne di \u201cAmerica\u2019s Cup\u201d;\n- pi\u00f9 di quaranta edizioni di Campionati Italiani di (vela e canottaggio);\nDal 1\u00ba Gennaio 2014 dirige il Centro di Preparazione Olimpica di Formia, \u201cBruno Zauli\u201d del Comitato Olimpico Nazionale Italiano.\nLa struttura, inaugurata nel 1956 \u00e8 uno fra i pi\u00f9 rinomati impianti sportivi del Mondo che negli anni ha visto trasformare il duro lavoro degli allenamenti in splendide performance di migliaia di atleti che si sono imposti a livello mondiale ed olimpico, primo fra tutti l\u2019indimenticato Pietro Mennea che qui ha costruito il suo record mondiali sui 200\u00a0m piani e la fantastica vittoria olimpica ai Giochi di Mosca del 1980 nei 200 metri piani.\nDocente &amp; Formatore.\nDiplomato all\u2019 Istituto Superiore di Educazione Fisica di Napoli (ISEF), Davide si \u00e8 Laureato all\u2019 Universit\u00e0 di Torino in Scienze Motorie con una Specializzazione in \u201cProgettazione ed organizzazione grandi eventi e gestione di grandi impianti sportivi\u201d. Attualmente esercita il suo ruolo di divulgatore e docente tenendo corsi di alta specializzazione presso la \u201cScuola dello Sport\u201d del Comitato Olimpico Nazionale Italiano e numerose facolt\u00e0 universitarie di Management, in particolare presso la \u201cFederico II\u201d e la \u201cParthenope\u201d di Napoli.\nCollabora attivamente con le pi\u00f9 grandi societ\u00e0 di formazione italiane per le quali, insieme al suo staff, progetta e realizza eventi di \u201cTeam Building\u201d incentrati su aspetti formativi, organizzativi, strategici, motivazionali e gestionali, con particolare attenzione a profili di comunicazione e leadership per manager di \u201calto livello\u201d. Fra le principali aziende con cui ha collaborato negli ultimi anni 10 anni si annoverano: FIAT (\u00e8 stato anche testimonial del lancio sul mercato della \u201cnuova 500\u201d per espressa volont\u00e0 dell'allora AD Sergio Marchionne, che lo aveva scelto come docente per un corso ai manager FIAT all\u2019inizio della sua avventura all\u2019interno dell'azienda Torinese), ENEL, Maserati, Lamborghini, BNL, Pirelli, GESAC Aeroporto Internazionale di Napoli, Mchartur Glenn, Coca Cola, Adecco, ACEA, Rai, Unilever, Algida, MSC, Microsoft, Abbvie, Ferrero, Peroni, Cariparma, Abbot e AVIS Autonoleggi.\nNel 2017, il Museo Archeologico Nazionale di Napoli, lo ha nominato \u201cAmbasciatore del MANN nel Mondo\u201d, per le attivit\u00e0 di promozione, divulgazione culturale, artistica e scientifica.\nDavide \u00e8 Advisor dell'Accademia Olimpica Internazionale di Olympia (Grecia) per la formazione e l\u2019avviamento al post carriera degli atleti di vertice.\nGrande appassionato di cultura e filosofia orientale, \u00e8 Presidente Onorario della Federazione Italiana Kendo.\nAma il volo, lo sci d\u2019alpinismo ed \u00e8 brevettato come soccorritore subacqueo in acque profonde.\nPromotore dello Sport \"Sociale\".\nMolto rilevante e degna di nota \u00e8 anche l\u2019attivit\u00e0 sociale che Davide svolge in favore dei meno fortunati, collaborando dal 1998 con Enti ed Istituzioni che operano \"nel settore della devianza minorile\" e nella rieducazione attraverso il lavoro e lo sport.\nNel 2004 fonda ad Atene la \u201cDavide Tizzano Academy\u201d che ha come mission la diffusione dei valori etici e sportivi fra i giovani. Attualmente l\u2019Accademia sta sostenendo progetti ed attivit\u00e0 finalizzati alla riscoperta e alla divulgazione delle antiche culture marinare ed iniziative tese alla salvaguardia e alla valorizzazione del Mar Mediterraneo ed i suoi tesori.\nNel 2009 ha realizzato, in \"collaborazione\" con la RAI, un corso per la formazione di cameramen specializzati in riprese sportive con particolare attenzione agli sport nautici, iniziativa dedicata a giovani a rischio devianza dei quartieri periferici e dell'area Metropolitana di Napoli.\nDal 2019 organizza la Manifestazione \u201cLe Sirene di Ulisse\u201d\u00ae, giunta alla sua terza edizione: una gara remiera riservata alle donne che hanno vissuto l\u2019esperienza del tumore al seno ed hanno combattuto la loro battaglia personale con la malattia, riattivandosi e condividendo sportivamente una bella esperienza fisica e mentale positiva e rigenerativa.\nLe attivit\u00e0 proposte mettono in atto protocolli scientifici che hanno evidenziato gli effetti positivi sia in fase di prevenzione che in fase post operatoria. Davide con il suo staff propone anche progetti per la prevenzione delle malattie oncologiche attraverso gli sport remieri, sostenendo e suggerendo nuove motivazioni a chi ha sofferto e vuole rimettersi in gioco, per riappropriarsi della propria vita.\nSalvaguardia dell'ambiente.\nDavide \u00e8 attivo anche sul fronte ambientalista per la salvaguardia del patrimonio marino e fluviale italiano. Nel 2007 ha prodotto il documentario \u201cNaviga Volturno\u201d in collaborazione con Enel, per valorizzare e proteggere il pi\u00f9 importante corso d\u2019acqua dell'Italia Meridionale.\nDal 2018 \u00e8 testimonial in Italia per il Comando Nazionale della Guardia Costiera a sostengo della campagna sulla sicurezza in mare e per la sua salvaguardia.\nPartecipa attivamente alle campagne di pulizia dei fondali e di raccolta della plastica in mare, sulle coste e sulle spiagge, supportando i progetti mondiali \u201cplastic free\u201d."}
{"id": "1909024", "revid": "767487", "url": "https://it.wikipedia.org/wiki?curid=1909024", "title": "Mujtahid", "text": "Il mujtahid \u00e8 un'autorit\u00e0 religiosa e legislativa islamica che sa e pu\u00f2 esprimere interpretazioni originali della legge islamica canonica, invece di applicare sentenze precedenti gi\u00e0 stabilite. \n\u00c8 opinione generale tra i sunniti che le interpretazioni personali siano ormai impossibili. Per gli sciiti, invece, non solo le interpretazioni e opinioni personali sono possibili, ma anche necessarie, persino nel caso in cui una situazione sia l'esatta ripetizione di una precedente. Questo perch\u00e9 i tempi sono diversi e le condizioni esteriori possono essere cambiate, anzi quasi sempre lo sono.\nI \"mujtahid\" sono pochissimi ed hanno diritto, ma solo tra gli sciiti, ad una decima speciale chiamata \"khums\" (il 'quinto') cosicch\u00e9 alcuni di loro dispongono anche di mezzi finanziari."}
{"id": "1909026", "revid": "8660", "url": "https://it.wikipedia.org/wiki?curid=1909026", "title": "Nazionale di hockey su prato dell'Uganda", "text": "La nazionale di hockey su prato dell'Uganda \u00e8 la squadra di hockey su prato rappresentativa dell'Uganda."}
{"id": "1909028", "revid": "1032083", "url": "https://it.wikipedia.org/wiki?curid=1909028", "title": "Vita mutatur non tollitur", "text": "Vita mutatur non tollitur \u00e8 una locuzione latina, traducibile in lingua italiana come \"Vita mutata non tolta\".\nLa frase \u00e8 contenuta nel primo prefazio del rito cattolico della messa per i defunti. Richiama il significato cristiano della morte, che viene vista non come la fine dell'esistenza ma come la continuazione allo stadio definitivo di possibilit\u00e0 e senza confusione di ci\u00f2 che si \u00e8 atteso e desiderato. "}
{"id": "1909029", "revid": "72396", "url": "https://it.wikipedia.org/wiki?curid=1909029", "title": "Jimmy Hogan", "text": "Considerato tra i pi\u00f9 influenti manager della storia del calcio, \u00e8 ritenuto tra i precursori del calcio in Ungheria e della Squadra d'oro e tra i pionieri del calcio totale.\nBiografia.\nFiglio di genitori irlandesi emigrati in Inghilterra in cerca di lavoro, cresce nel Lancashire. I genitori lo spingono per diventare un sacerdote, ma dopo tre anni di seminario, a 17 anni Hogan decide di lasciare. Resta un cattolico praticante, dai grandi valori etici e morali, qualit\u00e0 che non gli hanno permesso di imporsi come allenatore in patria.\nCaratteristiche tecniche.\nAttaccante interno, da allenatore \u00e8 tra i precursori del calcio totale, facendo giocare alle sue squadre un calcio veloce e dinamico fatto di passaggi rasoterra e favorito dalla tattica. A differenza dei manager del calcio inglese, Hogan decide che i calciatori continentali debbano allenarsi con la palla durante le sessioni settimanali per affinare i fondamentali. \u00c8 tra i primi a introdurre una dieta bilanciata e a rinunciare in parte alla carne al fine di far rendere meglio i propri giocatori, innovazione introdotta durante il suo periodo austriaco.\nCarriera.\nHogan ha avuto una modesta carriera giocando per club quali , Fulham e e ha ottenuto diversi successi da calciatore, come la semifinale di FA Cup raggiunta con il , ma soltanto come allenatore le sue abilit\u00e0 gli sono state tributate.\nIn una tourn\u00e9e estiva col Bolton nei Paesi Bassi nel 1909, Hogan, gi\u00e0 deficitato da diversi infortuni, si convince a intraprende la carriera di allenatore. Dopo aver iniziato ad allenare nei Paesi Bassi, si trasferisce prima in Austria e da l\u00ec passa in Ungheria. Nel 1914, all'inizio della prima guerra mondiale, si trova ancora in Austria: \u00e8 arrestato, ma riesce a farsi mandare in Ungheria e a guidare l'MTK Budapest, introducendo quello che diverr\u00e0 noto come lo \u00abstile danubiano\u00bb e facendo conoscere lo sport calcistico a livello nazionale in un Paese che fino ad allora lo aveva ignorato, praticandolo squisitamente a livello amatoriale. La moglie di Hogan, arrestata anch'ella e in quel periodo in attesa di un figlio, \u00e8 rimpatriata. Nel 1918 lascia l'incarico all'MTK e torna in patria, convinto dal fatto che i dipendenti della FA coinvolti nel conflitto mondiale avrebbe ottenuto un sostanzioso rimborso dalla federcalcio inglese, ma una volta arrivato in Inghilterra, il presidente della FA lo snobba e lo etichetta come traditore in quanto sta allenando all'estero durante la prima guerra mondiale. Inizia ad allenare lo , in Svizzera. Nello stesso paese, allenavano il suo compatriota Teddy Duckworth e l'ungherese Izidor K\u00fcrschner. Insieme a loro, prepar\u00f2 la Nazionale olimpica svizzera e la squadra arriv\u00f2 in finale al torneo del 1926, ma venne sconfitta dall'. Allena il Dresdner, a seconda delle fonti o tra luglio e novembre 1925 o nell'arco di quattro stagioni tra il 1928 e il 1932.\nSuccessivamente, allen\u00f2 l', insieme al leggendario amico Hugo Meisl: in questo periodo inizia a ottenere un po' di notoriet\u00e0 internazionale nel periodo del \"Wunderteam\" austriaco.\n\u00c8 stato anche l'allenatore del Fulham per un breve periodo (1934), venendo boicottato dai giocatori e conseguentemente licenziato, prima di tornare in Austria: riporta la nazionale alle Olimpiadi del 1936. Nello stesso anno, l' lo sceglie come manager e Hogan \u00e8 stato il primo della sua storia. Ha guidato la squadra, appena retrocessa, in prima divisione e, nel giro di tre anni, l'ha riportata ai vertici del calcio inglese. Tuttavia non lega mai completamente con i suoi calciatori e nel 1939 \u00e8 licenziato dalla dirigenza mentre si trova in ospedale per un'appendicite in coincidenza con l'inizio della seconda guerra mondiale. Dopo la guerra ha guidato e , allenando in seguito le giovanili dell'Aston Villa fino ad almeno il 1953. Negli anni successivi allo storico 6-3 rifilato dall' all' a Wembley, vittoria riconosciuta all'unanimit\u00e0 come merito degli insegnamenti di Hogan durante il suo periodo ungherese, la FA tenta di restaurare il suo nome nel calcio inglese, ma \u00e8 considerato troppo vecchio per allenare."}
{"id": "1909030", "revid": "287204", "url": "https://it.wikipedia.org/wiki?curid=1909030", "title": "Abhinavagupta", "text": "Non solo, Abhinavagupta fu uno dei pi\u00f9 grandi filosofi, mistici ed esteti dell'India. Fu inoltre considerato illustre musicista, poeta, drammaturgo, esegeta, teologo, e logico, dotato di una personalit\u00e0 eclettica che esercit\u00f2 ed esercita tuttora un forte influsso sulla cultura indiana. Fu il pi\u00f9 autorevole esponente dello Shivaismo monistico kashmiro.\nNella sua lunga vita complet\u00f2 oltre 35 opere, la pi\u00f9 voluminosa e famosa delle quali \u00e8 il \"Tantr\u0101loka\", un trattato enciclopedico su tutti gli aspetti filosofici e pratici del Trika e del Kaula (oggi noti come scuole dello Shivaismo Kashmiro e del tantrismo). Un altro suo contributo molto importante, nell'ambito della filosofia estetica, \u00e8 il celebre commento del Abhinavabh\u0101rat\u012b \"N\u0101\u1e6dya\u015b\u0101stra\" di Bharata Muni e lo \"Dhvany\u0101loka\" di \u0100nandavardhana.\nBiografia.\nNato in una famiglia di studiosi e mistici Abhinavagupta studi\u00f2 tutte le scuole di filosofia e d'arte del suo tempo sotto la guida di ben quindici (o pi\u00f9) insegnanti e guru. \nSi dice che Abhinavagupta non fosse il suo vero nome, ma un titolo onorifico assegnatogli da un suo maestro che significa competente ed autorevole. Nella sua analisi, Jayaratha (1150-1200 d.C.) - che \u00e8 stato il commentatore pi\u00f9 importante di Abhinavagupta - rivela anche altri tre ulteriori significati del nome: colui che \u00e8 sempre vigile, onnipresente e protetto da lodi. Raniero Gnoli, il solo sanscritista che abbia completato una traduzione del Tantr\u0101loka in una lingua europea, afferma che Abhinavagupta significa anche \"nuovo\", un riferimento alla forza creativa sempre nuova della sua esperienza mistica. \nDa Jayaratha apprendiamo che Abhinavagupta era in possesso di tutte le sei qualit\u00e0 richieste per i possessori del grado molto elevato di \u015baktip\u0101ta, come descritto nei testi sacri (\u015ar\u012bp\u016brva\u015b\u0101stra): una fede incrollabile in Dio, la realizzazione dei mantra, il controllo dei principi oggettivi (cio\u00e8 dei 36 Tattva), il successo in tutte le attivit\u00e0 intraprese, il talento poetico e la conoscenza spontanea di tutte le discipline.\nLa creativit\u00e0 di Abhinavagupta ha spaziato attraverso diversi generi letterari, dai canti devozionali alle opere accademico/filosofiche fino ai testi di carattere esoterico che descrivono rituali e pratiche yogiche.\nCome autore \u00e8 considerato un sistematizzatore del pensiero filosofico in quanto ha ricostruito, razionalizzato e strutturato il sapere filosofico in una forma pi\u00f9 coerente, valutando tutte le fonti a sua disposizione.\nSfondo sociale, familiare e discepoli.\nNascita \"magica\".\nIl termine con cui Abhinavagupta stesso definisce la sua origine \u00e8 \"yogin\u012bbh\u016b\" \"nato da una yogini\" 10. Nello Shivaismo del Kashmir e soprattutto in quello Kaula si ritiene che la progenie di genitori \"stabiliti nell'essenza divina di Bhairava\", sia dotata di straordinari poteri spirituali e intellettuali. Un tale bambino dovrebbe essere il \"depositario della conoscenza\".\nI genitori.\nAbhinavagupta nacque in una famiglia di brahmini noti per la loro profonda devozione e l'inclinazione alla ricerca intellettuale. \nSua madre, Vimal\u0101 (Vimalakal\u0101) mor\u00ec quando Abhinavagupta aveva solo due anni. Il padre, Cukhula o Narasi\u1e41hagupta, dopo la morte della moglie, prefer\u00ec uno stile di vita ascetico, pur dedicandosi all'educazione dei suoi tre figli. Era un uomo estremamente colto e \"straordinariamente devoto a Mahe\u015bvara\" (Shiva); fu il primo maestro di Abhinavagupta, e lo istru\u00ec nella grammatica, nella logica e nella letteratura.\nFamiglia.\nAbhinavagupta aveva un fratello e una sorella. Il fratello, Manoratha, era un fervente devoto esperto di Shiva. Sua sorella, Amba (nome presunto, secondo Navjivan Rastogi), si dedic\u00f2 al culto in tarda et\u00e0 dopo la morte di suo marito.\nSuo cugino Karna dimostr\u00f2 sin dalla giovinezza di comprendere l'essenza dello Shivaismo ed era distaccato dal mondo. Sua moglie era presumibilmente proprio la sorella maggiore di Abhinavagupta Amba, che guardava con reverenza al suo illustre fratello. Amba e Karna ebbero un figlio, Yoge\u015bvaridatta, che mostr\u00f2 un precoce talento nello yoga (yoge\u015bvar implica il significato di signore dello yoga).\nAbhinavagupta cita anche il suo discepolo pi\u00f9 fedele R\u0101madeva dedito allo studio delle Scritture e a servire il suo maestro. Un altro cugino era K\u1e63ema, forse lo stesso illustre discepolo di Abhinavagupta K\u1e63emar\u0101ja. Mandra, un amico d'infanzia di Karna, fu loro ospite in una residenza di campagna: era non solo ricco e con una personalit\u00e0 piacevole, ma anche altrettanto colto. E, ultimo ma non meno importante, Vatasik\u0101, la zia di Mandra, che ottenne una menzione speciale da Abhinavagupta per le cure che gli riserv\u00f2 con eccezionale dedizione e sollecitudine; per esprimere la sua gratitudine, Abhinavagupta dichiar\u00f2 che fu per merito di Vatasik\u0101 se riusc\u00ec a completare con successo la sua opera.\nIl quadro che emerge \u00e8 che Abhinavagupta visse in un ambiente erudito e protetto, dove le sue energie creative ricevettero tutto il sostegno necessario. Tutti intorno a lui erano pieni di fervore spirituale e lo scelsero come maestro spirituale. Il gruppo di sostegno della famiglia e degli amici fu altrettanto necessario delle sue geniali qualit\u00e0 personali al fine di completare un'opera ponderosa come il Tantr\u0101loka. \nAntenati.\nSecondo quanto afferma lo stesso Abhinavagupta, l'antenato pi\u00f9 antico a lui noto si chiamava Atrigupta, nato a Madhyade\u015ba in India (probabilmente moderno Kannauj), che viaggi\u00f2 per il Kashmir, su incarico del re Lalit\u0101ditya, intorno all'anno 740 d.C.\nMaestri.\nAbhinavagupta fu famoso per la sua insaziabile sete di conoscenza. Per la sua istruzione ebbe molti insegnanti (ben 15, o pi\u00f9), filosofi, mistici e studiosi. Frequent\u00f2 i visnuiti, i buddisti, i seguaci dello Shivaismo Siddhanta e gli studiosi del Trika. \nFra i suoi maestri pi\u00f9 importanti egli ne elenca quattro: V\u0101man\u0101tha gli diede l'insegnamento relativo allo Shivaismo dualista; Bh\u016btir\u0101ja, che, oltre ad istruirlo nella dottrina dualista-nondualista, fu anche il padre di due eminenti studiosi; Lak\u1e63ma\u1e47agupta, un discepolo diretto di Som\u0101nanda, nel lignaggio del Tryambaka, era molto rispettato da Abhinavagupta e gli insegn\u00f2 tutte le dottrine di pensiero monistiche: il Krama, il Trika e la Pratyabhij\u00f1\u0101 (tranne il Kula); \u015aambhun\u0101tha infine gli insegn\u00f2 la quarta dottrina (Ardha-tryambaka), che \u00e8 quella Kaula, fondata dalla figlia di Tryambaka.\n\u015aambhun\u0101tha fu fra i guru di Abhinavagupta, quello da lui pi\u00f9 amato. Descrivendo la grandezza del suo maestro, paragon\u00f2 \u015aambhun\u0101tha al Sole, che ha il potere di dissipare l'ignoranza del cuore, e, in un altro punto, alla luna che splende sull'oceano della conoscenza del Trika.\nAbhinavagupta ricevette l'iniziazione Kaula attraverso la moglie di \u015aambhun\u0101tha (in veste di Duti o guida). Questa iniziazione viene conferita attraverso un particolare tipo di atto sessuale in cui tutta l'energia \u00e8 trasmutata e sublimata nel cuore e infine nella coscienza. Tale metodo \u00e8 difficile ma molto rapido ed \u00e8 riservato a coloro che hanno superato i loro limiti mentali e sono puri. \nFu \u015aambhun\u0101tha a chiedergli di scrivere il Tantr\u0101loka. Come Guru, egli influenz\u00f2 profondamente sia la struttura del Tantr\u0101loka sia la vita del suo creatore, Abhinavagupta.\nBen dodici dei suoi maestri principali sono elencati per nome, ma senza dettagli. Bh\u0101skara, gli fu maestro nella scuola dello Spanda, risalente a due grandi maestri kashmiri, Vasugupta e Kalla\u1e6da, vissuti nella prima met\u00e0 del IX secolo. Da Bha\u1e6d\u1e6da Tauta apprese la retorica e la poetica. Si crede che Abhinavagupta abbia avuto altri insegnanti minori. Inoltre durante la vita studi\u00f2 un gran numero di testi da cui trasse varie citazioni per la sua opera principale, desiderando creare una sintesi sistematica ed omnicomprensiva, dove le differenze esistenti fra scritture di diverse scuole risultassero integrate in una prospettiva superiore.\nStile di vita.\nAbhinavagupta rimase celibe per tutta la vita, tuttavia essendo un adepto Kaula non praticava presumibilmente l'astinenza sessuale.\nStudi\u00f2 assiduamente, almeno fino all'et\u00e0 di 30 o 35anni, e per farlo viaggi\u00f2 soprattutto all'interno del Kashmir.\nSecondo la sua stessa testimonianza, raggiunse la liberazione spirituale attraverso la pratica Kaula, che si basa sulla sessualit\u00e0 tantrica, sotto la guida del suo maestro pi\u00f9 ammirato, \u015aambhun\u0101tha.\nVisse nella sua casa (che funzionava come un ashram) con i suoi familiari e discepoli, non divenne un monaco errante, n\u00e9 osserv\u00f2 gli obblighi propri della casta dei brahmini.\nCos\u00ec, Abhinavagupta trascorse la vita come scrittore e insegnante. La sua personalit\u00e0 fu la realizzazione vivente della sua visione.\nIn un dipinto d'epoca \u00e8 raffigurato seduto in Virasana, circondato da discepoli devoti e familiari, immerso in una sorta di trance musicale, che suona la veena mentre detta versi del Tantr\u0101loka a uno dei suoi attendenti; dietro di lui, due Duti (yogi donne) che lo aspettano.\nUna leggenda sul momento della sua morte (collocato fra il 1015 e il 1025 a seconda delle fonti), narra che port\u00f2 con s\u00e9 1200 discepoli e si diresse verso una grotta (la grotta Bhairava, un luogo reale conosciuto ancora oggi), recitando il suo poema Bhairava-Stava, un'opera devozionale. \nEssi non furono mai pi\u00f9 visti, la tradizione vuole che essi abbiano attraversato insieme la \"soglia del mondo spirituale\".\nOpere.\nLe opere di Abhinavagupta coprono vari campi: manuali di riti religiosi, canti devozionali, opere filosofiche e di estetica. Qui sono elencate la maggior parte delle sue opere9. Quelle con il titolo in grassetto sono le pi\u00f9 importanti.\nOpere Religiose.\n\"Tantr\u0101loka\".\nLa sua opera pi\u00f9 importante \u00e8 il \"Tantr\u0101loka\", \"Luce dei Tantra\", una sintesi di tutto il sistema Trika. La sola traduzione completa in una lingua europea, l'italiano, \u00e8 di Raniero Gnoli, ora alla sua seconda edizione. Il capitolo 29 sull'esoterico rituale Kaula con il commento di Jayaratha \u00e8 stato tradotto in inglese dal Rev. Dott. John R. Dupuche. Un complesso studio del contesto, degli autori, dei contenuti e dei riferimenti del Tantr\u0101loka \u00e8 stato pubblicato da Rastogi Navjivan, professore dell'Universit\u00e0 di Lucknow.\nCommento alla Par\u0101tr\u012b\u015bik\u0101.\nUn altro testo importante \u00e8 il commento alla Par\u0101tr\u012b\u015bik\u0101, un breve testo sacro di trenta versi assai venerato dedicato alla Dea Suprema, Para. \nIl Par\u0101tr\u012b\u015bik\u0101vivara\u1e47a, che spiega il significato dell'energia dei fonemi e i due sistemi sequenziali di ordinarli, la M\u0101t\u1e5bk\u0101 e la Malini, \u00e8 stato l'ultimo grande progetto di traduzione di Jaideva Singh. \n\"Tantras\u0101ra\" e altre opere.\nIl \"Tantras\u0101ra\", \"Essenza del Tantra\", \u00e8 una versione riassunta, in prosa, del \"Tantr\u0101loka\", ed \u00e8 stato a sua volta riassunto nel \"Tantroccaya\" e infine presentato in forma sintetica e molto breve con il nome di \"Tantrava\u1e6dadh\u0101nik\u0101\", \"Il seme del Tantra\".\n\"P\u016brvapa\u00f1cik\u0101\" \u00e8 un commento al \"P\u016brvatantra\", ossia il \"M\u0101lin\u012bvijaya Tantra\", oggi perduto.\nIl \"M\u0101lin\u012bvijay\u0101-v\u0101rttika\", \"Commento al M\u0101lin\u012bvijaya\", \u00e8 un commento in versi sulla prima strofa del \"M\u0101lin\u012bvijaya Tantra\". \n\"Kramakeli\", \"Il Gioco di Krama\", \u00e8 un commento al \"Kramastotra\", oggi perduto. \nIl \"Bhagavadg\u012bt\u0101rtha-Samgraha\", che significa \"Commento essenziale alla Bhagavad Gita\", ha ora una traduzione in inglese di Boris Marjanovic.\nAltre opere di carattere religioso sono: \nInni devozionali.\nAbhinavagupta ha composto un certo numero di poesie devozionali, molte delle quali sono state tradotte in francese da Lilian Silburn: \nUn altro poema, \u015aiva\u015baktyavin\u0101bh\u0101va-stotra, Inno all'inseparabilit\u00e0 di Shiva e Shakti, \u00e8 andato perduto. \nOpere filosofiche.\nFra le opere pi\u00f9 importanti di Abhinavagupta vi sono l'\u012a\u015bvarapratyabhij\u00f1\u0101-vimar\u015bini, \"Commento alle Stanze del riconoscimento del Signore\" e l'\u012a\u015bvarapratyabhij\u00f1\u0101viv\u1e5btivimar\u015bini, \"Commento alla spiegazione dell'\u012a\u015bvarapratyabhij\u00f1\u0101\", scritta da Uptaladeva. Questo trattato \u00e8 fondamentale nella trasmissione della scuola Pratyabhijn\u00e2 ai giorni nostri. Un altro commento, il Pratyabhijn\u00e2 \u015aivad\u1e5b\u1e63\u1e6dy\u0101locana, \"Commento che illumina le Stanze del riconoscimento di Shiva\", \u00e8 ora perduto. Altri commenti perduti sono il Pad\u0101rthaprave\u015ba-nir\u1e47aya\u1e6dyk\u0101, \"Commento alla Spiegazione introduttiva delle categorie\", e il Prak\u012br\u1e47akavivara\u1e47a, \"Commento allo Zibaldone\", \u2013 che si riferisce al terzo capitolo del V\u0101kyapad\u012bya di Bhart\u1e5bhari. Altri testi filosofici di Abhinavagupta sono Kath\u0101mukhatilaka, \"Ornamento del Volto dei discorsi\", e Bhedav\u0101david\u0101ra\u1e47a, \"Confutazione del dualismo\".\nOpere poetiche e drammatiche.\nL'opera pi\u00f9 importante di Abhinavagupta sulla filosofia dell'arte \u00e8 l'Abhinavabh\u0101rat\u012b - un commento lungo e complesso sul N\u0101\u1e6dya\u015b\u0101stra, Libro del Teatro, di Bharata Muni. Quest'opera costituisce uno degli motivi fondamentali che hanno reso famoso Abhinavagupta fino ai giorni nostri. Il suo contributo pi\u00f9 importante \u00e8 la teoria del rasa (\"gusto estetico\").\nAltre opere poetiche sono: il Ghatakarparakulakaviv\u1e5bti, un commento a un poemetto chiamato Gha\u1e6dakarpara attribuito a K\u0101lid\u0101sa; il K\u0101vyakau\u1e6dukavivara\u1e47a, \"Commento all'incanto poetico\" (un'opera perduta di Bhatta Tauta), ora perduto; e infine il Dhvany\u0101lokalocana, \"Illustrazione del Dhvany\u0101loka\", la Luce del Senso Poetico, che \u00e8 una famosa opera di \u0100nandavardhana, un retore e filosofo vissuto in Kashmir nel IX secolo."}
{"id": "1909031", "revid": "76963", "url": "https://it.wikipedia.org/wiki?curid=1909031", "title": "Alexander Arnz", "text": "Ha frequentato il Liceo Classico Stiftisch di M\u00f6nchengladbach.\nDal 1957 ha diretto per la televisione, prima in coppia con Peter Frankenfeld sul primo canale tedesco (ARD), poi \"Boulevard Bio\" sempre su (ARD) e \"Aktion Sorgenkind\" (\"Vergi\u00dfmeinnicht\" sul secondo canale, ZDF), infine nel 1981, diresse \"Wetten dass?\" (versione tedesca di \"Scommettiamo che...?\") sulla ZDF e nel 1990 \"Fort Boyard\" su Sat.1.\nSua moglie Ulla Wiesner rappresent\u00f2 la Germania all'Eurovision Song Contest 1965.\nSi ritir\u00f2 dalla grande vetrina del secondo canale (ZDF) nel 2002, ma ha continuato a lavorare ininterrottamente fino a poche settimane dalla sua morte per altri programmi famosissimi come \"Alfredissimo\" e per il programma notturno della WDR \"Mitternachtsspitzen\".\n\u00c8 morto il 30 settembre 2004 per un tumore."}
{"id": "1909032", "revid": "180559", "url": "https://it.wikipedia.org/wiki?curid=1909032", "title": "Nazionale di hockey su prato dello Zimbabwe", "text": "La nazionale di hockey su prato dello Zimbabwe \u00e8 la squadra di hockey su prato rappresentativa dello Zimbabwe."}
{"id": "1909036", "revid": "132266", "url": "https://it.wikipedia.org/wiki?curid=1909036", "title": "Falce e Carrello", "text": ""}
{"id": "1909039", "revid": "38120", "url": "https://it.wikipedia.org/wiki?curid=1909039", "title": "Nazionale di hockey su prato della Rhodesia", "text": ""}
{"id": "1909043", "revid": "767487", "url": "https://it.wikipedia.org/wiki?curid=1909043", "title": "Alex Massie", "text": "Carriera.\nGiocatore.\nDurante la sua carriera da calciatore ha vestito le maglie di Partick Thistle F.C., Petershill, Glasgow Benburb, Glasgow Ashfield, Ayr United, Bury, Bethlehem Steel F.C., Dolphin, Heart of Midlothian e Aston Villa.\nHa anche vestito la maglia della in 18 occasioni, tra il 1932 ed il 1938.\nAllenatore.\nDopo il suo ritiro dal calcio giocato \u00e8 diventato un allenatore. Ha guidato Aston Villa, Torquay United e Hereford United."}
{"id": "1909044", "revid": "132266", "url": "https://it.wikipedia.org/wiki?curid=1909044", "title": "Falce e carrello. Le mani sulla spesa degli italiani", "text": ""}
{"id": "1909045", "revid": "729019", "url": "https://it.wikipedia.org/wiki?curid=1909045", "title": "A\u00e9rospatiale SA 315B Lama", "text": "LA\u00e9rospatiale SA 315B \"Lama\" \u00e8 un elicottero leggero utility prodotto dall'azienda francese A\u00e9rospatiale, ora European Aeronautic Defence and Space Company (EADS), dagli anni settanta.\nStoria del progetto.\nL'SA 315B venne sviluppato per l'esigenza di dotare la gamma di un elicottero che potesse operare in condizione climatiche estreme e ad alta quota, come da richiesta dell'esercito indiano. Come base di partenza vennero utilizzati gli Alouette II e Alouette III, combinando la struttura del primo con l'impianto dinamico (trasmissione, motore, rotori) del secondo. Dopo il primo volo effettuato il 17 marzo 1969, l'A\u00e9rospatiale ricevette l'omologazione nel 1970 e dal luglio 1971 venne affiancato alla sigla di progetto il nome \"Lama\", che lo identifica ancora oggi.\nPer molti anni il \"Lama\" \u00e8 stato l'elicottero di riferimento per il lavoro aereo, in particolare nelle zone alpine.\nLa struttura a traliccio, molto robusta e leggera, unita alle caratteristiche della turbina di tipo \"legato\" (compressore e turbina di potenza installati sullo stesso albero), in grado di fornire la massima potenza utilizzabile dalla trasmissione fino a circa 2500 m di quota, ne facevano l'elicottero ideale per il trasporto di carichi esterni anche in alta montagna.\nPer questo motivo alcuni operatori specializzati, malgrado la sua produzione si sia interrotta ormai da tempo, continuano a mantenerlo in linea.\nI costi di manutenzione elevati e la nascita di modelli dalle prestazioni superiori e con minori costi di manutenzione ne hanno ormai comunque segnato da tempo il destino.\nLa casa detentrice del certificato di tipo, la \"Eurocopter\", ha annunciato la volont\u00e0 di ritirarlo entro il 2020, in quanto ancora in forte competizione con i nuovi modelli, da lanciare sul mercato, anche se esistono trattative per produrlo su concessione nei mercati di india con nuove motorizzazioni essendo di fatto un elicottero quasi insostituibile in certe particolari situazioni. non si contano i lavori svolti sulle Alpi da questo trattore dei cieli, grazie alla sua polivalenza e agilit\u00e0, tra tutti la funivia del piccolo cervino a 3880 m e il rifugio margherita a 4550 m e le missioni che lo hanno visto impegnato in soccorsi estremi al limite delle possibilit\u00e0 tecniche.\nTecnica.\nIl Lama presenta una struttura a traliccio di tubi saldati, come il suo predecessore Alouette II, evidente nella trave di coda a vista senza alcuna protezione. La cabina ha una classica conformazione a bolla dotata di ampie finestrature in plexiglas. Come optional vi \u00e8 anche la porta dx (lato pilota) chiamata grande boule (per ottenere una buona visibilit\u00e0 sotto il velivolo durante operazioni di soccorso o lavoro aereo). Il carrello d'atterraggio \u00e8 composto di una coppia di pattini tubolari. L'unit\u00e0 motrice adottata \u00e8 una turbina Turbomeca Artouste IIIB da 650 kW (870 shp). Questa turbina \u00e8 di tipo \"legato\". Ovvero il compressore e le turbine di potenza sono installati sullo stesso albero.\nQuesto tipo di turbina minimizza l'isteresi, il cosiddetto \"ritardo\" che tutti i piloti avvertono nell'utilizzo di elicotteri con turbine \"libere\" ovvero con l'albero recante le turbine di potenza separato da quello della generatrice gas, rendendo ancora molto apprezzato dai piloti in particolare nel lavoro al gancio con carichi esterni.\nQuesto tipo di turbina fin dal 1957 (Alouette II) \u00e8 completamente automatica nella fase di avviamento: il pilota deve cio\u00e8 solamente valutare la temperatura (strumento T4) massima di picco che raggiunge durante la fase di messa in moto senza dover aprire manualmente la mandata di carburante al numero di giri previsti e modulare l'accelerazione del motore durante la fase d'avviamento. Questo risultato sar\u00e0 raggiunto dagli altri costruttori di motori solo molti decenni dopo con l'introduzione dei controlli elettronici. Per contro il complesso sistema di sensori elettro meccanici risulta facilmente soggetto ad avarie di varia natura e le mancate messe in moto causate da questo tipo di avarie sono tutt'altro che infrequenti.\nUna prima sezione di riduzione dei giri \u00e8 contenuta in una scatola ingranaggi facente parte del motore stesso. Questa scatola supporta anche gli accessori quali lo starter-generatore, le pompe dell'olio, la pompa alta pressione carburante, il regolatore di giri ecc.\nIl motore \u00e8 collegato alla trasmissione attraverso una frizione di tipo centrifugo. Tale frizione ha il compito di disaccoppiare il motore dalla trasmissione durante la fase di avviamento della turbina e consente anche di arrestare il rotore al suolo mantenendo in moto la turbina al regime di minimo. Tra la frizione e la trasmissione \u00e8 interposta la ruota libera con il compito di disaccoppiare la trasmissione dal motore in caso di avaria di quest'ultimo e consentire \"l'autorotazione\" del rotore principale.\nLa trasmissione \u00e8 limitata a 410\u00a0kW (550 shp), \u00e8 posizionata su un piano metallico orizzontale alle spalle della cabina, denominato \"plancher\". 2 supporti a V rovesciata trasferiscono alla trasmissione i carichi della cellula e di manovra, mentre il fissaggio alla base, tramite una corona di bulloni, serve unicamente al trasferimento dei carichi dovuti alla copia di reazione del rotore. La trasmissione \u00e8 a \"vista\" senza alcuna protezione e contiene una serie di stadi di riduzione dei giri. Al primo stadio, di tipo pignone corona, seguono due stadi di riduzione epicicloidale al rotore principale tripala (353 giri/minuto) e, tramite un albero di trasmissione, al rotore di coda, anch'esso tripala (1950 giri/minuto).\nLa cellula e la coda sono collegati tra loro tramite 3 bulloni che ne assicurano l'accoppiamento. Entrambe le strutture tubolari della coda e della cellula sono piene di azoto in alla pressione di 1,8 bar, questo per dare la possibilit\u00e0 di verificare all'istante la presenza di eventuali cricche formatisi durante il volo sia nella trave di coda che nella cellula: sono presenti cio\u00e8 due segnalatori differenti di un'eventuale fuga di azoto da una delle due strutture, sono chiamati video-pi.\nImpiego operativo.\nAnalogamente alla serie Alouette, il Lama pu\u00f2 essere utilizzato in diversi ruoli. La sua particolare progettazione lo rende apprezzato per le sue prestazioni ad alta quota ed \u00e8 stato impiegato sia in ambito civile come elisoccorso che in ambito militare nelle nazioni a prevalente territorio montano. In campo militare sono disponibili diverse soluzioni che lo rendono idoneo nei ruoli di collegamento, ricognitore e fotoricognitore, ricerca e salvataggio e trasporto. In quest'ultimo ruolo \u00e8 in grado, dotato di opportuno gancio baricentrico, di sollevare un carico esterno fino a 1\u00a0000 kg.\nLa sua coda detta \"a traliccio\" lo rende molto idoneo al volo in montagna con forte vento che non trova superficie sulla trave di coda facilitando cos\u00ec il volo con forte vento laterale \"al traverso\". Condizione nella quale nessun pilota deve trovarsi, ma che talvolta \u00e8 necessaria per operazioni di soccorso in vicinanza di ostacoli.\nSia l'SA315 (e anche Alouette III SA316 e SA 319) hanno il rotore principale dotato di pale con all'estremit\u00e0 una parte staccabile (Soumont) che contiene i pesi per il bilanciamento statico della pala. In caso di piccoli urti questa parte pu\u00f2 venire sostituita e consentire alla pala di restare in servizio.\nQuesto vantaggio ha sempre reso l'SA315 (SA 316/319) un elicottero con il quale \u00e8 stato possibile compiere soccorsi estremi in montagna.\nlavoro aereo in montagna: il lama ad oggi, viene ancora utilizzato da molti operatori per le operazioni di lavoro che prevedono il trasporto di carichi esterni.\nMalgrado la bont\u00e0 del progetto originale sia indiscutibile, la sua vetust\u00e0 (di fatto si tratta di tecnologie degli anni 50) deve fare i conti con le esigenze attuali.\nMoltissime opere in ambito montano, rifugi e funivie \"in primis\", sono state realizzate grazie all'efficace supporto del Lama. Per decenni il Lama ha garantito i rifornimenti agli alpeggi, ai rifugi e supporto logistico a installazioni quali dighe alpine o ripetitori.\nDi particolare significato la Capanna Margherita a 4550 m sul confine italo svizzero e la funivia del piccolo cervino Klein Matterhon, risultano lavori totalmente realizzati con i Lama e ancora oggi la realizzazione della nuova funivia del monte bianco non pu\u00f2 fare a meno di tale macchina nelle calde giornate estive.\nOggi per\u00f2 l'et\u00e0 del progetto e i costi di manutenzione stanno condannando questo elicottero alla scomparsa nell'ambito commerciale. I pochi operatori rimasti, prevalentemente nel nord Italia e in Svizzera, si trovano a fronteggiare costi di manutenzione sempre crescenti. A solo titolo d'esempio la trasmissione principale di un lama va revisionata ogni 1200 ore di volo contro le circa 3500 del suo rivale pi\u00f9 diretto e i costi per l'operazione sono del tutto simili.\nPrimati.\nIl \"Lama\" \u00e8 attualmente l'elicottero che detiene il primato, omologato FAI, di altezza massima raggiunta. Il 21 giugno 1972, ai comandi del pilota francese Jean Boulet, partendo dall'A\u00e9rodrome d'Istres raggiunse la tangenza massima di 12\u00a0442 m.\nImmediatamente e incidentalmente, nella stessa occasione venne anche realizzato il record per l'autorotazione eseguita alla quota pi\u00f9 alta, essendosi, nel punto pi\u00f9 alto del volo, spento il motore a causa dell'estrema rarefazione dell'aria.\nIl \"Lama\" detiene anche il record di salvataggio alla maggiore quota: tre persone, una alla volta, nel 1988 furono prelevate alla quota di 7800 metri sotto il pendio dell'Everest."}
{"id": "1909048", "revid": "767487", "url": "https://it.wikipedia.org/wiki?curid=1909048", "title": "Khums", "text": "Khums in arabo significa la 'quinta parte' ed era la porzione di bottino che il Profeta riservava per s\u00e9 e per la comunit\u00e0. \nPer i sunniti tale istituzione sociale \u00e8 da considerarsi decaduta con la morte del Profeta; invece per gli sciiti \u00e8 ancora valida dal momento che i seguaci di un mujtahid si sentono in dovere di versargli un quinto dei propri beni. "}
{"id": "1909052", "revid": "767487", "url": "https://it.wikipedia.org/wiki?curid=1909052", "title": "Kha\u010datur Abovjan", "text": "Biografia.\nLa sua formazione culturale \u00e8 prettamente europea; in particolare, ha subito l'influenza del romanticismo tedesco. Fu attirato dagli ideali liberali ed egualitari, che per\u00f2 gli crearono grande ostilit\u00e0 in patria. Per la sua ampia produzione di romanzi, racconti e opere teatrali \u00e8 ritenuto uno dei fondatori della moderna letteratura armena. Nel romanzo storico \"Le ferite dell'Armenia\", scritto nel 1840 e pubblicato postumo nel 1858, attraverso il racconto, dai toni spiccatamente popolareggianti, della rivolta contro il dominio persiano Abovian, celebra le virt\u00f9 eroiche e la grandezza della nazione armena."}
{"id": "1909057", "revid": "289723", "url": "https://it.wikipedia.org/wiki?curid=1909057", "title": "Blood stain child", "text": ""}
{"id": "1909060", "revid": "767487", "url": "https://it.wikipedia.org/wiki?curid=1909060", "title": "Trevor Ford", "text": "Ha giocato per Aston Villa, Cardiff City, e .\nCarriera.\n Durante le sue 128 apparizioni con i \"Villans\" ha segnato 61 reti.\nHa firmato per il Cardiff City nel 1953, Ha trascorso nel club tre anni, prima di ritirarsi. \nUn anno dopo il ritiro \u00e8 tornato a giocare per il . Dopo una breve esperienza al Newport County, ha chiuso definitivamente la carriera al Romford.\nHa anche vestito la maglia della in 38 occasioni, segnando 23 reti."}
{"id": "1909067", "revid": "767487", "url": "https://it.wikipedia.org/wiki?curid=1909067", "title": "Jimmy Gibson", "text": "Ha giocato per Kirkintilloch Rob Roy, Glasgow Ashfield, Partick Thistle e Aston Villa. La sua carriera \u00e8 durata dal 1917 al 1936.\nIl padre di Gibson, Neil, ed i fratelli Neil e William, furono tutti calciatori.\nCarriera.\nHa giocato sia come difensore che come centrocampista ed \u00e8 ricordato come uno dei migliori giocatori dell'epoca. Ha giocato quasi 200 partite con il Partick, prima di trasferirsi al Villa, per la cifra di 7,500 sterline.\nCon i \"Villans\" ha totalizzato 225 presenze ed \u00e8 stato convocato dalla per otto volte. Il punto pi\u00f9 alto della sua carriera \u00e8 stato quando ha fatto parte dei Wembley Wizards scozzesi, che hanno battuto l' per 5-1 nel 1928."}
{"id": "1909069", "revid": "1543377", "url": "https://it.wikipedia.org/wiki?curid=1909069", "title": "Giulia Quintavalle", "text": "Biografia.\nNata a Livorno e residente a Rosignano Solvay, frazione di Rosignano Marittimo, ha partecipato a 25 anni alle Olimpiadi di Pechino 2008, vincendo la medaglia d'oro nella categoria 57\u00a0kg femminile.\nCarriera.\nL'11 agosto 2008 batte in finale l'olandese Deborah Gravenstijn, portando all'Italia la seconda medaglia d'oro dell'edizione cinese delle Olimpiadi, nonostante un colpo al gomito.\n\u00c8 anche la prima donna italiana, nella storia dei giochi olimpici, a vincere la medaglia d'oro nel judo.\nIl 25 aprile 2010 vince i Campionati europei a squadre battendo in finale a Vienna la squadra polacca, gareggiando con Rosalba Forciniti, Edwige Gwend, Erica Barbieri, Assunta Galeone, titolo che le Azzurre non avevano mai vinto; nello stesso torneo Giulia ottiene un quinto posto nella gara individuale.\nNel 2011 vince ben tre tornei internazionali a Lisbona, Roma e Abu Dhabi, mentre ai Campionati Europei Seniores di Istanbul arriva quinta.\nNel 2012 ai Giochi Olimpici di Londra non riesce a conquistare il podio, perdendo la sfida anche per la medaglia di bronzo.\n\u00c8 la portabandiera italiana ai primi Giochi europei di Baku 2015 dove vince il bronzo nella gara a squadre."}
{"id": "1909070", "revid": "287204", "url": "https://it.wikipedia.org/wiki?curid=1909070", "title": "Lotta ai Giochi della XXIX Olimpiade", "text": "Le prove di Lotta alla XXIX Olimpiade sono state disputate nel China Agricultural University Gymnasium, dal 9 al 19 agosto 2008. Erano in programma due discipline: la lotta libera (7 categorie maschili e 4 femminili) e la lotta greco-romana (7 categorie maschili). Vi presero parte 344 atleti provenienti da 28 nazioni"}
{"id": "1909073", "revid": "1169970", "url": "https://it.wikipedia.org/wiki?curid=1909073", "title": "Canone romano", "text": "Il Canone romano \u00e8 la preghiera eucaristica che nel rito romano era l'unica fino alla revisione del Messale Romano nel 1969 e che ora appare con il titolo alternativo di \"Preghiera eucaristica I\".\nNel Messale romano tridentino era chiamato Canone della Messa e anche, in latino, Actio, come gi\u00e0 nel Sacramentario gelasiano. Adrian Fortescue dichiara: \"Il Canone si chiama anche \"Actio\"\". Allo stesso Canone si riferisce la frase \"\u00ednfra canonem\". Pierre Le Brun (1661\u20131729) dice: \"\"Infra actionem\" significa \"tra l'azione\", o \"tra il Canone\" [...] Ne' Messali pi\u00f9 antichi si legge indifferentemente \"Infra actionem\" o \"Infra Canonem\"\". Dicono lo stesso Michael S. Driscoll e Michael Joncas.\nStoria.\nIl Canone romano \u00e8 probabilmente la pi\u00f9 antica [[preghiera eucaristica|anafora]] in uso nella [[rito romano|Chiesa di Roma]]; venne redatta tra il [[IV secolo|IV]] e il [[VI secolo]] probabilmente con riferimenti alla tradizione precedente, ed assunse la sua conformazione finale entro il [[XIII secolo]].\nNel corso del [[Concilio di Trento]], nel Canone, aspramente criticato dai riformatori e in particolar modo da [[Lutero]], che lo defin\u00ec \u00ababominevole [...] raccolta di omissioni e di immondezze\u00bb, venne ribadita l'importanza della formulazione e del contenuto, incentrati sul sacrificio di [[Ges\u00f9]] sulla croce; essi rimasero inalterati, nonostante la richiesta di abrogazione da alcuni, in quanto deposito della Tradizione, considerata immune da ogni errore.\nNel corso del [[Concilio Vaticano II]], [[papa Giovanni XXIII]] decret\u00f2 che venisse aggiunta, all'interno del Canone romano, la menzione di [[san Giuseppe]], presente per la prima volta nell'edizione del [[1962]].\nModifiche nella riforma liturgica posteriore al Concilio Vaticano II.\nIl Canone romano ha subito alcune modifiche nella revisione del 1969.\nIl [[Messale]] di [[Pio V]] presenta una chiara separazione [[tipografia|tipografica]] tra la parte pi\u00f9 narrativa della [[consacrazione]], comprese le altre parole di Ges\u00f9, e quelle che realizzano la [[transustanziazione]]. E, per sottolineare ci\u00f2, dopo il \"prendete e mangiatene tutti\" \u00e8 posto un [[punto fermo|punto]]. Nel Messale di [[Giovanni XIII]] le parole consacratorie sono stampate in lettere pi\u00f9 grandi. Nel Messale del Vaticano II, invece, tutte le parole di Ges\u00f9 sono separate dalle altre vicine e sono in caratteri pi\u00f9 grandi.\nDopo la consacrazione del vino, l'espressione biblica \"Tutte le volte che farete questo, lo farete in memoria di me\" () \u00e8 detta dal sacerdote nel Messale di Pio V mentre mostra il calice al popolo; nel Messale di Giovanni XXIII \u00e8 detta dal sacerdote mentre si genuflette prima di mostrarlo al popolo; nel Messale del Vaticano II ha ceduto il posto alle parole di Ges\u00f9: \"Fate questo in memoria di me\" (; ).\nIl Messale del Vaticano II include nella [[consacrazione]] del pane le parole \"quod pro vobis tradetur\" dette da Ges\u00f9 secondo .\nLa revisione del 1969 mantiene solo uno dei 24 [[segno della croce|segni di croce]] fatti dal celebrante sulle offerte, della quali 15 dopo la consacrazione; le inclinazioni del corpo sono ridotte da cinque a tre; le [[genuflessione|genuflessioni]] da sei a due; l'[[altare]] non viene pi\u00f9 baciato, mentre nel precedente Messale veniva baciato due volte.\nLa menzione della maggior parte degli [[apostolo|apostoli]] e dei [[martire|martiri]] \u00e8 divenuta facoltativa, restando obbligatoria quella di [[Pietro apostolo|Pietro]], [[Paolo di Tarso|Paolo]] e [[Andrea apostolo|Andrea]] prima del memoriale, [[Giovanni Battista|Giovanni]], [[Santo Stefano|Stefano]], [[San Mattia|Mattia]] e [[San Barnaba|Barnaba]] prima della dossologia.\n\u00c8 aggiunta immediatamente dopo la consacrazione una invocazione dei fedeli, anche in canto, introdotta dal celebrante con le parole \"Mistero della fede\" e per la quale sono proposti tre testi.\nStruttura.\nSia nella forma del Concilio Vaticano II, che in quella tridentina, il Canone \u00e8 composto da: una preghiera per la Chiesa militante; una preghiera per i vivi; una preghiera per la Chiesa trionfante, nella quale si fa memoria di [[Maria (madre di Ges\u00f9)|Maria]], [[san Giuseppe]], dei dodici [[apostoli]], dei primi papi e dei martiri ([[papa Lino]], [[papa Anacleto]], [[papa Clemente I]], [[papa Cornelio]], [[Tascio Cecilio Cipriano|san Cipriano]], [[san Lorenzo martire]], [[san Crisogono]], i [[santi Giovanni e Paolo]] e i [[Cosma e Damiano|santi Cosma e Damiano]]); segue una preghiera preparatoria alla consacrazione; l'[[Consacrazione|ep\u00edclesi consacratoria]], che \u00e8 una preghiera rivolta a Dio affinch\u00e9 conceda l'effetto desiderato che in questo caso \u00e8 la [[transustanziazione]]; il racconto dell'istituzione dell'Eucaristica; l'[[Anamnesi (liturgia)|anamnesi]], cio\u00e8 il ricordo che il sacrificio della messa rappresenta e ripresenta la morte di Ges\u00f9; segue poi una preghiera per la memoria dei defunti, nella quale vengono ricordati i primi martiri; e infine il canone conclude con la [[dossologia]], cio\u00e8 glorificazione.\nBibliografia.\n[[Categoria:Messa]]\n[[Categoria:Preghiere eucaristiche]]"}
{"id": "1909077", "revid": "339392", "url": "https://it.wikipedia.org/wiki?curid=1909077", "title": "Marja'a", "text": ""}
{"id": "1909078", "revid": "34392", "url": "https://it.wikipedia.org/wiki?curid=1909078", "title": "La femme object", "text": ""}
{"id": "1909081", "revid": "125759813", "url": "https://it.wikipedia.org/wiki?curid=1909081", "title": "Dominus Iesus", "text": "La Dominus Iesus, ovvero la Dichiarazione \"Dominus Iesus\" circa l'unicit\u00e0 e l'universalit\u00e0 salvifica di Ges\u00f9 Cristo e della Chiesa, \u00e8 un documento dottrinale emesso dalla Congregazione per la Dottrina della Fede il 6 agosto 2000, a firma dell'allora prefetto della Congregazione, il cardinale Joseph Ratzinger, futuro papa Benedetto XVI.\nContenuto.\nIntroduzione.\nNel vivace dibattito contemporaneo sul rapporto tra Cristianesimo e altre religioni non manca, tra i teologi cattolici, chi afferma che tutte le religioni siano vie ugualmente valide di salvezza. Si tratta di teorie relativistiche, che negano o considerano superate alcune fondamentali verit\u00e0 della fede cattolica circa il carattere definitivo e completo della rivelazione di Ges\u00f9, il carattere ispirato dei libri della Sacra Scrittura, l'inscindibile unit\u00e0 personale tra il Verbo eterno e Ges\u00f9 di Nazareth, l'unit\u00e0 dell'economia del Verbo incarnato e dello Spirito Santo, l'unicit\u00e0 e l'universalit\u00e0 salvifica del mistero dell'incarnazione, passione e morte di Ges\u00f9 Cristo, la mediazione salvifica universale della Chiesa, l'inseparabilit\u00e0 - pur nella distinzione - tra il Regno di Dio, Regno di Cristo e la Chiesa, la sussistenza nella Chiesa cattolica dell'unica Chiesa di Cristo. Queste teorie si fondano su alcuni diffusi presupposti di natura sia filosofica sia teologica. La Dichiarazione ne segnala alcuni, come, ad esempio, la convinzione della completa inafferrabilit\u00e0 e inesprimibilit\u00e0 della verit\u00e0 divina, nemmeno da parte della rivelazione cristiana; l'atteggiamento relativistico nei confronti della verit\u00e0, per cui ci\u00f2 che \u00e8 vero per alcuni non lo sarebbe per altri; la contrapposizione radicale che ci sarebbe tra mentalit\u00e0 logica occidentale e mentalit\u00e0 simbolica orientale; il soggettivismo esasperato di chi considera la ragione come unica fonte di conoscenza; lo svuotamento metafisico del mistero dell'incarnazione; l'eclettismo di chi, nella ricerca teologica, assume idee derivate da differenti contesti filosofici e religiosi, senza badare n\u00e9 alla loro coerenza e connessione sistematica, n\u00e9 alla loro compatibilit\u00e0 con la verit\u00e0 cristiana; la tendenza, infine, a leggere e interpretare la Sacra Scrittura fuori della Tradizione e dal Magistero della Chiesa. Tenendo conto di questo dibattito, gi\u00e0 la Commissione Teologica Internazionale aveva pubblicato nel 1997 un documento, \"Il Cristianesimo e le religioni\", che, con ampiezza di riferimenti biblici e di motivazioni teologiche, aveva mostrato l'infondatezza di una teologia pluralistica delle religioni, ribadendo invece l'unicit\u00e0 e l'universalit\u00e0 salvifica del mistero di Cristo e della Chiesa, fonte di ogni salvezza all'interno e fuori del Cristianesimo. Data, per\u00f2, l'enorme e rapida diffusione della mentalit\u00e0 relativistica e pluralistica, la Congregazione per la Dottrina della Fede interviene ora con la presente Dichiarazione per riproporre e chiarire alcune verit\u00e0 di fede, seguendo in ci\u00f2 l'esempio dell'Apostolo Paolo ai fedeli di Corinto: \"Vi ho trasmesso dunque, anzitutto, quello che anch'io ho ricevuto\" (\"1Cor\" 15,3). In concreto la Dichiarazione si articola in sei punti, che riassumono i dati essenziali della dottrina di fede cattolica sulla considerazione del significato e del valore salvifico delle altre religioni.\nI. Pienezza e definitivit\u00e0 della rivelazione di Ges\u00f9 Cristo.\nContro la tesi che sostiene il carattere limitato, incompleto e imperfetto della rivelazione di Ges\u00f9, la quale sarebbe complementare a quella presente nelle altre religioni, la Dichiarazione ribadisce la fede cattolica circa la piena e completa rivelazione in Ges\u00f9 Cristo del mistero salvifico di Dio. Essendo Ges\u00f9 vero Dio e vero uomo, le sue parole e le sue opere manifestano la totalit\u00e0 e la definitivit\u00e0 della rivelazione del mistero di Dio, anche se la profondit\u00e0 di tale mistero rimane in se stesso trascendente e inesauribile. Di conseguenza, pur ammettendo che le altre religioni non raramente riflettono un raggio di quella Verit\u00e0, che illumina tutti gli uomini (cf. Dich. \"Nostra aetate\", n. 2), si riafferma che la qualifica di testi ispirati viene riservata solo ai libri canonici dell\"Antico\" e del \"Nuovo Testamento\", che, in quanto ispirati dallo Spirito Santo, hanno Dio come autore e insegnano fermamente, fedelmente e senza errore la verit\u00e0 su Dio e sulla salvezza dell'umanit\u00e0. La Dichiarazione insegna inoltre che deve essere fermamente ritenuta la distinzione tra la fede teologale, che \u00e8 l'adesione alla verit\u00e0 rivelata da Dio Uno e Trino e la credenza nelle altre religioni, che \u00e8 esperienza religiosa ancora alla ricerca della verit\u00e0 assoluta e priva dell'assenso a Dio che si rivela. \nII. Logos incarnato e lo Spirito Santo nell'opera di salvezza.\nContro la tesi di una doppia economia salvifica, quella del Verbo eterno, che sarebbe universale e quindi valida anche al di fuori della Chiesa, e quella del Verbo incarnato, che sarebbe limitata ai soli cristiani, la Dichiarazione ribadisce l'unicit\u00e0 dell'economia salvifica dell'unico Verbo incarnato che \u00e8 Ges\u00f9 Cristo, Figlio unigenito del Padre. Il suo mistero di incarnazione, morte e risurrezione \u00e8 la fonte unica e universale di salvezza per l'umanit\u00e0 intera. Il mistero di Cristo ha, infatti, una sua intrinseca unit\u00e0, che si estende dalla elezione eterna in Dio alla parusia: \"In lui [il Padre] ci ha scelti prima della creazione del mondo\" (\"Ef\" 1,4). Ges\u00f9 \u00e8 il mediatore e il redentore universale. Per questo, \u00e8 altrettanto erronea l'ipotesi di una economia salvifica dello Spirito Santo con un carattere pi\u00f9 universale di quella del Verbo incarnato, crocifisso e risorto. Lo Spirito Santo \u00e8 infatti lo Spirito del Cristo risorto e la sua azione non si pone al di fuori o accanto a quella di Cristo. Si tratta infatti di un'unica economia trinitaria, voluta dal Padre e realizzata nel mistero di Cristo con la cooperazione dello Spirito Santo.\nIII. Unicit\u00e0 e universalit\u00e0 del mistero salvifico di Ges\u00f9 Cristo.\nDi conseguenza la Dichiarazione riafferma l'unicit\u00e0 e l'universalit\u00e0 salvifica del mistero di Cristo, che nel suo evento di incarnazione, morte e risurrezione ha portato a compimento la storia della salvezza, che ha in lui la sua pienezza, il suo centro e la sua fonte. Certo, l'unica mediazione di Cristo non esclude delle mediazioni partecipate di vario tipo e ordine; esse, tuttavia, attingono significato e valore unicamente da quella di Cristo e non possono essere intese come parallele o complementari. Proposte di un agire salvifico di Dio al di fuori dell'unica mediazione di Cristo risultano contrarie alla fede cattolica. \nIV. Unicit\u00e0 e unit\u00e0 della Chiesa.\nIl Signore Ges\u00f9 continua la sua presenza e la sua opera di salvezza nella Chiesa ed attraverso la Chiesa, che \u00e8 suo Corpo. Cos\u00ec come il capo e le membra di un corpo vivo pur non identificandosi sono inseparabili, Cristo e la Chiesa non possono essere confusi ma neanche separati. Perci\u00f2, in connessione con l'unicit\u00e0 e l'universalit\u00e0 della mediazione salvifica di Ges\u00f9 Cristo, deve essere fermamente creduta come verit\u00e0 di fede cattolica l'unicit\u00e0 della Chiesa da lui fondata. I fedeli sono tenuti a professare che esiste una continuit\u00e0 storica tra la Chiesa fondata da Cristo e la Chiesa Cattolica. Infatti, l'unica Chiesa di Cristo \"sussiste nella Chiesa Cattolica, governata dal Successore di Pietro e dai Vescovi in comunione con lui\" (Cost. dogm. \"Lumen gentium\", n. 8). Per quanto riguarda \"l'esistenza di numerosi elementi di santificazione e di verit\u00e0 al di fuori della sua compagine\" (ibidem), ovvero nelle Chiese e Comunit\u00e0 ecclesiali che non sono ancora in piena comunione con la Chiesa Cattolica, bisogna affermare che \"il loro valore deriva dalla stessa pienezza della grazia e della verit\u00e0 che \u00e8 stata affidata alla Chiesa Cattolica\" (Decr. \"Unitatis redintegratio\", n. 3). Le Chiese che non accettano la dottrina cattolica del Primato del Vescovo di Roma, restano unite alla Chiesa Cattolica per mezzo di strettissimi vincoli, quali la successione apostolica e la valida Eucaristia. Perci\u00f2 anche in queste Chiese particolari \u00e8 presente e operante la Chiesa di Cristo, sebbene manchi la piena comunione con la Chiesa cattolica. Invece le comunit\u00e0 ecclesiali che non hanno conservato l'Episcopato valido e la genuina e integra sostanza del mistero eucaristico, non sono Chiese in senso proprio; tuttavia i battezzati in queste comunit\u00e0 sono in una certa comunione, sebbene imperfetta, con la Chiesa Cattolica. \"Perci\u00f2 le stesse Chiese e comunit\u00e0 separate, quantunque crediamo che abbiano delle carenze, nel mistero della salvezza non sono affatto spoglie di significato e di peso.\" (Decr. \"Unitatis redintegratio\", n. 3). \nV. Chiesa, Regno di Dio e Regno di Cristo.\nLa missione della Chiesa \u00e8 \"di annunciare il Regno di Cristo e di Dio e di instaurarlo tra tutte le genti; di questo Regno essa costituisce sulla terra il germe e l'inizio\" (Cost. dogm. \"Lumen gentium\", n. 5). Da un lato, la Chiesa \u00e8 \"segno e strumento dell'intima unione con Dio e dell'unit\u00e0 del genere umano\" (ibidem, n. 1), quindi segno e strumento del Regno: chiamata ad annunciarlo e ad instaurarlo. Dall'altro lato, la Chiesa \u00e8 il \"popolo adunato dall'unit\u00e0 del Padre, del Figlio e dello Spirito Santo\" (ibidem, n. 4): essa \u00e8 dunque \"il Regno di Cristo gi\u00e0 presente in mistero\" (ibidem, n. 3), costituendone perci\u00f2 il germe e l'inizio. Possono esistere diverse spiegazioni teologiche su questi argomenti. Tuttavia non si pu\u00f2 negare o svuotare in alcun modo l'intima connessione tra Cristo, il Regno e la Chiesa. Infatti, \"il Regno di Dio, che conosciamo dalla Rivelazione, non pu\u00f2 essere disgiunto n\u00e9 da Cristo n\u00e9 dalla Chiesa\" (Lett. Enc. \"Redemptoris missio\", n. 18). Il Regno di Dio non si identifica per\u00f2 con la Chiesa nella sua realt\u00e0 visibile e sociale. Infatti, non si deve escludere \"l'opera di Cristo e dello Spirito fuori dei confini visibili della Chiesa\" (ibidem). Nel considerare i rapporti tra Regno di Dio, Regno di Cristo e Chiesa \u00e8 comunque necessario evitare accentuazioni unilaterali, come \u00e8 il caso di quelle che nel parlare del Regno di Dio passano sotto silenzio Cristo, privilegiano il mistero della creazione ma tacciono sul mistero della redenzione, perch\u00e9 - dicono - Cristo non pu\u00f2 essere compreso da chi non ha la fede cristiana, mentre popoli, culture e religioni diverse si possono ritrovare nell'unica realt\u00e0 divina, quale che sia il suo nome. Inoltre, il Regno, quale essi lo intendono, finisce con l'emarginare o sottovalutare la Chiesa. In pratica negano l'unicit\u00e0 del rapporto che Cristo e la Chiesa hanno con il Regno di Dio.\nVI. La Chiesa e le religioni in rapporto alla salvezza.\nDa quanto \u00e8 stato sopra ricordato, derivano anche alcuni punti necessari e irrinunciabili per l'approfondimento teologico circa il rapporto della Chiesa e delle religioni con la salvezza. Innanzitutto, deve essere fermamente creduto che la \"Chiesa pellegrinante \u00e8 necessaria alla salvezza. Infatti solo Cristo \u00e8 il mediatore e la via della salvezza; ed egli si rende presente a noi nel suo Corpo che \u00e8 la Chiesa\" (Cost. dogm. \"Lumen gentium\", n. 14). Questa dottrina non va contrapposta alla volont\u00e0 salvifica universale di Dio; perci\u00f2 \"\u00e8 necessario tener congiunte queste due verit\u00e0, cio\u00e8 la reale possibilit\u00e0 della salvezza in Cristo per tutti gli uomini e la necessit\u00e0 della Chiesa in ordine a tale salvezza\" (Lett. Enc. \"Redemptoris missio\", n. 9). Per coloro i quali non sono formalmente membri della Chiesa, \"la salvezza di Cristo \u00e8 accessibile in virt\u00f9 di una grazia che, pur avendo una misteriosa relazione con la Chiesa, non li introduce formalmente in essa, ma li illumina in modo adeguato alla loro situazione interiore e ambientale. Questa grazia proviene da Cristo, \u00e8 frutto del suo sacrificio ed \u00e8 comunicata dallo Spirito Santo\" (ibidem, n. 10). Circa il modo in cui la grazia salvifica di Dio arriva ai singoli non cristiani, il Concilio Vaticano II si limit\u00f2 ad affermare che Dio la dona \"attraverso vie a lui note\" (Decr. \"Ad gentes\", n. 7). La teologia sta cercando di approfondire questo argomento. Tuttavia \u00e8 chiaro che sarebbe contrario alla fede cattolica considerare la Chiesa come una via di salvezza accanto a quelle costituite dalle altre religioni. Certamente, le varie tradizioni religiose contengono e offrono elementi di religiosit\u00e0 che fanno parte di \"quanto opera lo Spirito nel cuore degli uomini e nella storia dei popoli, nelle culture e nelle religioni\" (Lett. Enc. \"Redemptoris missio\", n. 29). Ad essi tuttavia non pu\u00f2 essere attribuita l'origine divina e l'efficacia salvifica ex opere operato, che \u00e8 propria dei sacramenti cristiani. D'altronde non si pu\u00f2 ignorare che altri riti, in quanto dipendenti da superstizioni o da altri errori (cf. \"1 Cor\" 10, 20-21), costituiscono piuttosto un ostacolo per la salvezza. Con la venuta di Ges\u00f9 Cristo salvatore, Dio ha voluto che la Chiesa da Lui fondata fosse lo strumento per la salvezza di tutta l'umanit\u00e0. Questa verit\u00e0 di fede niente toglie al fatto che la Chiesa consideri le religioni del mondo con sincero rispetto, ma nel contempo esclude radicalmente quella mentalit\u00e0 indifferentista improntata a un relativismo religioso che porta a ritenere che \"una religione vale l'altra\" ( Lett. Enc. \"Redemptoris missio\", n. 36). Come esigenza dell'amore a tutti gli uomini, la Chiesa \"annuncia, ed \u00e8 tenuta ad annunciare, incessantemente Cristo che \u00e8 \"la via, la verit\u00e0 e la vita\" (\"Gv\" 14,6), in cui gli uomini trovano la pienezza della vita religiosa e nel quale Dio ha riconciliato a s\u00e9 tutte le cose\" (Dich. \"Nostra aetate\", n. 2).\nConclusione.\nLa presente Dichiarazione ha inteso riproporre e chiarire alcune verit\u00e0 di fede, di fronte ad alcune proposte problematiche o anche erronee.\nI Padri del Concilio Vaticano II, trattando il tema della vera religione, affermarono: \"Noi crediamo che questa unica vera religione sussiste nella Chiesa cattolica e apostolica, alla quale il Signore Ges\u00f9 ha affidato il compito di diffonderla tra tutti gli uomini, dicendo agli apostoli: \"Andate dunque, ammaestrate tutte le nazioni, battezzandole nel nome del Padre e del Figlio e dello Spirito Santo, insegnando loro a osservare tutto ci\u00f2 che vi ho comandato\" (\"Mt\" 28,19-20). E tutti quanti gli uomini sono tenuti a cercare la verit\u00e0, specialmente in ci\u00f2 che riguarda Dio e la sua Chiesa e, una volta conosciuta, ad abbracciarla e custodirla\" (Dich. \"Dignitatis humanae\", n. 1).\nReazioni.\nIl cardinale Giacomo Biffi, arcivescovo di Bologna, cos\u00ec si \u00e8 espresso sul documento pontificio:\nLa Dichiarazione \u00e8 stata invece criticata dalla Chiesa Riformata di Francia, dalla Federazione Luterana Mondiale, dalla Chiesa Evangelica Valdese, dalle comunit\u00e0 ebraiche e musulmane, dal teologo Hans K\u00fcng e da vari movimenti cattolici per l'ecumenismo. A tali critiche ha risposto il cardinale Joseph Ratzinger (futuro Papa Benedetto XVI), che ha difeso le posizioni di Papa Giovanni Paolo II."}
{"id": "1909082", "revid": "767487", "url": "https://it.wikipedia.org/wiki?curid=1909082", "title": "Crazy (Aerosmith)", "text": "Crazy \u00e8 un brano degli Aerosmith, scritto dal cantante Steven Tyler, dal chitarrista Joe Perry e dal produttore e paroliere Desmond Child. Venne pubblicato nel 1994 come ultimo singolo del popolarissimo album \"Get a Grip\". Si classific\u00f2 alla posizione numero 17 nella Billboard Hot 100 e alla numero 7 nella Mainstream Rock Songs.\nVideoclip.\nNel 1994 il famosissimo video della canzone, diretto da Marty Callner, fu uno dei pi\u00f9 richiesti e popolari su MTV: ad esso parteciparono l'attrice Alicia Silverstone, alla sua terza apparizione in un video degli Aerosmith, e Liv Tyler, figlia del cantante della band Steven, che in tale occasione debutt\u00f2 nel mondo dello spettacolo.\nPremi.\nLa canzone ha vinto un Grammy Award alla miglior performance rock di un duo o un gruppo nel 1995."}
{"id": "1909085", "revid": "716642", "url": "https://it.wikipedia.org/wiki?curid=1909085", "title": "Tranmere Rovers Football Club", "text": "Il Tranmere Rovers Football Club \u00e8 una societ\u00e0 calcistica inglese con sede a Birkenhead. Milita nella Football League two, quarta divisione del campionato inglese di calcio. Fondato nel 1884, il club gioca le proprie partite casalinghe al Prenton Park.\nStoria.\nLa squadra giunse in finale di Football League Cup nella stagione 1999-2000, perdendo per\u00f2 per 1-2 contro il . Ad eccezione di una stagione (la 1938-1939) ha giocato dalla sua fondazione fino al 1991 sempre tra la terza e la quarta divisione inglese; dal 1991 al 2001 ha invece giocato ininterrottamente per un decennio in seconda divisione.\nIl club nella sua storia ha giocato due finali di Football League Trophy (nelle edizioni 1990-1991 e 2020-2021) ed una semifinale nel medesimo torneo (edizione 1983-1984), oltre che una semifinale in FA Trophy (stagione 2016-2017) ed una finale in Coppa del Galles (stagione 1933-1934), torneo che ha vinto invece nella stagione 1934-1935. Nel 1988 ha inoltre partecipato al Torneo del centenario della Football League, nel quale ha raggiunto la semifinale."}
{"id": "1909089", "revid": "599013", "url": "https://it.wikipedia.org/wiki?curid=1909089", "title": "Atari TOS", "text": "L'Atari TOS \u00e8 un sistema operativo commerciale prodotto dell'Atari Corporation tra il 1985 e il 1993 dedicato alla linea di home/personal computer Atari ST, al personal computer Atari TT030 e all'home/personal computer Atari Falcon030, tutti della stessa Atari Corporation.\nStoria.\nLa prima versione dell'Atari TOS, la 1.0, fu del 1985 pubblicata assieme all'Atari 520ST, il primo computer della linea Atari ST ad essere immesso sul mercato. All'epoca della sua commercializzazione l'Atari TOS era di serie sui computer a cui \u00e8 dedicato. Era inoltre disponibile da solo per permettere, agli utenti dotati di una precedente release, il passaggio ad una release pi\u00f9 recente.\nL'ultima release dell'Atari TOS, la 4.04, \u00e8 invece del 1993. Venne dostituito dall'Atari MultiTOS, sistema operativo dedicato per\u00f2 esclusivamente all'Atari TT030 e all'Atari Falcon030.\nDescrizione.\nIl TOS combinava il desktop environment GEM della Digital Research con il DOS GEMDOS. Il TOS permetteva un indirizzamento della memoria lineare (dove la CPU pu\u00f2 indirizzare la memoria in maniera diretta), aveva un formato del disco simile a quello dell'MS-DOS, supportava il MIDI ed una variante dello SCSI denominata ACSI nelle versioni pi\u00f9 recenti. Nei primi modelli di Atari ST il TOS veniva avviato da floppy mentre in quelli successivi il TOS era presente in ROM.\nIl TOS comprendeva i seguenti componenti:\nQuelle che seguono erano estensioni del \"TOS\" che erano caricate separatamente:\nIl multitasking reale non era supportato nativamente dal TOS, per\u00f2 esso permetteva, cos\u00ec come accadeva sui PC IBM dell'epoca, di caricare nel sistema dei programmi di tipo Terminate and Stay Resident (TSR), ossia che dopo il caricamento del software il controllo tornava al sistema operativo, che per\u00f2 manteneva il programma in esecuzione in memoria, permettendo di simulare un multitasking di tipo cooperativo. Nel 1993 Atari realizz\u00f2 MultiTOS, una versione del TOS con supporto nativo al multitasking con prelazione.\nDesktop.\nIl desktop del TOS utilizzava delle icone per rappresentare i file ed i dispositivi ed usave le finestre e le finestre di dialogo per rappresentare le informazioni. Il file \"DESKTOP.INF\" conteneva le impostazioni delle finestre, la posizione delle icone e le icone dei lettori presenti: in alternativa, veniva usata la configurazione standard con 2 icone floppy ed un'icona per il cestino.\nNelle versioni pi\u00f9 recenti del TOS fu introdotto il file \"NEWDESK.INF\" per conservare la configurazione del desktop.\nI file eseguibili erano identificati dalla loro estensione:\nSulle prime versioni del sistema i programmi TOS (ma non quelli GEM) potevano essere avviati automaticamente inserendoli in una cartella denominata \"AUTO. A partire TOS 1.4 potevano essere impostate per l'avvio in automatico anche applicazioni GEM dal pannello \"Install Application\". I programmi con l'estensione .TTP non potevano essere avviati in automatico. Gli accessori del desktop erano inseriti nella cartella radice del driver di default e caricati automaticamente.\nRelease.\nTOS 4.\nVersioni 4.9x (4.92, 4.98) del TOS sono state sviluppate dall'Atari ma mai rese disponibili ufficialmente agli utenti finali. Tali versione sono facilmente reperibili anche se la loro distribuzione resta illegale.\nSistemi operativi alternativi.\nDopo l'abbandono dello sviluppo del TOS da parte dell'Atari, nel corso degli anni sono state create due alternative open source:"}
{"id": "1909094", "revid": "125006989", "url": "https://it.wikipedia.org/wiki?curid=1909094", "title": "Brian Thompson", "text": "Biografia.\nNato il 28 agosto del 1959 a Ellensburg nello stato americano di Washington, pass\u00f2 un'infanzia non molto felice a causa di problemi fisici che lo costrinsero ad un intervento ai reni. Dopo la riabilitazione si laurea alla Central Washington University in Gestione d'affari e Ingegneria, poi si iscrive ai corsi triennali di recitazione dell'Universit\u00e0 della California, a Irvine ed ha conseguito il Master of Fine Arts nel 1984. L'attore \u00e8 stato sposato con la produttrice Isabelle Mastorakis dalla quale ha avuto due figli, Jordan e Daphne e dalla quale ha divorziato nel 1998; si \u00e8 risposato sempre nel 1998 con la produttrice Sharon Braun e vive con la sua famiglia a Kelso nello stato di Washington; nel tempo libero pratica surf, windsurf, golf, hapkido di cui \u00e8 cintura nera e suona il pianoforte; inoltre \u00e8 il direttore artistico della Actor's School of Mount Hood Community College, scuola di recitazione che si trova a Portland, in Oregon, dove egli stesso insegna recitazione agli studenti.\nCarriera.\nDopo aver preso parte a molti spettacoli teatrali, nel 1984 ottiene il suo primo ruolo al cinema nel film diretto da James Cameron, \"Terminator\" (1984) dove recita accanto ad attori come Arnold Schwarzenegger e Bill Paxton. Nel 1986 interpreta il suo ruolo pi\u00f9 famoso: quello del serial killer \"La belva della notte\" nel film d'azione \"Cobra\" (1986) diretto da George Pan Cosmatos accanto a Sylvester Stallone; negli anni seguenti prende parte a film come: le commedie \"Ehi, dici a me?\" (1987) e \"\" (1988), \"In fuga per tre\" (1989) con Nick Nolte, poi nel 1990 recita nel film fantascientifico \"Moon 44\" con Michael Par\u00e8, nel film di arti marziali \"Lionheart - Scommessa vincente\" con Jean-Claude Van Damme ed infine fa il suo esordio come protagonista assoluto nel film d'azione a basso costo \"Hired to Kill - Top Model per uccidere\" accanto a Jos\u00e9 Ferrer. Nel 1991 \u00e8 nel cast del film commedia \"Che vita da cani!\" con Mel Brooks, nel 1992 \u00e8 l'antagonista nel film d'azione \"Rage and Honor - Rabbia e Onore\", nel 1994 appare in \"Generazioni\" mentre nel 1996 \u00e8 nel fantasy \"Dragonheart\" con Dennis Quaid. Nel 1997 recita accanto all'attore e artista marziale Daniel Bernhardt nel film d'azione \"Perfect Target\" diretto da Sheldon Lettich; l'anno dopo viene scelto per interpretare Shao Kahn nel film di arti marziali \"Mortal Kombat - Distruzione totale\". Nel 2000 Thompson recita nei film tv \"Giasone e gli Argonauti\" e nel fantascientifico \"Epoch\". Nel 2001 recita nuovamente accanto a Jean-Claude Van Damme e Charlton Heston nel film \"The Order\"; in questi ultimi anni l'attore ha partecipato esclusivamente a film indipendenti a basso costo.\nL'attore parallelamente alla carriera cinematografica ha partecipato a diversi episodi in diverse serie televisive, come \"Il falco della strada\", \"Dimensione Alfa\", \"Moonlighting\", \"L'onore della famiglia\", \"Supercar\", \"Falcon Crest\", \"Le notti del lupo\", \"Fuga dallo spazio\", \"\", \"Alien Nation\", \"Superboy\", \"Renegade\", \"Walker Texas Ranger\", \"Hercules - The Legendary Journeys\", \"Buffy l'ammazzavampiri\", \"Seven Days\", \"N.Y.P.D.\", \"Gli specialisti\", \"Crusade\", \"Baywatch\", \"V.I.P.\", \"X-Files\", \"Birds of Prey\", \"Streghe\", \"NCIS - Unit\u00e0 anticrimine\", \"Chuck\", \"2 Broke Girls\",\"Californication\", 9-1-1, The Orville."}
{"id": "1909095", "revid": "889336", "url": "https://it.wikipedia.org/wiki?curid=1909095", "title": "Yves Makabu-Makalambay", "text": "Carriera.\nClub.\nYves Ma-kalambay cresce nello stesso quartiere di altri calciatori professionisti belgi, Vincent Kompany, Faris Haroun, Anthony Vanden Borre e Jeanvion Yulu-Matondo. Il portiere di origini congolesi, nel 2002, entra nel , prima di passare nel 2003 al Chelsea. Dopo varie stagioni trascorse fra giovanili e panchina in prima squadra - non scende infatti mai in campo - nel 2006 si trasferisce in prestito al Watford, dove viene acquisito per la stagione 2006/07. Il 27 giugno 2007 si trasferisce nella vicina Scozia, all'Hibernian, squadra della capitale, dove gioca tuttora. Makalambay gioca la sua prima partita nel derby di Edimburgo vinto contro gli Hearts. Nonostante due \"papere\" contro l'Aberdeen, si rende protagonista contro l'Inverness parando un rigore.Attualmente gioca nel Royal Antwerp FC\nNazionale.\nGuadagna la prima convocazione con la Nazionale di calcio belga nel gennaio 2008, dopo aver vestito la maglia dell'Under-21. Viene convocato per disputare il torneo calcistico delle Olimpiadi di Pechino 2008.\nStatistiche.\nPresenze e reti nei club.\n\"Statistiche aggiornate al 27 dicembre 2009.\""}
{"id": "1909097", "revid": "184509", "url": "https://it.wikipedia.org/wiki?curid=1909097", "title": "Yves Makabu-Ma'Kalambay", "text": ""}
{"id": "1909098", "revid": "670021", "url": "https://it.wikipedia.org/wiki?curid=1909098", "title": "Placito di Marturi", "text": "Il Placito di Marturi fu un'assemblea giudiziale avvenuta nel monastero-castello di Marturi (l'attuale Badia a Marturi nei pressi di Poggibonsi, in provincia di Siena) nell'anno 1076. L'importanza di tale accadimento per la storia del diritto europeo risiede nel fatto che in tale circostanza fu riproposto il Digesto quale materiale effettivamente utilizzabile nella prassi giuridica.\nStoria.\nNel marzo 1076, a Marturi, l'attuale Poggibonsi, il monastero di S. Michele rivendica la propriet\u00e0 di alcuni beni che gli erano stati donati (in realt\u00e0 concessi) un'ottantina di anni prima da Ugo marchese di Toscana (morto nel 1001), ma che si trovavano nelle mani di terzi per colpa del \u2018malvagio\u2019 marchese Bonifacio il quale, tra il 1002 e il 1012, aveva spogliato dei propri beni varie chiese e monasteri della zona. Il monastero di S. Michele aveva sollecitato la restituzione dei beni ma i giudici di volta in volta incaricati e probabilmente corrotti dalla controparte, non avevano mai dato corso a queste istanze; nel frattempo essendo trascorsi pi\u00f9 di 40 anni dal torto subito, secondo i tempi stabiliti, era scattata la prescrizione dell'azione e il possessore si riteneva al sicuro da ogni rivendicazione.\nLa controversia fra il monastero di S. Michele in Castello, rappresentato dall'avvocato Giovanni, e Sigizo di Firenze, concernente alcuni beni e una chiesa siti in loco Papaiano, viene risolta a favore del monastero grazie all'applicazione di una norma del \"Digestum vetus\" per la quale il pretore concedeva la \"restitutio in integrum\" a coloro che non avevano potuto adire il giudice, ovvero in caso di denegata giustizia. In questo caso i beni, che secondo i monaci sarebbero stati donati dal marchese Ugo di Toscana all'abbazia, sarebbero stati poi usurpati e posseduti dallo stesso Sigizo per oltre quarant'anni (prescrizione lunga). Nel frattempo il monastero aveva interrotto la prescrizione con gli atti opportuni; di ci\u00f2 rendono testimonianza giurata sia l\"'advocatus\" Giovanni che altri due testimoni.\nTuttavia, nel placito si preferisce richiamare una norma del Digesto molto pi\u00f9 raffinata e complessa. Il placito di Marturi, tenuto alla presenza di Nordillo, messo della marchesa Beatrice di Toscana (1015-1076), moglie del marchese Bonifacio IV di Toscana e madre di Matilde di Canossa, viene usualmente citato come prima prova della rinnovata conoscenza del Digesto; come testimonia questo Placito, sembra che la rinascita del diritto romano si sia spontaneamente accentuata negli ultimi decenni del secolo XI, proprio in seguito all'esigenza di conoscere i testi originali sviluppatasi parallelamente all'attenzione verso il diritto romano. Inoltre, dal momento che nel placito compare un Pepo \"legis doctor\", la conoscenza e il suggerimento della norma applicata viene connessa a questo personaggio, generalmente identificato con il noto Pepo esperto in diritto romano, di cui parlarono anche Odofredo, Rodolfo il Nero, e la Cronaca di Ursperg e che, poco prima di Irnerio, pose le basi della prima universit\u00e0: lo \"studium\" medioevale a Bologna.\nLa causa venne decisa in favore del monastero grazie all'allegazione di un passo del \"Digestum vetus\" che sospendeva la prescrizione quarantennale, prevista nel diritto giustinianeo per i beni di enti ecclesiastici, nel caso in cui questi ultimi, nel corso di tale periodo, si fossero rivolti al magistrato per rivendicarne il possesso rispetto al diritto vantato dai concessionari. Il monastero, con il conforto di alcuni testimoni, dichiarava di avere gi\u00e0 denunciato in passato la situazione senza per\u00f2 riuscire a risolvere la lite a causa della carenza di giudici e ottenne la \"restituito in integrum\" dei beni contesi da Sigizo.\nTesto del Placito di Marturi.\nTesto originale.\n\"In Christi nomine. Brevis recordazionis (pro futu)ris temporibus ad memoriam habendam vel retinendam, qualiter in presenzia Nordilli, missi domine Beatricis ductricis et marchionisse, et Iohannis vicecomitis (\u2026) in iudicio cum eis residentibus Guillielmo iudice, et Pepone legis doctore, et Rodulfo filio bone memorie Segnori, et Rolando filio bone memorie Rustici, et Aldiberto filio bone memorie Baruncelli, et Stefano filio bone memorie Petroni, et Benzo filio bone memorie Benzi, et Segnoritto filio bone memorie Boniti, et reliquis pluribus, proclamavit Iohannes advocatus ecclesie et monasterio sancti Michaelis site in castello, qui vocatur Martuli, una cum prepositus Gerardo eiusdem ecclesie et monasterii adversus Sigizonem de Florentia de quibusdam terris et de ecclesia sancti Andree, sitis in loco Papaiano, que fuerunt Vuinizonis filius bone memorie Ugonis, et ostendi(t cartulam), per quam predicto Vuinizo res (istas Ugoni) marchioni, concessit, et quandam aliam, qua continebatur, Ugonem marchionem easdem res prefato monasterio dedisse. Huic intenzioni prefatus Sigizo temporis prescriptionem obiecit dicens, inter se suumque patrem predictas res per quadrainta annorum curricula esse possessas.\"\n\"Quam Sigizonis excepzionem pars suprascripti cenobii allata replicazione infirmavit affirmans, infra prefata tempora huius litis factam esse proclamationem. Et tribus idoneis hominibus productis, silicet Iohanne predicte ecclesie advocato, et Stefano filio bone memorie Petroni, et Aldiberto filio bone memorie Baruncelli, dixerunt abatem lohannem de predictis rebus marchioni Bonifazio, et Guidricum abatem duci Gotifredo et comitisse Beatrici proclamasse; et ita se iuraturos promiserunt. Et insuper predictus Iohannes advocatus, tactis sacrosanctis evangeliis, iuravit (ut supra); Stefano quoque et Aldiberto (suprascriptis) iurare volentibus, utraque pars consensit advocati sacramentum sufficere. His peractis, supradictus Nordillus, predicte domine Beatricis missus, lege Digestorum libris inserta considerata, per quam copiam magistratus non habentibus restitutionem in integrum pretor pollicetur (= D. 4.6.26.4), restituit in integrum ecclesiam et monasterium sancti Michaelis de aczione omnique iure, quod amiserat de terris et rebus illis, que fuerunt Vuinizonis de Papaiano, quas ipse Ugoni marchioni tribuit et Ugo marchio in ecclesiam sancti Michaelis contulit. Actum est hoc anno ab incarnatione domini nostri Iesu Christi septuagesimo quinto post mille, mense marzio, indizione quartadecima, feliciter. Factum est hoc intus burgum, qui vocatur Martuli, prope plebem sancte Marie, territurio Fiorentino, feliciter.\"\nTraduzione.\n\"Nel nome di Cristo. Breve riassunto a vantaggio dei tempi futuri di come, alla presenza di Nordillo, messo di Beatrice, signora e marchesa, e di Giovanni visconte, nel corso di un giudizio con alcuni residenti, cui parteciparono il giurista Pepone e il giudice Guglielmo, unitamente a Rodolfo figlio di Signore, Rolando figlio di Rustico, Adilberto figlio di Baroncello, Stefano figlio di Petronio, Benzo figlio di Benzo e Signorotto figlio di Bonizio, ed alcuni altri, Giovanni, avvocato della chiesa e del monastero di San Michele sito nel castello (che \u00e8 chiamato) di Martuli, insieme con Gerardo, preposto della stessa chiesa e del medesimo monastero, si scontr\u00f2 ed ottenne sentenza favorevole ai danni di Sigizone da Firenze a proposito di alcune terre e della chiesa di Sant'Andrea, situate nel luogo di Papaiano che erano state cedute al monastero dal marchese Ugo, cui, a sua volta erano state cedute da Vuinizio, dandone prova attraverso una chartula.\"\n\"Contro questa tesi il citato Sigizone fece obiezione, opponendo l'intervenuta prescrizione e dicendo che su quelle terre per le quali era causa era stato esercitato un possesso che fra lui e suo padre ammontava a oltre quarant'anni.\"\n\"La difesa del cenobio, dopo aver replicato, confut\u00f2 l'eccezione di Sigizone, sostenendo che nel periodo intercorso, durante la lite, i beni erano stati rivendicati. E prodotti tre testi adeguati, nelle persone di Giovanni avvocato della citata chiesa, Stefano figlio di Petronio e Adilberto figlio di Baroncello, tutti dissero che l'Abate Giovanni aveva rivendicato quelle terre al marchese Bonifacio e l'abate Guidrico al duca Gotofredo ed alla contessa Beatrice: e giurarono in tal senso.\"\n\"E, proprio in questo modo, l'avvocato Giovanni, con la mano sui vangeli fece giuramento; anche Stefano e Adilberto volevano giurare, ma entrambe le parti furono d'accordo che il giuramento del solo avvocato fosse sufficiente.\"\n\"Esposte le prove, il citato Nordillo, messo della signora Beatrice pi\u00f9 volte nominata, considerata con attenzione la normativa contenuta nei libri dei Digesta, per la quale il pretore sanciva la restitutio in integrum a favore di quei soggetti che non avevano potuto far valere i loro diritti per mancanza di giudici, dispose la restitutio in integrum a favore del monastero di San Michele e della chiesa, concedendogli ogni diritto e l'azione che aveva perduto in ordine alle terre ed ai beni che furono di Vuinizo e che lo stesso marchese Ugo attribu\u00ec e confer\u00ec alla chiesa di San Michele.\"\n\"Atto redatto nell'anno 1075 dall'incarnazione di nostro Signore Ges\u00f9 Cristo, mese di marzo, quattordicesima indizione, nel borgo di Martuli, nel territorio fiorentino.\"\n\"Io Nordillo, in qualit\u00e0 di scrivente, confermo quanto detto.\""}
{"id": "1909099", "revid": "184509", "url": "https://it.wikipedia.org/wiki?curid=1909099", "title": "Yves Ma-kalambay", "text": ""}
{"id": "1909101", "revid": "1590006", "url": "https://it.wikipedia.org/wiki?curid=1909101", "title": "Granulazione", "text": "Per granulazione si pu\u00f2 intendere"}
{"id": "1909108", "revid": "247222", "url": "https://it.wikipedia.org/wiki?curid=1909108", "title": "Eat the Rich (Aerosmith)", "text": "Eat the Rich \u00e8 un singolo degli Aerosmith, pubblicato nel 1993 come secondo estratto dell'album di successo \"Get a Grip\".\nLa canzone non entr\u00f2 nelle classifiche di Billboard Hot 100, ma ebbe molto successo per via radio, e guadagn\u00f2 la posizione numero 5 nella classifica Mainstream Rock Tracks.\nIl brano \u00e8 stato scritto dai membri del gruppo Steven Tyler e Joe Perry, con il collaboratore Jim Vallance."}
{"id": "1909111", "revid": "767487", "url": "https://it.wikipedia.org/wiki?curid=1909111", "title": "William McGregor", "text": "\u00c8 stato il fondatore della Football League.\nMentre lavor\u00f2 all'Aston Villa, fu frustrato dalla mancanza di interesse intorno al calcio. Sostenne quindi la necessit\u00e0 di creare una lega in cui si potesse sfidare le squadre britanniche, motivo per cui decise di chiamare la lega Football League e non English League, nell'eventualit\u00e0 che qualche club scozzese o gallese potesse iscriversi."}
{"id": "1909112", "revid": "767487", "url": "https://it.wikipedia.org/wiki?curid=1909112", "title": "Isnad", "text": "Nella cultura islamica, la isn\u0101d (; comunemente \u00abcatena di trasmissione\u00bb) indica l'enumerazione ordinata di tutti gli individui che man mano si sono trasmessi il racconto dei detti, i fatti e gli atteggiamenti tenuti dal Profeta, i quali godono della testimonianza dei suoi Compagni (ai quali l'elencazione ascendente permette di risalire); nel complesso, le innumerevoli narrazioni \u2013 pervenuteci specie grazie al lavoro di autorevoli \"mu\u1e25addith\" \u2013 formano la Sunna."}
{"id": "1909115", "revid": "109702653", "url": "https://it.wikipedia.org/wiki?curid=1909115", "title": "I guardiani del cielo", "text": "I guardiani del cielo \u00e8 una miniserie televisiva in due puntate del 1999, diretta da Alberto Negrin e tra gli altri interpretato da Ben Cross e Peter Weller. La sceneggiatura \u00e8 stata scritta da George Eastman, da Negrin e Luigi Montefiori, ed \u00e8 basata sul romanzo \"La torre della solitudine\" di Valerio Massimo Manfredi. La colonna sonora, composta da Ennio Morricone, comprende la canzone \"And will you love me?\", cantata da Antonella Ruggiero.\nTrama.\nDiane, una giovane e attraente archeologa, \u00e8 intenzionata a svelare il mistero legato a suo padre, lo scienziato dottor Shannon, scomparso in Africa durante la ricerca della \"Torre del Primo Nato\", un luogo misterioso che secondo antiche leggende custodirebbe il segreto dello spazio e del tempo, e donerebbe conoscenza e saggezza. Diane intraprende il viaggio ignorando gli avvertimenti degli amici e superando diversi pericoli, scontrandosi con uno sceicco e la sua orda di selvaggi predoni del deserto, e conoscendo il coraggioso ufficiale L\u00e9on al comando della legione straniera. Infine, insieme a Rashid, un misterioso principe del deserto nonch\u00e9 amico del padre scomparso, Diane trova il luogo misterioso e suo padre."}
{"id": "1909116", "revid": "767487", "url": "https://it.wikipedia.org/wiki?curid=1909116", "title": "Livin' on the Edge", "text": "Livin' on the Edge \u00e8 una canzone del gruppo hard rock statunitense Aerosmith. \u00c8 stata scritta da Steven Tyler, Joe Perry, e Mark Hudson. \u00c8 stata pubblicata nel 1993 come primo singolo dall'album di maggior successo commerciale del gruppo, \"Get a Grip\". Il singolo ha raggiunto la posizione numero 18 della Billboard Hot 100 negli Stati Uniti e la numero 1 della Mainstream Rock Songs negli Stati Uniti, mantenendola per ben nove settimane, e diventando il singolo degli Aerosmith di maggior successo in tale classifica. Nel Regno Unito, ha raggiunto la posizione numero 19 della Official Singles Chart.\nLa canzone \u00e8 stata premiata con il Grammy Award alla miglior performance rock di un duo o un gruppo.\nStoria.\nLa canzone \u00e8 uno dei tentativi pi\u00f9 riusciti degli Aerosmith nell'affrontare i problemi sociali. Il testo riflette il triste stato del mondo (\"There's somethin' wrong with the world today\"; \"C'\u00e8 qualcosa che non va con il mondo di oggi\"), la religione (\"We're seein' things in a different way and God knows it ain't his\"; \"Vediamo le cose in maniera diversa e Dio sa che non sono le sue\"), il razzismo (\"If you can judge a wise man by the color of his skin\"; \"Se tu puoi giudicare un saggio dal colore della sua pelle\"), insieme ad altri temi. Tuttavia, il testo della canzone suggerisce anche che il mondo \u00e8 ancora degno di essere vissuto (\"We could tell 'em no, or we could let it go, but I would rather be a-hangin' on\"; \"Possiamo dire loro di no o possiamo lasciar perdere, ma preferirei tenere duro\").\nSecondo l'autobiografia della band, la canzone \u00e8 stata ispirata dalla rivolta di Los Angeles del 1992.\nVideo musicale.\nIl videoclip di \"Livin' on the Edge\" si distingue per una serie di scene forti, tra cui atti di vandalismo, furto (in particolare d'auto), sesso non protetto, violenza tra giovani in et\u00e0 scolare, insegnanti crossdressing, uno Steven Tyler nudo con il corpo aperto a met\u00e0 da una lunga cerniera (per dare l'effetto l'altra met\u00e0 era dipinta di nero) e il chitarrista Joe Perry che suona un assolo di chitarra sui binari di fronte ad un treno in arrivo.\nDiretto da Marty Callner, il video \u00e8 stato apprezzato per le sue scene teatrali innovative e i suoi effetti speciali. Il video vede la partecipazione del giovane attore Edward Furlong, ai tempi famoso per aver interpretato il personaggio di John Connor nel film \"Terminator 2 - Il giorno del giudizio\".\nIl video della \u00e8 stato scelto dal pubblico per il \"Viewer's Choice\" agli MTV Video Music Awards del 1993.\nIn concerto.\n\"Livin 'on the Edge\" \u00e8 sempre rimasto un punto fermo nei concerti degli Aerosmith fin dalla sua uscita.\n\"Livin 'on the Edge\" \u00e8 stata notoriamente eseguita agli MTV Video Music Awards del 1993, ai Grammy Awards del 1994, e durante Woodstock '94.\nInoltre, la band ha eseguito la canzone come parte di una serie di concerti di beneficenza dopo gli attentati dell'11 settembre."}
{"id": "1909119", "revid": "1805885", "url": "https://it.wikipedia.org/wiki?curid=1909119", "title": "Salvatore Miceli (criminale)", "text": "Ricercato dal 2001 per associazione di tipo mafioso finalizzata al traffico internazionale di sostanze stupefacenti ed altro, gi\u00e0 nell'elenco dei trenta latitanti pi\u00f9 pericolosi d'Italia, \u00e8 stato arrestato il 20 giugno 2009 a Caracas (Venezuela).\nBiografia.\nMiceli era legato alla Famiglia di Salemi ma non era ritualmente \u201cpunciutu\u201d, come rivelato da diversi collaboratori di giustizia. \u00c8 considerato, insieme a Roberto Pannunzi, l'intermediario tra i clan di Cosa Nostra e della 'Ndrangheta ed i cartelli colombiani della cocaina. \u00c8 stato coinvolto in una rete di trafficanti di cocaina con Mariano Agate, il boss mafioso di Mazara del Vallo e dei clan calabresi dei Marando, dei Trimboli e dei Barbaro di Plat\u00ec. L'anello fu smantellato nel maggio 2003, ma Miceli non fu catturato.\nDopo un trasporto di cocaina fallito per il boss Giovanni Brusca, egli condann\u00f2 Miceli a morte; questi fu salvato dall'intervento di Vincenzo Sinacori e Matteo Messina Denaro, il boss del mandamento di Castelvetrano, rendendo chiaro che i mafiosi di Palermo non avrebbero potuto agire contro di lui senza il permesso dei boss trapanesi.\nSua moglie, Veronica Dudzinski, ed i suoi figli, Ivano e Mario Miceli, furono arrestati nel maggio 2003, quando la rete di trafficanti di cocaina fu smantellata.\nMiceli Salvatore \u00e8 stato tratto in arresto la sera del 20 giugno 2009 a Caracas (Venezuela) nel corso di un'operazione coordinata dalla Direzione Distrettuale Antimafia di Palermo e condotta dai Carabinieri del Reparto Operativo di Trapani in collaborazione con l'Interpol."}
{"id": "1909120", "revid": "290023", "url": "https://it.wikipedia.org/wiki?curid=1909120", "title": "Efisio Arru", "text": "Biogrofia.\nLaureatosi nel 1956 in medicina veterinaria presso l'Universit\u00e0 degli studi di Sassari, nel 1978 divenne Professore Ordinario di Malattie Parassitarie nella stessa universit\u00e0 dove svolse la sua attivit\u00e0 fino al 1997.\nStudi.\nEfisio Arru ha avuto un ruolo importante nell'ambito del gruppo dei parassitologi che hanno contribuito alla crescita delle conoscenze in questo campo, di particolare importanza i suoi studi e ricerche compiuti nel campo dell'echinococcosi."}
{"id": "1909126", "revid": "1573940", "url": "https://it.wikipedia.org/wiki?curid=1909126", "title": "Priorato di Buxheim", "text": "Il Priorato di Buxheim fu un monastero dell'Ordine Certosino (il pi\u00f9 grande della Germania) ed attualmente \u00e8 un monastero affidato ai Salesiani. Esso \u00e8 situato a Buxheim presso Memmingen, in Baviera.\nStoria.\nLo stato di Buxheim appartenne sino al X secolo al capitolo della Cattedrale di Augusta, il quale attorno al 1100 fond\u00f2 una canonica dedicata alla Madonna in questo luogo.\nNel 1402, dopo un lungo periodo di declino, in un estremo tentativo di restauro preservativo, il Prevosto, Heinrich von Ellerbach, fece rinascere integralmente tutta la struttura del convento, sia sotto l'aspetto spirituale che economico. La sua ricchezza economica tuttavia gli rivolse contro le ostili attenzioni della vicina citt\u00e0 di Memmingen, che occup\u00f2 l'abbazia nel 1546 durante la Riforma e la impose come propriet\u00e0 cittadina. Il Priore, Dietrich Loher, fu per\u00f2 in grado, attraverso un'abile diplomazia, di ottenere il favore dell'Imperatore Carlo V, il quale nel 1548 dichiar\u00f2 il monastero \"Reichsfrei\", rendendo indipendenti tutti i territori abbaziali e ponendoli sotto la propria personale protezione.\nIl complesso si dissolse nel 1802, passando la reggenza delle terre dapprima ai Conti di Ostein, che invitarono la comunit\u00e0 certosina a rimanere, e poi nel 1809 pass\u00f2 per eredit\u00e0 ai Conti Waldbott von Bassenheim, i quali dal 1812 ebbero il permesso di usarla come castello. Nel 1916 lo stato tedesco prese possesso di questi territori e nel 1926 gli stabili vennero acquistati dai Salesiani.\nStruttura.\nParte delle costruzioni del monastero vennero ristrutturate da Dominikus Zimmermann in stile Rococ\u00f2: la chiesa abbaziale, la cappella di Sant'Anna nel chiostro e anche la vicina chiesa parrocchiale. Opere barocche sono invece gli stalli del coro della chiesa abbaziale e i ricchi ornamenti figurativi e le decorazioni, realizzati tra il 1687 ed il 1691 dallo scultore tirolese Ignaz Waibl."}
{"id": "1909144", "revid": "62244", "url": "https://it.wikipedia.org/wiki?curid=1909144", "title": "Vys\u0161aja Liga 1990", "text": "L'edizione 1990 della Vys\u0161aja Liga fu la 54\u00aa del massimo campionato sovietico di calcio; fu vinta dalla , giunta al suo tredicesimo titolo.\nAvvenimenti.\nIl torneo, svoltosi dal 1\u00ba marzo al 20 novembre 1990, vide dopo la prima giornata la defezione del \u017dalgiris Vilnius, che in seguito all'indipendenza della Lituania dall'URSS abbandon\u00f2 il campionato per unirsi alla neocostituita A Lyga. Il numero delle squadre partecipanti, gi\u00e0 influenzato dalla secessione della Georgia, fu quindi ridotto a tredici, con la che si aggiudic\u00f2 la vittoria finale assicurandosela con due giornate di anticipo nonostante alcune partenze importanti avvenute nel corso della stagione (i titolari Oleg Protasov e Oleksij Mychajly\u010denko furono ceduti rispettivamente all'Olympiakos e alla ). Per quanto riguarda le coppe europee, la vittoria del in Coppa dell'URSS liber\u00f2 un posto in \"zona UEFA\", occupato dai campioni in carica dello .\nIn zona retrocessione il , condannato all'ultima posizione con due giornate di anticipo, ebbe comunque la sorte di disputare un playoff con la quarta classificata del Pervaja Liga, il , dato che era prevista la riespansione del campionato dall\u2019annata successiva, ma la sprec\u00f2 perdendo con un punteggio complessivo di 3-2.\nClassifica finale.\nSquadra campione.\nRiserve"}
{"id": "1909153", "revid": "1005847", "url": "https://it.wikipedia.org/wiki?curid=1909153", "title": "Antonivka", "text": ""}
{"id": "1909155", "revid": "1226", "url": "https://it.wikipedia.org/wiki?curid=1909155", "title": "Comburg", "text": "Comburg fu un monastero benedettino situato presso Schw\u00e4bisch Hall nel Baden-W\u00fcrttemberg in Germania.\nStoria e descrizione.\nEsso venne fondato alla fine del 1070 dai conti di Comburg-Rothenburg sul luogo del loro antico castello. Essi avevano nella regione il ruolo di Vogt, che continu\u00f2 sino all'estinzione della loro dinastia, momento nel quale avvenne il passaggio di tali poteri alla dinastia degli Staufen. I primi monaci provenivano dall'Abbazia di Brauweiler, ma negli anni '80 gi\u00e0 venne nominato un abate proveniente dall'Abbazia di Hirsau.\nI monaci di Comburg appartenevano tutti, esclusivamente, a famiglie aristocratiche e, secondo le riforme benedettine dell'Abbazia di Melk del XV secolo, su pressione degli stessi, il monastero divenne una fondazione collegiale (\"Kollegiatstift\") nel 1488, ammettendo successivamente anche i non nobili all'interno della comunit\u00e0 monastica.\nNel 1587 Comburg pass\u00f2 al W\u00fcrttemberg, che mise fine al suo status di Abbazia Imperiale.\nLa comunit\u00e0 presente, venne secolarizzata nel 1803. La biblioteca dell'abbazia, \u00e8 oggi conservata nella Biblioteca di Stato del W\u00fcrttemberg, ma i tesori della chiesa abbaziale vennero fusi nella zecca di Ludwigsburg per la fabbricazione di monete.\nSino al 1909 la struttura venne utilizzata come ricovero per soldati invalidi (\"Ehreninvalidenkorps\"). Durante la seconda guerra mondiale, il sito venne utilizzato come campo di prigionia. Dal 1947 ospita un istituto per la formazione continua degli insegnanti."}
{"id": "1909160", "revid": "125307243", "url": "https://it.wikipedia.org/wiki?curid=1909160", "title": "Illeana Douglas", "text": "Biografia.\nNata nel Massachusetts, figlia di Joan Georgescu e Gregory Hesselberg, i nonni paterni erano Rosalind Hightower e l'attore Melvyn Douglas. La madre ha origini rumene e italiane.\nDal 1989 al 1997 \u00e8 stata legata al regista Martin Scorsese, per il quale ha recitato nei film da lui diretti \"L'ultima tentazione di Cristo\", \"Quei bravi ragazzi\" e \"Cape Fear - Il promontorio della paura\". Ha preso parte anche ai film \"Alive - Sopravvissuti\", \"Quiz Show\", \"Cerca e distruggi\", \"Da morire\", \"La grazia nel cuore\" e \"Romantici equivoci\".\nNel 1999 \u00e8 nel cast de \"Le parole che non ti ho detto\", con Kevin Costner, nel thriller \"Echi mortali\", mentre nel 2000 recita nel film con Madonna \"Sai che c'\u00e8 di nuovo?\". Ultimamente \u00e8 apparsa in episodi di serie TV come \"\", \"Six Feet Under,\" \"Ugly Betty\", \"Chaos\" (ep. 9 stagione 1), \"Grey's Anatomy\" (Stagione 10).\nDoppiatrici italiane.\nNelle versioni in italiano dei suoi lavori, Illeana Douglas \u00e8 stata doppiata da:"}
{"id": "1909161", "revid": "767487", "url": "https://it.wikipedia.org/wiki?curid=1909161", "title": "Arnold Schering", "text": "Figlio di un editore d'arte, crebbe a Dresda, dove frequent\u00f2 il collegio Sant'Anna (Annengymnasium) imparando a suonare il violino. A partire dal 1896 prosegu\u00ec i suoi studi con Joseph Joachim alla Scuola Superiore di Musica (Musikhochschule) di Berlino e musicologia all'Universit\u00e0 di Lipsia, dove si fece notare con una tesi sulla storia del concerto strumentale, interessandosi, fra i primi, ad Antonio Vivaldi. Insegn\u00f2 a Berlino dopo il 1928."}
{"id": "1909170", "revid": "1005847", "url": "https://it.wikipedia.org/wiki?curid=1909170", "title": "Mi\u00f0alfelli (Nor\u00f0sk\u00e1li)", "text": "Mi\u00f0alfelli \u00e8 una montagna alta 655 metri sul mare situata sull'isola di Eysturoy, nell'arcipelago delle Isole F\u00e6r \u00d8er, in Danimarca."}
{"id": "1909171", "revid": "1005847", "url": "https://it.wikipedia.org/wiki?curid=1909171", "title": "Tyril (G\u00f8ta)", "text": "Tyril \u00e8 una montagna alta 639 metri sul mare situata sull'isola di Eysturoy, nell'arcipelago delle Isole F\u00e6r \u00d8er, in Danimarca."}
{"id": "1909172", "revid": "1543377", "url": "https://it.wikipedia.org/wiki?curid=1909172", "title": "Tyril (Gj\u00f3gv)", "text": "Tyril \u00e8 una montagna alta 535 metri sul mare situata sull'isola di Eysturoy, nell'arcipelago delle Isole F\u00e6r \u00d8er, in Danimarca."}
{"id": "1909174", "revid": "1005847", "url": "https://it.wikipedia.org/wiki?curid=1909174", "title": "Kambur (Strendur)", "text": "Kambur \u00e8 una montagna alta 611 metri sul mare situata sull'isola di Eysturoy, nell'arcipelago delle Isole F\u00e6r \u00d8er, in Danimarca."}
{"id": "1909176", "revid": "585241", "url": "https://it.wikipedia.org/wiki?curid=1909176", "title": "Kn\u00fakur", "text": ""}
{"id": "1909177", "revid": "1543377", "url": "https://it.wikipedia.org/wiki?curid=1909177", "title": "Fjalli\u00f0 (Gj\u00f3gv)", "text": "Fjalli\u00f0 \u00e8 una montagna alta 469 metri sul mare situata sull'isola di Eysturoy, nell'arcipelago delle Isole F\u00e6r \u00d8er, in Danimarca."}
{"id": "1909178", "revid": "228587", "url": "https://it.wikipedia.org/wiki?curid=1909178", "title": "Kambur", "text": ""}
{"id": "1909179", "revid": "1543377", "url": "https://it.wikipedia.org/wiki?curid=1909179", "title": "Kambur (Fuglafj\u00f8r\u00f0ur)", "text": "Kambur (Fuglafj\u00f8r\u00f0ur) \u00e8 un rilievo, alto 545 metri sul mare, situato sull'isola di Eysturoy, nell'arcipelago delle Isole F\u00e6r \u00d8er, in Danimarca."}
{"id": "1909180", "revid": "729019", "url": "https://it.wikipedia.org/wiki?curid=1909180", "title": "Sandfelli (Oyri)", "text": "Sandfelli \u00e8 una montagna alta 572 metri sul mare situata sull'isola di Eysturoy, nell'arcipelago delle Isole F\u00e6r \u00d8er, in Danimarca."}
{"id": "1909181", "revid": "729019", "url": "https://it.wikipedia.org/wiki?curid=1909181", "title": "Castello di Donoratico", "text": "Il castello di Donoratico, o torre di Donoratico, \u00e8 un fortilizio ubicato alla sommit\u00e0 di una modesta altura nei pressi di Donoratico, nel comune di Castagneto Carducci, in provincia di Livorno.\nIl complesso, oggi in rovina, fu distrutto intorno alla met\u00e0 del XV secolo e oggi sopravvivono soltanto alcuni ruderi della cinta muraria esterna e della torre.\nStoria.\nIl castello di Donoratico fu costruito dalla famiglia Della Gherardesca, che nel XII secolo ne fece la propria dimora privilegiata.\nTuttavia la struttura ha origini pi\u00f9 antiche ed inizialmente, ancor prima del X secolo, era costituita dall'insediamento del monastero di San Colombano, di tipo ligneo di probabile fondazione longobarda e successivamente dipendente dall'XI secolo fra i possedimenti del monastero di San Pietro a Monteverdi. Ancor prima vi era una fortezza etrusca, come si pu\u00f2 desumere dai ritrovamenti rinvenuti durante gli scavi.\nSuccessivamente il castello, provvisto gi\u00e0 allora di una chiesa dedicata a san Colombano (inizialmente a navata unica), fu ricostruito in pietra, mentre nel XII secolo si registra la realizzazione di una torre e di una nuova cinta di mura. La sommit\u00e0 del castello venne chiusa in una seconda cortina muraria e, al contempo, anche la chiesa fu ampliata.\nIn seguito fu costruita una nuova torre appoggiata alla precedente e, tra il XIV ed il XV secolo, le mura vennero rinforzate con una struttura a scarpa.\nIl castello e la chiesa furono distrutti nel 1447, durante la discesa di Alfonso V d'Aragona.\nSotto i resti della chiesa venne ritrovato l'antico e veneratissimo \"Crocifisso\" ligneo quattrocentesco; trasportato a Castagneto Carducci, si vide la fondazione nel 1587 della chiesa del Santissimo Crocifisso.\nDel castello rimangono solo i resti e la torre, ristrutturata nel 1929.\nLa leggenda del conte Ugolino.\nLa leggenda vuole che il celebre conte Ugolino della Gherardesca, descritto da Dante Alighieri nel canto XXXIII dell\"Inferno\", abbia abitato in questo castello.\nGiosu\u00e8 Carducci, particolarmente legato ai territori maremmani, cit\u00f2 la Torre di Donoratico nei versi della poesia \"Avanti! Avanti!\", dando credito alla leggenda:\nDescrizione.\nL'elemento di maggior impatto del castello \u00e8 la torre che ancora si eleva in tutta la sua originaria altezza e che costituiva la residenza signorile.\nDi essa si conservano il lato ovest, parte del fronte nord ed il lato meridionale, addossato ad una seconda torre, di altezza inferiore e di epoca pi\u00f9 recente.\nQuesti ruderi furono restaurati nel 1929, quando alcune pietre furono rimosse e trasportate a Castagneto Carducci, dove furono impiegate per la costruzione del campanile della propositura di San Lorenzo.\nScavi archeologici hanno permesso di rinvenire tracce della pavimentazione in pietra e cotto ed i resti della chiesa.\nA breve distanza dalla torre sono situati i resti di necropoli e di alcune tombe etrusche."}
{"id": "1909182", "revid": "155613", "url": "https://it.wikipedia.org/wiki?curid=1909182", "title": "Torre di Donoratico", "text": ""}
{"id": "1909185", "revid": "28592", "url": "https://it.wikipedia.org/wiki?curid=1909185", "title": "Bilychi", "text": ""}
{"id": "1909187", "revid": "1568601", "url": "https://it.wikipedia.org/wiki?curid=1909187", "title": "Kn\u00fakur (Leirv\u00edk)", "text": "Kn\u00fakur \u00e8 una montagna alta 463 metri sul mare situata sull'isola di Eysturoy, nell'arcipelago delle Isole F\u00e6r \u00d8er, in Danimarca."}
{"id": "1909190", "revid": "307923", "url": "https://it.wikipedia.org/wiki?curid=1909190", "title": "Tyril", "text": ""}
{"id": "1909191", "revid": "1005847", "url": "https://it.wikipedia.org/wiki?curid=1909191", "title": "Montagne delle F\u00e6r \u00d8er", "text": "Lista di montagne delle F\u00e6r \u00d8er."}
{"id": "1909193", "revid": "228587", "url": "https://it.wikipedia.org/wiki?curid=1909193", "title": "Vela ai Giochi della XXIX Olimpiade", "text": "Le gare di vela si sono svolte a Pechino dal 9 al 21 agosto 2008 a Qingdao nella Qingdao International Sailing Centre."}
{"id": "1909194", "revid": "287204", "url": "https://it.wikipedia.org/wiki?curid=1909194", "title": "Achtubinsk", "text": "Achtubinsk (anche \"Ahtubinsk\", ) \u00e8 una citt\u00e0 della Russia europea meridionale (oblast' di Astrachan'), situata sulla riva sinistra del fiume Achtuba (ramo deltizio del Volga), 292 chilometri a nord del capoluogo Astrachan'; \u00e8 il capoluogo amministrativo del rajon omonimo.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1909198", "revid": "80339", "url": "https://it.wikipedia.org/wiki?curid=1909198", "title": "Ahtubinsk", "text": ""}
{"id": "1909199", "revid": "80339", "url": "https://it.wikipedia.org/wiki?curid=1909199", "title": "Akhtubinsk", "text": ""}
{"id": "1909200", "revid": "307923", "url": "https://it.wikipedia.org/wiki?curid=1909200", "title": "Birky", "text": ""}
{"id": "1909202", "revid": "729019", "url": "https://it.wikipedia.org/wiki?curid=1909202", "title": "Stazione di Borgo Valsugana Est", "text": "La stazione di Borgo Valsugana Est (detta anche Castelnuovo in Valsugana) \u00e8 una stazione ferroviaria sulla linea della Valsugana Trento-Venezia a servizio della citt\u00e0 di Borgo Valsugana: questa si trova tra le stazioni di Strigno e quella di Borgo Centro. \u00c8 la seconda stazione a servizio della citt\u00e0, ed \u00e8 entrata in funzione nel 2005, come capolinea del progetto della Provincia autonoma di Trento di istituzione di un servizio ferroviario metropolitano.\nStrutture e impianti.\nIl fabbricato viaggiatori si presenta di aspetto molto moderno, con la dominante della colorazione blu lasciata dalle mattonelle. Molto presente \u00e8 anche il legno e il vetro, di cui \u00e8 composta anche la pensilina dei binari 2 e 3.\nI binari sono 3, il 1\u00b0 tronco e gli altri due passanti. Il binario pi\u00f9 utilizzato \u00e8 il 3\u00b0, che si pu\u00f2 raggiungere tramite sottopassaggio, servito anche da ascensori.\nMovimento.\nNella stazione fermano tutti i treni con destinazioni Trento, Bassano del Grappa, Venezia e Padova. La caratteristica di \"centro intermodale\" favorisce lo scambio tra il traffico ferroviario e il traffico su gomma. Le tipologie di passeggeri sono prevalentemente studenti (universitari in partenza per Trento e Padova, e superiori in arrivo all'Istituto d'Istruzione Superiore Alcide De Gasperi) e impiegati nel capoluogo trentino.\nServizi.\nLa stazione dispone di:"}
{"id": "1909208", "revid": "16784", "url": "https://it.wikipedia.org/wiki?curid=1909208", "title": "Villaggi nell'oblast' di Volinia", "text": "Questa pagina riporta, in ordine alfabetico (secondo l'alfabeto ucraino), la lista dei villaggi presenti nell'Oblast' di Volinia, Ucraina. \u00c8 possibile ordinare la lista in base alle preferenze."}
{"id": "1909210", "revid": "1318658", "url": "https://it.wikipedia.org/wiki?curid=1909210", "title": "Abbazia di Echternach", "text": "L'abbazia di Echternach \u00e8 un monastero benedettino della citt\u00e0 di Echternach, in Lussemburgo.\nL'abbazia venne fondata da San Villibrordo, santo patrono del Lussemburgo, nel VII secolo ed \u00e8 oggi nota per l'attrazione turistica dell'annuale \"processione danzante\".\nNel 1939 la \"Chiesa abbaziale di San Villibrordo\" \u00e8 stata elevata al rango di basilica minore.\nStoria.\nOrigini e fondazione di san Willibrord.\nNel VI secolo il territorio, situato lungo il fiume Sauer (o S\u00fbre), pass\u00f2 nelle mani della sede episcopale Treviri, che decise la costruzione nel luogo del primo nucleo dell'attuale monastero. Nel 698, Irmina, figlia del re merovingio Dagoberto II, cedette a san Willibrord, missionario proveniente dalla Northumbria e vescovo di Utrecht, le terre di Echternach per costruirvi un grande monastero, di cui Willibrord divenne il primo abate. Il monastero seguiva la regola irlandese di San Colombano di Luxeuil. Egli era conosciuto anche con l'appellativo di \"apostolo della Frisia\" per la sua opera di conversione delle popolazioni locali al paganesimo. Echternach fu il primo monastero anglosassone sul continente europeo.\nWillibrord costru\u00ec a Echternach nel 700 una prima chiesa grazie ai finanziamenti di Pipino di Herstal. Il figlio di Pipino, Carlo Martello, fondatore della dinastia carolingia, fece battezzare il proprio figlio, Pipino il Breve, a Echternach nel 714.\nSan Willibrord trascorse molti anni a Echternach, specialmente dopo il sacco di Utrecht del 716, e a Echternach mor\u00ec nel 739. Venne sepolto nell'oratorio locale, che divenne presto meta di pellegrinaggi, in particolare dopo la sua canonizzazione. Nel 751, Pipino elev\u00f2 l'abbazia alla condizione di \"abbazia reale\" e le garant\u00ec l'immunit\u00e0 legale. Attorno alle mura dell'abbazia crebbe un villaggio che presto divenne uno dei pi\u00f9 grandi e prosperi di tutto il Lussemburgo.\nIl rinascimento carolingio.\nBeornrado, terzo abate di Echternach, fu largamente favorito da Carlo Magno, e venne eletto arcivescovo di Sens nel 785. Alla morte di Beornrado, nel 797, Carlo Magno prese il diretto controllo dell'abbazia per un anno.\nInfluenzati dalla tradizione irlandese, i monaci di Echternach divennero i maggiori produttori di opere miniate della regione, sviluppando uno dei migliori \"scriptoria\" dell'epoca franca. Fu probabilmente realizzato qui il Codex Eyckensis, evangeliario miniato su pergamena oggi conservato nella chiesa di Santa Caterina a Maaseik .\nIl ritorno dei monaci benedettini.\nLa fortuna dell'abbazia continu\u00f2 sotto il Sacro Romano Impero. Quando Ottone il Grande riun\u00ec l'impero dopo le lotte tra gli eredi di Carlo Magno, la basilica divenne uno dei maggiori centri intellettuali e religiosi dell'area. Nel 971, Ottone I riport\u00f2 i benedettini a Echternach con una delegazioe di quaranta monaci provenienti da Treviri. L'abbazia entr\u00f2 cos\u00ec nella sua seconda et\u00e0 d'oro divenendo una delle abbazie pi\u00f9 influenti del nord Europa. Il \"Codex Aureus\" di Echternach, fu uno dei maggiori prodotti miniati dell'epoca.\nCronologia delle chiese.\nSul sito dell'abbazia vennero costruite successivamente sei chiese:\nLa processione danzante.\nMalgrando la lunga storia dell'abbazia, Echternach \u00e8 oggi meglio conosciuta per la sua annuale tradizionale processione danzante, che si svolge per le citt\u00e0 di Echternach e che viene fatta in onore di San Willibrord."}
{"id": "1909213", "revid": "2519", "url": "https://it.wikipedia.org/wiki?curid=1909213", "title": "Distretto municipale di Lawra", "text": "Il distretto di Lawra (ufficialmente Lawra District, in inglese) \u00e8 un distretto della Regione Occidentale Superiore del Ghana."}
{"id": "1909215", "revid": "2519", "url": "https://it.wikipedia.org/wiki?curid=1909215", "title": "Distretto di Nadowli-Kaleo", "text": "Il distretto di Nadowli-Kaleo (ufficialmente Nadowli-Kaleo District, in inglese) \u00e8 un distretto della Regione Occidentale Superiore del Ghana.\nFino al 2012 era chiamato distretto di Nadowli, in quell'anno venne rinominato e venne scorporata la parte orientale per costituire il distretto di Daffiama-Bussie-Issa. "}
{"id": "1909216", "revid": "1568601", "url": "https://it.wikipedia.org/wiki?curid=1909216", "title": "Sandfelli (Streymoy)", "text": "Sandfelli \u00e8 una montagna alta 537 metri sul mare situata sull'isola di Streymoy, la maggiore dell'arcipelago delle Isole F\u00e6r \u00d8er, in Danimarca."}
{"id": "1909221", "revid": "339392", "url": "https://it.wikipedia.org/wiki?curid=1909221", "title": "Raion dell'Ucraina", "text": ""}
{"id": "1909223", "revid": "287204", "url": "https://it.wikipedia.org/wiki?curid=1909223", "title": "Altocumulus castellanus", "text": "Gli Altocumulus castellanus (in italiano Altocumuli castellani, abbreviazione \"Ac cas\") sono una specie di altocumuli che hanno sviluppato piccole protuberanze torreggianti dai contorni smerlati. La base \u00e8 piatta e spesso sono distribuiti linearmente sul piano orizzontale. Nell\u2032\"International Cloud Atlas\" sono classificati esattamente come gli altocumulus floccus (CM8) per via della forma simile (questi ultimi appaiono poco sviluppati verticalmente).\nLa loro presenza indica instabilit\u00e0 alle altitudini in cui si formano e risultano molto utili ai fini della previsione dei temporali: la loro comparsa nelle ore mattutine indica il probabile sviluppo di fenomeni convettivi nelle successive ore, in seguito al riscaldamento solare. Va sottolineato che in questo caso essi rappresentano solo un indizio e non sono di per s\u00e9 responsabili del temporale (provocato dai Cumulonembi), i quali si svilupperanno verosimilmente una volta che gli altocumuli saranno scomparsi.\nTalvolta gli altocumuli castellani possono evolvere in Cumulus mediocris, Cumulus congestus e talvolta in Cumulonembi; in tal caso saranno possibili precipitazioni temporalesche."}
{"id": "1909224", "revid": "110157", "url": "https://it.wikipedia.org/wiki?curid=1909224", "title": "Coppa dei Caraibi 2007", "text": "La Coppa dei Caraibi 2007 \"(Digicel Caribbean Cup 2007)\" fu la ventesima edizione della Coppa dei Caraibi (la quattordicesima con la nuova denominazione), competizione calcistica per nazione organizzata dalla CFU. La competizione si svolse a Trinidad e Tobago dal 12 gennaio al 23 gennaio 2007 e vide la partecipazione di otto squadre: , , , , , , e . Il torneo valse anche come qualificazione per la CONCACAF Gold Cup 2007.\nLa CFU organizz\u00f2 questa competizione come \"CFU Championship\" dal 1978 al 1988; dal 1989 al 1990 sotto il nome di \"Caribbean Championship\"; dall'edizione del 1991 a quella del 1998 cambi\u00f2 nome e divenne \"Shell Caribbean Cup\"; le edizioni del 1999 e del 2001 si chiamarono \"Caribbean Nations Cup\"; mentre dal 2005 al 2014 la competizione si chiam\u00f2 \"Digicel Caribbean Cup\"; nell'edizione del 2017 il suo nome \u00e8 stato \"Scotibank Caribbean Cup\".\nAi due gruppi della fase finale sono stati dati i nomi di due vecchi giocatori di Trinidad e Tobago: Sedley Joseph e Bobby Sookram.\nFase finale.\nFase a gruppi.\nGruppo \"Sedley Joseph\".\n e qualificate alle semifinali.\nGruppo \"Bobby Sookram\".\n e qualificate alle semifinali.\nFase a eliminazione diretta.\nFinale 3\u00ba posto.\n e qualificate per la CONCACAF Gold Cup 2007.\nFinale.\n e qualificate per la CONCACAF Gold Cup 2007.\nStatistiche.\nClassifica marcatori.\n6 reti\n4 reti\n3 reti\n2 reti\n1 rete"}
{"id": "1909231", "revid": "1714743", "url": "https://it.wikipedia.org/wiki?curid=1909231", "title": "Barbara di W\u00fcrttemberg", "text": "Biografia.\nVenne data in sposa a Federico, figlio ed erede del principe elettore del Baden-Durlach Giorgio Federico di Baden-Durlach; il matrimonio avvenne il 21 dicembre 1616 a Stoccarda.\nBarbara riusc\u00ec a dare al marito otto figli:\nBarbara mor\u00ec a 33 anni il 18 maggio 1627.\nIl suo primogenito sarebbe divenuto principe Elettore del Baden-Durlach alla morte del padre. Tra le sue figlie, soltanto Giovanna si spos\u00f2, con Enrico von Thurn, conte di P\u00e4rnu (?-Riga, 1656). Suo marito Federico si rispos\u00f2 altre quattro volte."}
{"id": "1909232", "revid": "2519", "url": "https://it.wikipedia.org/wiki?curid=1909232", "title": "Distretto municipale di Sissala Est", "text": "Il distretto municipale di Sissala Est (ufficialmente Sissala East Municipal District, in inglese) \u00e8 un distretto della Regione Occidentale Superiore del Ghana."}
{"id": "1909236", "revid": "2519", "url": "https://it.wikipedia.org/wiki?curid=1909236", "title": "Distretto di Sissala Ovest", "text": "Il distretto di Sissala Ovest (ufficialmente Sissala West District, in inglese) \u00e8 un distretto della Regione Occidentale Superiore del Ghana."}
{"id": "1909242", "revid": "1568601", "url": "https://it.wikipedia.org/wiki?curid=1909242", "title": "Fjalli\u00f0 (Strendur)", "text": "Fjalli\u00f0 (Strendur) \u00e8 una montagna alta 483 metri sul mare situata sull'isola di Eysturoy, nell'arcipelago delle Isole F\u00e6r \u00d8er, in Danimarca."}
{"id": "1909246", "revid": "767487", "url": "https://it.wikipedia.org/wiki?curid=1909246", "title": "La gang di Gridiron", "text": "La gang di Gridiron (\"Gridiron Gang\") \u00e8 un film del 2006 diretto da Phil Joanou. Il film trae ispirazione ai fatti realmente accaduti nel riformatorio di Camp Kilpatrick in cui fu formata la squadra di football dei Kilpatrick Mustangs.\nTrama.\nSean Porter lavora come assistente sociale in un riformatorio di San Francisco che trabocca di giovani membri delle gang che hanno commesso dei crimini efferati, dalla rapina a mano armata all'omicidio.\nUn giorno Sean, frustrato nel vedere che i ragazzi appena usciti dal riformatorio ricominciavano la loro dura vita contro la legge, decise di dare un senso alla loro (e alla propria) vita, proponendo al direttore dell'istituto di creare una squadra di football. Inizialmente l'idea non venne accettata, ma Sean riuscii a convincere il direttore, dicendo che i ragazzi dovevano avere una seconda occasione. Dopo innumerevoli sforzi per creare la squadra incominciarono i problemi disciplinari, ma Sean avendo un carattere forte riusci a gestire i ragazzi, riuscendo a farli gareggiare. L'esordio non fu eccellente, i Mustang vennero sconfitti nella prima partita. Cos\u00ec cominciarono a lavorare come una vera squadra arrivando fino ai play-off. Per\u00f2 l'entrata nei play-off viene messa in dubbio per un tentato omicidio di un membro della squadra. Grazie all'aiuto di volontari della polizia, Sean riesce a far giocare la semifinale dei play-off contro la squadra che li aveva battuti la prima partita. Dopo un match storico, la squadra vince, ma \u00e8 battuta in finale. Per\u00f2 la cosa pi\u00f9 importante, come ripete Sean alla fine, \u00e8 che i ragazzi ora sono dei vincenti. Nel finale Sean racconta la vita di tutti i giocatori del team: la maggior parte va a scuola, tre lavorano a tempo pieno, due giocano a football in un college e solo cinque rientrano nelle rispettive bande, due torneranno in prigione e uno verr\u00e0 ucciso in una sparatoria.\nPer \"Gridiron\" si intende la \"griglia\", cio\u00e8 le righe che compongono il campo di football.\nColonna sonora.\nTutte le musiche sono state scritte da Trevor Rabin.\nIncassi.\nIl film ha incassato 14 414 640 dollari nella prima settimana di apertura. Fino al 12 giugno 2007 ne ha incassati in tutto il mondo 41 480 851."}
{"id": "1909248", "revid": "2519", "url": "https://it.wikipedia.org/wiki?curid=1909248", "title": "Distretto di Wa Est", "text": "Il distretto di Wa Est (ufficialmente Wa East District, in inglese) \u00e8 un distretto della Regione Occidentale Superiore del Ghana."}
{"id": "1909254", "revid": "2519", "url": "https://it.wikipedia.org/wiki?curid=1909254", "title": "Distretto municipale di Wa", "text": "Il distretto municipale di Wa (ufficialmente Wa Municipal District, in inglese) \u00e8 un distretto municipale della Regione Occidentale Superiore del Ghana."}
{"id": "1909258", "revid": "2519", "url": "https://it.wikipedia.org/wiki?curid=1909258", "title": "Distretto di Wa Ovest", "text": "Il distretto di Wa Ovest (ufficialmente Wa West District, in inglese) \u00e8 un distretto della Regione Occidentale Superiore del Ghana."}
{"id": "1909264", "revid": "114293939", "url": "https://it.wikipedia.org/wiki?curid=1909264", "title": "Circondario di S\u00f6mmerda", "text": "Il circondario di S\u00f6mmerda \u00e8 un circondario (\"Landkreis\") della Turingia, in Germania. Comprende 7 citt\u00e0 e 48 comuni. Capoluogo e centro maggiore \u00e8 S\u00f6mmerda."}
{"id": "1909265", "revid": "1543377", "url": "https://it.wikipedia.org/wiki?curid=1909265", "title": "Gestione integrata della fascia costiera", "text": "La gestione integrata della fascia o zona costiera (GIZC) \u00e8 un processo decisionale per la gestione della costa, che impiega un approccio integrato, prendendo in considerazione tutti gli aspetti correlati alla fascia costiera, tra cui quelli geografico e politico, ambientale, culturale, storico, urbanistico ed economico nel tentativo di raggiungere gli obbiettivi dello sviluppo sostenibile applicato alla Pianificazione territoriale ed urbanistica. \nOrigine del concetto.\nI primi sforzi significativi per una politica di gestione integrata della costa si possono far risalire agli anni '70 in Europa e soprattutto negli Stati Uniti d'America, paese nel quale la preoccupazione per la qualit\u00e0 degli ambienti marino/costieri spinse alla creazione del primo strumento normativo nazionale in tal senso, il Coastal Zone Management Act del 1972.\nI principi generali contenuti in tale strumento normativo sono stati in seguito sostenuti nel 1992 a Rio de Janeiro in Brasile durante il Summit della Terra. La politica in materia di gestione integrata delle zone costiere \u00e8 divenuta cos\u00ec un processo di vertice delineato nell'ambito del processo dell'Agenda 21, capitolo 17.\nIl contesto normativo Europeo.\nNell'ambito dell'Unione europea il documento fondamentale pu\u00f2 essere considerato la Raccomandazione del Parlamento europeo e del Consiglio del 30 maggio 2002, riguardante l'attuazione della gestione integrata delle zone costiere in Europa (2002/413/CE).\nTale raccomandazione nelle premesse chiaramente sancisce come sia: \"...di fondamentale importanza attuare una gestione delle zone costiere sostenibile a livello ambientale, equa a livello economico, responsabile a livello sociale, sensibile a livello culturale, per tutelare l'integrit\u00e0 di questa importante risorsa tenendo conto al tempo stesso delle attivit\u00e0 e delle usanze tradizionali locali che non costituiscono una minaccia perle zone naturali sensibili e per lo stato di preservazione delle specie selvatiche della fauna e della flora costiere.\"\nIn ambito Mediterraneo la Convenzione di Barcellona ha recentemente approvato un nuovo protocollo relativo alla Gestione integrata delle aree costiere, firmato a Madrid nel gennaio 2008, che risulta il primo strumento internazionale \"legally binding\" per i paesi delle Nazioni Unite, sia pure inerente ad un mare regionale.\nLa GIZC in Italia.\nLa Direzione Generale per la Protezione della Natura del Ministero dell'ambiente e della tutela del territorio e del mare, sotto la guida del Direttore Generale dr. Aldo Cosentino \u00e8 responsabile per l'implementazione del GIZC in Italia e dell'applicazione a livello nazionale degli adempimenti conseguenti alle Convenzioni Internazionali cui l'Italia aderisce in materia. Oltre alla gestione del sistema delle aree marine protette, la Direzione generale \u00e8 responsabile dell'attuazione di un progetto CAMP (Coastal Area Management Program) nell'ambito del Piano d'azione per il Mediterraneo del Programma delle Nazioni Unite per l'Ambiente. Il progetto CAMP- Italia, in fase di definizione con alcune regioni costiere, prevede come aree d'analisi alcuni tratti tra i pi\u00f9 interessanti dal punto di vista paesaggistico e di valore storico naturalistico: "}
{"id": "1909268", "revid": "29125", "url": "https://it.wikipedia.org/wiki?curid=1909268", "title": "Cinico tv", "text": ""}
{"id": "1909270", "revid": "2519", "url": "https://it.wikipedia.org/wiki?curid=1909270", "title": "Zeeburg", "text": "Zeeburg \u00e8 stato uno \"stadsdeel\" di Amsterdam. A partire dal 1\u00ba maggio 2010, \u00e8 confluito nello \"stadsdeel\" Amsterdam-Oost.\nComprendeva i quartieri IJburg, Indische Buurt, Oostelijk Havengebied e Zeeburgereiland. In particolare, IJburg, sorto su isole di nuova costruzione, \u00e8 caratterizzato da una rapida crescita.\nAveva una popolazione di 42.243 abitanti (gennaio 2005) e una superficie di 19,31 km\u00b2. "}
{"id": "1909274", "revid": "339392", "url": "https://it.wikipedia.org/wiki?curid=1909274", "title": "Fvg", "text": ""}
{"id": "1909285", "revid": "200568", "url": "https://it.wikipedia.org/wiki?curid=1909285", "title": "Biossido di cloro", "text": ""}
{"id": "1909286", "revid": "767487", "url": "https://it.wikipedia.org/wiki?curid=1909286", "title": "Alfredo Clerici", "text": "Biografia.\nDotato di una voce calda e melodiosa, cominci\u00f2 a cantare quasi per gioco, finch\u00e9 entr\u00f2 all'EIAR di Torino partecipando, iscritto da un'amica, al concorso per voci nuove \"Gara nazionale per gli artisti della canzone\" indetto dall'ente radiofonico nel 1938, debuttando a Radio Torino nel 1939 nelle orchestre di Angelini e Barzizza.\nNel dicembre dello stesso anno lanci\u00f2 la canzone \"Fiorin fiorello\" di Mascheroni e Mendes, che divenne un successo mondiale, ripreso, tra gli altri, da Carlo Buti, Luciano Tajoli e Luciano Pavarotti.\nLo stesso autore Mascheroni con Panzeri scrisse per lui nel 1940 \"Fiorellin del prato\", altro grande successo, nello stesso anno conobbe e spos\u00f2 l'attrice e mezzosoprano Alda Mangini con la quale, insieme a Navarrini, fond\u00f2 una compagnia di avanspettacolo che gir\u00f2 l'Italia con successo e permise al giovane Walter Chiari di approdare nel mondo dello spettacolo.\nWalter rimase molto legato ai due coniugi, tanto da diventare padrino di cresima del loro figlio Dario, purtroppo Alda mor\u00ec a soli quarant'anni nel 1954 a Roma durante la lavorazione di un film.\nAlfredo continu\u00f2 la carriera fino alla fine degli anni sessanta, quando si ritir\u00f2 nella sua Vigevano insieme alla seconda moglie Lucia.\nNel 1998 gli fu dedicata un'intera puntata della trasmissione televisiva \"Ci vediamo su RAI 1\", condotta da Paolo Limiti, che lo mise in contatto telefonico con la collega Lina Termini, in un momento di ricordi molto toccante.\nTra i suoi maggiori successi, si ricordano: \"A Capocabana\", \"Com'\u00e8 bello far l'amore quanno \u00e8 sera\", \"Serenata a Juanita\", \"Violetta\", \"L'ultimo valzer\", \"Sospiratella\" e \"Maria de Bahia\"."}
{"id": "1909287", "revid": "200568", "url": "https://it.wikipedia.org/wiki?curid=1909287", "title": "Biossido di stagno", "text": ""}
{"id": "1909288", "revid": "200568", "url": "https://it.wikipedia.org/wiki?curid=1909288", "title": "Ossido stannico", "text": ""}
{"id": "1909290", "revid": "2083547", "url": "https://it.wikipedia.org/wiki?curid=1909290", "title": "Jacob B. Bakema", "text": "Nato a Groningen, Bakema studi\u00f2 al MTS (\"Middelbare technische school\") di Groningen (1931-1936) e all'Accademia di Architettura di Amsterdam, dove fu allievo di Mart Stam. Nel 1946 Bakema cominci\u00f2 a seguire gli incontri del Congresso internazionale di architettura moderna, dove ottenne la carica di Segretario nel 1955 e fu un membro fondatore del Team 10.\nNel 1964 Bakema ottenne una cattedra all'Universit\u00e0 di Tecnologia di Delft e nel 1965 divent\u00f2 professore della Staatliche Hochschule di Amburgo."}
{"id": "1909291", "revid": "106908", "url": "https://it.wikipedia.org/wiki?curid=1909291", "title": "...Da lontano", "text": "...Da lontano \u00e8 il secondo album in studio del produttore svizzero Michel, pubblicato nel 2005 dalla Saifam."}
{"id": "1909295", "revid": "599013", "url": "https://it.wikipedia.org/wiki?curid=1909295", "title": "Liisa Savijarvi", "text": "Biografia.\nSciatrice eclettica, Liisa Savijarvi esord\u00ec in Coppa del Mondo il 5 marzo 1983 sulle nevi di casa di Mont-Tremblant giungendo 13\u00aa in discesa libera. Il 29 gennaio dell'anno seguente ottenne il primo podio a Saint-Gervais-les-Bains in Francia chiudendo terza alle spalle della svizzera Michela Figini e dell'austriaca Elisabeth Kirchler in combinata.\nVenne convocata per i XIV Giochi olimpici invernali di , in Jugoslavia, classificandosi nona in slalom gigante. Ai Mondiali di Bormio del 1985 si miglior\u00f2 arrivando ottava nella stessa specialit\u00e0. Il 2 marzo 1986 conquist\u00f2 l'unica vittoria in carriera a Furano in Giappone in supergigante. Pochi giorni dopo, a Vail (Stati Uniti), sal\u00ec per l'ultima volta sul podio, sempre in supergigante, dietro alla tedesca occidentale Marina Kiehl e alla fuoriclasse austriaca Anita Wachter.\nDisput\u00f2 la sua ultima gara in Coppa del Mondo il 17 gennaio 1987 disputando un supergigante a Pfronten, in Germania Ovest, dove concluse settima.\nLasci\u00f2 l'attivit\u00e0 agonistica a seguito di un grave incidente occorsole in allenamento a Vail nel marzo 1987 con fratture alle gambe e alle vertebre.\nCoppa del Mondo.\nCoppa del Mondo - vittorie.\nLegenda:\nSG = supergigante"}
{"id": "1909301", "revid": "1573940", "url": "https://it.wikipedia.org/wiki?curid=1909301", "title": "Samia cynthia", "text": "Il bombice dell'ailanto o filosamia (Samia cynthia ()) \u00e8 un lepidottero appartenente alla famiglia Saturniidae, originario dell'estremo Oriente (regioni asiatiche della Russia, Cina, Giappone), ma introdotto anche in Europa, Nordafrica, Medio Oriente e America settentrionale.\nDescrizione.\nL'adulto ha un'apertura alare che pu\u00f2 raggiungere anche i 16,5 cm, ha una livrea di colore bruno-verdastra o giallo-brunastra; entrambe le ali portano una macchia a forma di semiluna, di colore digradante dal bianco al giallastro e bordata di nero sul lato costale; le anteriori presentano inoltre una piccola macchia ocellare nera associata ad una sfumatura cinerea o violacea all'apice della regione submarginale. La livrea \u00e8 ornata da strisce di colori variabili fra cui spicca una vistosa fascia trasversale di colore violaceo o cinereo o biancastro, bordata di nero sul lato prossimale.\nL'uovo \u00e8 di forma semisferica e di colore bianco. La larva mostra un polimorfismo in funzione dell'et\u00e0: inizialmente \u00e8 di colore giallo-verdastra, con capo e protorace bruni e con addome recante tubercoli bruni; a maturit\u00e0 \u00e8 di colore bluastro, con capo giallastro e tegumento disseminato di punteggiature nere e tubercoli azzurri. La lunghezza arriva ai 15 cm.\nBiologia.\nLa specie svolge un ciclo con una o due generazioni l'anno, con svernamento allo stadio di crisalide. Gli adulti compaiono in primavera inoltrata, si accoppiano e le femmine depongono poche centinaia di uova, in gruppi di una decina di unit\u00e0, sulle foglie della pianta ospite. L'incrisalidamento ha luogo con la costruzione di un bozzolo di seta di colore bruno, aderente ad una foglia e fissato ai rami con un cordone di seta robusta lungo anche fino a 20\u00a0cm.\nDistribuzione e impieghi.\nLe larve sono allevate per la produzione di una seta pi\u00f9 robusta di quella del bombice del gelso, detta \"seta eri\" e utilizzata per produrre un tessuto detto \"kien cen\". Importata nelle regioni occidentali del pianeta per la produzione della seta, la specie si \u00e8 naturalizzata anche sulla costa orientale nordamericana, in Francia, Italia, Svizzera, Ungheria, Austria, Croazia e Uruguay.\nIn Italia fu introdotta nel 1854 usando come pianta ospite l\"'Ailanthus altissima\", Le uova sono deposte sulle foglie, e le larve si alimentano primariamente con le foglie di questa pianta, ma la specie \u00e8 secondariamente associata anche ad altre specie botaniche appartenenti a vari generi (\"Ricinus\", \"Sambucus\", \"Ligustrum\", \"Pyrus\", ecc.). Sotto l'aspetto agrario, la specie non rappresenta alcun rischio per la limitata entit\u00e0 dei danni prodotti dai bruchi defogliatori.\nLa cessazione della produzione di tale seta in Italia (soprattutto nella regione subalpina) ha lasciato residue presenze in natura della falena, che sfuggita dagli allevamenti continua a riprodursi in natura sull'ailanto ormai anche lui naturalizzato, dato che questo ultimo \u00e8 stato usato per il consolidamento delle scarpate ferroviarie."}
{"id": "1909303", "revid": "289592", "url": "https://it.wikipedia.org/wiki?curid=1909303", "title": "La costanza trionfante degl'amori e de gl'odii", "text": ""}
{"id": "1909304", "revid": "287204", "url": "https://it.wikipedia.org/wiki?curid=1909304", "title": "Pune (accantonamento)", "text": "L'accantonamento di Pune \u00e8 una suddivisione dell'India, classificata come \"cantonment board\", di 80.191 abitanti, situata nel distretto di Pune, nello stato federato del Maharashtra. In base al numero di abitanti la citt\u00e0 rientra nella classe II (da 50.000 a 99.999 persone). L'accantonamento di Pune costituisce un sobborgo sud-orientale della citt\u00e0 di Pune\nGeografia fisica.\nLa citt\u00e0 \u00e8 situata a 18\u00b0 31' 09 N e 73\u00b0 53' 39 E.\nSociet\u00e0.\nEvoluzione demografica.\nAl censimento del 2001 la popolazione dell'accantonamento di Pune assommava a 80.191 persone, delle quali 41.299 maschi e 38.892 femmine. I bambini di et\u00e0 inferiore o uguale ai sei anni assommavano a 8.034, dei quali 4.022 maschi e 4.012 femmine. Infine, coloro che erano in grado di saper almeno leggere e scrivere erano 65.355, dei quali 35.027 maschi e 30.328 femmine."}
{"id": "1909307", "revid": "30610", "url": "https://it.wikipedia.org/wiki?curid=1909307", "title": "Eufrosino", "text": "Agiografia.\nDi sant'Eufrosino vescovo non si hanno notizie certe n\u00e9 sulla sua vita, n\u00e9 sulla sua origine, n\u00e9 sul tempo in cui visse; ma il suo culto, abbastanza diffuso, ha determinato celebrazioni annuali, intestazione di associazioni, feste tradizionali, perfino l'Ordine di Malta istitu\u00ec una commenda in suo onore. \nNonostante la totale mancanza di notizie, nel 1578 mons. Francesco da Diacceto, vescovo di Fiesole, alla cui Diocesi Panzano appartiene tuttora, scrisse una biografia sul santo.\nSecondo il vescovo fiesolano, sant'Eufrosino era stato un vescovo della Panfilia (regione storica dell'Asia Minore), il quale dopo un pellegrinaggio effettuato a Roma, durante il ritorno in patria, si ferm\u00f2 a Panzano in Chianti, piccolo borgo tra Firenze e Siena, dove predic\u00f2 il Vangelo. Durante la sua permanenza fece molte conversioni e non mancarono anche i miracoli. Deciso ad evangelizzare il luogo vi si ferm\u00f2 e vi rimase fino alla morte, arrivata all'et\u00e0 di 89 anni. Sul suo sepolcro fu eretto un oratorio a lui dedicato. \nNel redigere la biografia il vescovo di Fiesole non indic\u00f2 a quali fonti avesse attinto le informazioni da lui riportate, ma si crede che siano frutto, in buona parte, della sua fantasia; resta il fatto che a tutt'oggi non esiste, n\u00e9 risulta sia mai esistita, alcun'altra biografia di sant'Eufrosino.\nL'oratorio.\nL'oratorio di Panzano, era gi\u00e0 esistente nel XII secolo, come confermato dalle bolle di papa Pasquale II (1103) e papa Innocenzo II (1134). Venne restaurato nel 1441 e in quell'occasione venne concessa, da papa Eugenio IV, una speciale indulgenza plenaria a tutti coloro che avessero contribuito al restauro. I contributi dei fedeli non si fecero attendere e grazie ad essi il santuario fu arricchito con interessanti opere d'arte.\nNel XVII secolo, nel tentativo di trovare i resti del sepolcro del santo, furono intrapresi degli scavi, intorno al santuario, ma la ricerca fu vana. Per giustificare tale mancanza si ipotizz\u00f2 che le reliquie, in un'epoca imprecisata, fossero state spostate e trasferite all'interno della chiesa e custodite in un reliquiario posto sotto l'altare maggiore.\nIl culto.\nIl culto di sant'Eufrosino, oltre ad essere presente a Panzano, si diffuse ampiamente in tutta la zona del Chianti.\nIl Sovrano Ordine Militare di Malta, istitu\u00ec in suo onore una commenda, che prese il nome della localit\u00e0 in cui aveva la sede, detta della Volpaia e nel 1852 venne fondata un'associazione il cui scopo era diffondere il culto del santo.\nIn passato era tradizione organizzare dei pellegrinaggi e processioni nelle localit\u00e0 poste nei pressi di Panzano e offrire doni in cera o in denaro con lo scopo di onorare il santo.\nNei pressi dell'oratorio \u00e8 situata una fonte delle cui acque si sarebbe servito il santo. Porta ancora oggi il suo nome e le si attribuiscono propriet\u00e0 taumaturgiche.\nA Panzano la sua festa si celebra due volte l'anno: il 3 novembre e la prima domenica di maggio, questa con maggiore solennit\u00e0 per il maggior numero di fedeli presenti."}
{"id": "1909308", "revid": "767487", "url": "https://it.wikipedia.org/wiki?curid=1909308", "title": "Bijlmermeer", "text": " \nBijlmermeer (), detto anche Bijlmer (), \u00e8 un quartiere nello stadsdeel di Amsterdam-Zuidoost, nella citt\u00e0 di Amsterdam."}
{"id": "1909310", "revid": "124108632", "url": "https://it.wikipedia.org/wiki?curid=1909310", "title": "Associazione Calcio Legnano", "text": "LAssociazione Calcio Legnano S.S.D. r.l., meglio nota come Legnano, \u00e8 una societ\u00e0 calcistica italiana con sede nella citt\u00e0 di Legnano. Nella stagione 2021-2022 milita nel campionato di Serie D, quarto livello della piramide calcistica italiana.\nHa come colore sociale il lilla, tonalit\u00e0 cromatica che costituisce quasi un \"unicum\" nel panorama calcistico internazionale.\nFondata, secondo la tradizione, il 1\u00ba gennaio 1913 con il nome di \"Football Club Legnano\", fu una delle prime squadre calcistiche di citt\u00e0 non capoluogo di provincia a prendere parte al campionato di massima serie: l'esordio in Prima Categoria, all'epoca denominazione del massimo livello del calcio italiano, fu nella stagione 1919-1920, cui seguirono un altro campionato nella medesima serie, 5 stagioni in Prima Divisione e un campionato in Divisione Nazionale, mentre il debutto nella neo-costituita Serie A a girone unico avvenne nel 1930-1931. La societ\u00e0 cambi\u00f2 poi nome in \"Associazione Calcio Legnano\" nel 1936. Negli anni 1950 il Legnano partecip\u00f2 ad altre due stagioni di Serie A, senza per\u00f2 andare mai oltre l'ultimo posto, portando il computo totale del numero di campionati in massima serie a 11 stagioni. Prese anche parte a 15 campionati di Serie B, l'ultimo nella stagione 1956-1957.\nAl termine del campionato 2009-2010, disputato in Lega Pro Seconda Divisione, il Legnano venne escluso da tutti i tornei nazionali per gravi inadempienze finanziarie e infine radiato dalla FIGC in data 27 febbraio 2012. Nel 2011, dopo un anno di inattivit\u00e0, fu fondata una nuova societ\u00e0, l\"Associazione Sportiva Dilettantistica Legnano 1913 Calcio\", che decise di usufruire dei colori e parzialmente del nome del sodalizio storico, ripartendo dal campionato regionale di Prima Categoria.\nDal 7 maggio 2015 l'A.S.D. Legnano 1913 ha riacquisito ufficialmente il nome e gli emblemi della vecchia societ\u00e0 assumendo la denominazione di \"A.C. Legnano\".\nStoria.\nLa fondazione della societ\u00e0.\nLa data di fondazione del Legnano non \u00e8 nota, non essendocene traccia nei documenti di archivio: il 1\u00ba gennaio 1913 \u00e8 pertanto una data di fondazione simbolica. La data di costituzione della societ\u00e0 va ricercata tra il gennaio e l'agosto del 1913, dato che la prima stagione ufficiale disputata dal Legnano fu il campionato 1913-1914.\nIl primo presidente fu Aldo Visconti mentre, al primo consiglio societario del neo costituito sodalizio sportivo, come presidente onorario, venne eletto Eugenio Tosi. In occasione del primo consiglio d'amministrazione, fu decretato anche il colore sociale, che non venne pi\u00f9 cambiato: il lilla.\nIl terreno di gioco era un campo da calcio in via Lodi costruito a spese dell'azienda metalmeccanica legnanese Franco Tosi e dell'industriale Antonio Bernocchi.\nIn massima serie.\nDopo aver preso parte a campionati regionali il Legnano, nel 1919, dopo la fine della prima guerra mondiale, venne ammesso in Prima Categoria \u2014 la massima serie dell'epoca \u2014 per meriti sportivi. Nella stagione 1920-1921 la squadra vinse l'eliminatoria lombarda laureandosi \"campione di Lombardia di I Categoria\" nonostante la concorrenza di squadre blasonate quali e e qualificandosi alle semifinali, dove venne inserita nel Girone C insieme a Torino, Padova e . Contese al Torino, fino all'ultima giornata, il primo posto nel girone, ma un'inaspettata sconfitta a Mantova imped\u00ec ai \"Lilla\" di operare il sorpasso, rendendo necessario uno spareggio tra le due squadre: l'incontro si disput\u00f2 sul neutro di Vercelli e fu sospeso sul risultato di 1-1 durante la cosiddetta \"oltranza\", dopo ben due ore e 38 minuti di gioco. La ripetizione dello spareggio si sarebbe dovuta disputare la settimana successiva ma le due squadre, estremamente spossate, decisero di rinunciare alle finali ritirandosi dal campionato per esaurimento delle forze a sole tre partite dalla finalissima che assegnava il titolo di campione d'Italia.\nNel luglio del 1921 accolse per fusione il club Giovani Calciatori Legnanesi. Nella stagione 1920-1921 anche la G.C. Legnanesi militava in Prima Categoria, e quindi la citt\u00e0 di Legnano era rappresentata, al massimo livello, da due societ\u00e0 calcistiche. Essendo per\u00f2 inseriti in due gruppi differenti, i due club non disputarono mai un derby.\nI campionati successivi non furono altrettanto esaltanti: nel 1924-1925 il Legnano sfior\u00f2 la retrocessione con un 11\u00ba posto nel girone A della Prima Divisione Nord. La discesa nella serie inferiore fu rinviata solo di un anno: complice la prevista riduzione delle partecipanti al torneo di massima serie a sole 16 societ\u00e0 a partire dal 1926-1927, e la conseguente introduzione di quattro retrocessioni per girone, il Legnano non riusc\u00ec a evitare la retrocessione con il 12\u00ba e ultimo posto nel girone A della Prima Divisione Nord, dopo aver perso gli spareggi per l'ammissione alla Divisione Nazionale (nuovo nome del primo livello del calcio italiano) contro l'Alessandria.\nIl ritorno in Divisione Nazionale e l'esordio in Serie A.\nDopo due anni di permanenza nella divisione cadetta, con la promozione sfiorata sul campo soprattutto nel 1927-1928 (2\u00ba posto nel girone B della Prima Divisione Nord), nell'estate del 1928 il Legnano, classificatosi secondo, fu ripescato d'ufficio in Divisione Nazionale (la massima serie dell'epoca), complice l'allargamento della stessa a 32 squadre e la scomparsa dell'Unione Sportiva Milanese, nel frattempo fusesi con l'Inter a formare l'Ambrosiana. I \"Lilla\" disputarono un campionato pessimo, terminando al 16\u00ba e ultimo posto nel girone A della Divisione Nazionale e retrocedendo in Prima Divisione, da quell'anno declassata a terzo livello del calcio italiano. Tuttavia in estate la FIGC allarg\u00f2 i tornei di Serie A e B della Divisione Nazionale a 18 societ\u00e0 portando al ripescaggio delle 4 retrocesse in Prima Divisione, tra cui il Legnano, che vennero riammesse in Serie B.\nNella stagione 1929-1930, con un 2\u00ba posto in Serie B, il Legnano risal\u00ec subito in A, ma la permanenza in massima serie dur\u00f2 solo una stagione conclusa al 18\u00ba e all'ultimo posto con conseguente ritorno immediato nella serie cadetta. Seguirono quattro stagioni in Serie B, con piazzamenti a met\u00e0 classifica, che culminarono, nel 1934-1935, con la retrocessione in Serie C. Nel luglio 1936 la societ\u00e0 cambi\u00f2 nome abbandonando l'albionico \"Football Club Legnano\" per il pi\u00f9 italico \"Associazione Calcio Legnano\".\nSeguirono due stagioni pessime in C, con la squadra retrocessa due volte in Prima Divisione Regionale e altrettante volte ripescata in C dalla federazione. Nelle stagioni successive il Legnano, pur riprendendosi parzialmente e non rischiando pi\u00f9 la retrocessione, non riusc\u00ec mai a lottare per la promozione, e il risultato migliore negli ultimi otto anni dell'anteguerra fu il terzo posto conseguito nel girone D di Serie C nella stagione 1942-1943. Dal 1943 al 1945 l'attivit\u00e0 ufficiale fu sospesa per gli eventi bellici conseguenti all'armistizio di Cassibile dell'8 settembre 1943. Durante la stagione 1943-1944 il Legnano disput\u00f2 il primo e unico derby della citt\u00e0 del Carroccio organizzato in un campionato della FIGC: nel torneo di Serie C Alta Italia i \"Lilla\" incontrarono in una doppia sfida la Robur Legnano, che sconfissero 3 a 1 in casa e 2 a 1 in trasferta.\nI primi anni del secondo dopoguerra: tra Serie A e B.\nNella stagione 1945-1946, con la ripresa dei campionati, il Legnano fu ammesso in qualit\u00e0 di societ\u00e0 di terza fascia, al campionato misto di Serie B-C dell'Alta Italia. A fine stagione, per decreto della FIGC, la compagine lilla fu ammessa d'ufficio nella nuova Serie B per via della decisione di organizzare il torneo cadetto \u2014 ancora per due stagioni \u2014 a pi\u00f9 gironi in modo tale da limitare il costo delle trasferte per poi tornare, successivamente, al girone unico. Dopo alcuni campionati nella serie cadetta, nella stagione 1950-1951 (presidente Pino Mocchetti), con un 2\u00ba posto in Serie B, fu promosso dopo vent'anni di astinenza, in Serie A.\nAncora una volta, per\u00f2, la permanenza in massima serie si concluse dopo appena una stagione con il 20\u00ba posto in Serie A: alla prima di ritorno, il 3 febbraio 1952, Bruno Tassini, l'arbitro di Legnano-Bologna, vinta dai rossoblu con un rigore a pochi minuti dalla fine, sub\u00ec un'aggressione da parte di alcuni tifosi lilla alla stazione Centrale di Milano, durante la quale gli ruppero otto denti, per cui la squadra lombarda sub\u00ec una pesante squalifica del campo e la sconfitta a tavolino per 2-0 vedendo compromesso il suo campionato, che si concluse con una nuova retrocessione in Serie B.\nRitorn\u00f2 in Serie A dopo appena una stagione in virt\u00f9 del 2\u00ba posto in Serie B dopo lo spareggio col Catania (presidente Giovanni Mari). Ancora una volta il Legnano concluse il proprio campionato in massima serie all'ultimo posto, ritornando immediatamente in Serie B. Da allora i \"Lilla\" non fecero pi\u00f9 ritorno in Serie A.\nSegu\u00ec un inesorabile declino: gi\u00e0 nel 1955-1956 ottenne solo un 14\u00ba posto in Serie B. La retrocessione in terza serie arriv\u00f2 l'anno successivo: concludendo il torneo di B 1956-1957 al 18\u00ba posto, scese in Serie C. Da allora il Legnano non avrebbe fatto pi\u00f9 ritorno nemmeno in Serie B.\nNegli anni 1950 si parl\u00f2 della fusione del Legnano con la Pro Patria a formare un nuovo sodalizio calcistico, l\"Olonia\" (dal nome del fiume che attraversa Legnano e che passa non lontano da Busto Arsizio: l'Olona), che avrebbe dovuto avere la divisa sociale bianca cerchiata di blu e di lilla: l'iniziativa non ebbe per\u00f2 seguito, sebbene la trattativa tra le due societ\u00e0 fosse in uno stadio molto avanzato.\nI decenni seguenti: tra Serie C e D.\nSegu\u00ec un ventennio di permanenza in Serie C (dal 1957-1958 al 1974-1975), nel quale il Legnano non fu praticamente mai in lotta per la promozione in B (il massimo risultato fu il quinto posto raggiunto nelle stagioni 1959-1960, 1963-1964 e 1969-1970: in particolare, in quest'ultima stagione, l'obiettivo della dirigenza era quello di riapprodare in serie B, obbiettivo che per\u00f2 non fu raggiunto), concludendo spesso la stagione a met\u00e0 classifica. Al termine della stagione 1974-1975 arriv\u00f2 la prima retrocessione in Serie D a causa del 20\u00ba posto nel girone A di Serie C.\nDopo aver sfiorato il ritorno in C nella stagione 1976-1977 (2\u00ba posto nel girone B di Serie D), al termine della stagione 1977-1978, in virt\u00f9 del 2\u00ba posto nel girone B di Serie D, il Legnano venne ammesso nel neo-costituito campionato di Serie C2. Nella stagione 1978-1979 rischi\u00f2 tuttavia di far immediato ritorno in D, raggiungendo la salvezza solo vincendo lo spareggio con la . Nel 1978 il Legnano si trasform\u00f2 in societ\u00e0 per azioni: l'obiettivo, che non venne per\u00f2 raggiunto, fu quello di migliorare la situazione finanziaria grazie all'azionariato popolare. Dopo alcuni campionati di alto livello (con due quarti posti in tre stagioni), nella stagione 1982-1983 il Legnano, vincendo il girone B di Serie C2, venne promosso in Serie C1.\nDopo alcuni campionati a met\u00e0 classifica, nella stagione 1986-1987 il Legnano si classific\u00f2 solo al 18\u00ba posto nel girone A di Serie C1, scendendo nuovamente in Serie C2. Dopo una serie di stagioni discrete, con la promozione in C1 sfiorata nella stagione 1988-1989 (3\u00ba posto nel girone B di Serie C2), la squadra declin\u00f2 retrocedendo nel Campionato Nazionale Dilettanti al termine della stagione 1991-1992 (20\u00ba posto nel girone A di Serie C2).\nNel 1989, prima dell'inizio della nuova stagione, il CONI insign\u00ec il Legnano della Stella d'oro al merito sportivo con la seguente motivazione:\nIl ritorno tra i professionisti fu immediato: vincendo il girone A del Campionato Nazionale Dilettanti, il Legnano ritorn\u00f2, dopo appena una stagione, in Serie C2. Nella stagione successiva sfior\u00f2 la seconda promozione consecutiva, questa volta in C1, con un 3\u00ba posto nel girone A di Serie C2.\nLa squadra ancora una volta conobbe una fase di declino e, dopo una stagione di transizione (8\u00ba posto nel girone A di Serie C2), al termine del campionato 1995-1996, retrocesse nel Campionato Nazionale Dilettanti dopo i \"play-out\". Rimase tra i Dilettanti per quattro stagioni, raggiungendo la promozione solo al quarto tentativo (1999-2000, allorch\u00e9 vinse il girone B della Serie D (nuovo nome del campionato), raggiungendo l'obbiettivo promozione).\nNelle stagioni successive la squadra riusc\u00ec sempre a salvarsi, in due occasioni ai \"play-out\": nella prima occasione, stagione 2000-2001, vinse i \"play-out\" col Moncalieri, nella seconda, campionato 2003-2004, li vinse col Savona. Nella stagione 2006-2007, vincendo il girone A di Serie C2, venne promosso in Serie C1.\nLa permanenza nella terza serie dur\u00f2 appena due stagioni: dopo un 7\u00ba posto a ridosso della zona \"play-off\" nella stagione 2007-2008, gi\u00e0 nella successiva, concludendo al 18\u00ba posto nel girone A di Lega Pro Prima Divisione (nuovo nome del campionato), venne retrocessa direttamente in Lega Pro Seconda Divisione. Nel campionato 2009-2010 il Legnano sfior\u00f2 il ritorno in Prima Divisione (la vecchia C1), fermandosi solo nella finale dei \"play-off\" con lo Spezia. La stagione fu per\u00f2 segnata da gravi difficolt\u00e0 economiche, con ritardi nel pagamenti degli stipendi ai giocatori e vari passaggi di propriet\u00e0 del club.\nIl fallimento, la nuova societ\u00e0 e la riacquisizione del nome storico.\nIl 16 luglio 2010 la societ\u00e0, a causa dell'ingente indebitamento, fu esclusa dalla Lega Pro e radiata da tutti i campionati nazionali. Non fu neppure possibile iscriversi in un campionato dilettantistico regionale per la stagione 2010-2011, nonostante gli sforzi per creare in tempo un nuovo sodalizio. Il 2010 segn\u00f2 pertanto la fine dell'esistenza della societ\u00e0 storica.\nDopo una stagione di stop assoluto, il 15 luglio 2011, \u00e8 stata fondata una nuova squadra, l'A.S.D Legnano Calcio 1913, che si \u00e8 iscritta al campionato di Prima Categoria della Lombardia per la stagione 2011-2012, venendo inserita nel girone N. Il nuovo sodalizio ha vinto il campionato guadagnando l'accesso alla Promozione, dove \u00e8 stato inserito nel girone A. Al termine della stagione 2012-2013 la squadra \u00e8 giunta di nuovo prima, aggiudicandosi il campionato e ottenendo la promozione in Eccellenza.\nNel massimo livello del calcio dilettantistico regionale i \"Lilla\" si sono piazzati dapprima secondi nella stagione 2013-2014, poi quarti nel 2014-2015, guadagnando per due volte l'ammissione ai \"play-off\". Nello specifico, il percorso che avrebbe potuto portare i \"Lilla\" alla promozione si \u00e8 arrestato contro il Magra Azzurri nel 2014 e contro il nel 2015.\nIl 7 maggio 2015 l'A.S.D. Legnano 1913 ha acquisito ufficialmente i diritti sul nome e sugli emblemi della vecchia societ\u00e0 \"A.C. Legnano\", assumendo il nome di \"Associazione Calcio Legnano\", al termine di una lunga trattativa con la curatela fallimentare del vecchio club che si \u00e8 conclusa il 23 aprile 2015.\nNell'estate 2015 il club ha presentato senza successo una richiesta di ripescaggio nel campionato di Serie D 2015-2016, partecipando pertanto per il terzo anno consecutivo al girone A di Eccellenza Lombardia 2015-2016. Il Legnano si \u00e8 piazzato al secondo posto e quindi ha avuto accesso diretto alla finale dei \"play-off\" regionali, che ha vinto qualificandosi alla fase nazionale: qui i \"Lilla\" sono stati ancora vittoriosi garantendosi la promozione in Serie D. Nella medesima stagione la squadra \u00e8 riuscita a raggiungere la finale di Coppa Italia Dilettanti Lombardia, poi persa per 2-0 contro l'Ardor Lazzate il 19 dicembre 2015.\nLa stagione 2016-2017 si rivela difficoltosa: il Legnano infatti si ritrova fin dalle prime giornate nelle ultime posizioni della classifica, rischiando la retrocessione diretta. Dopo un doppio cambio di allenatore i \"Lilla\" disputano tuttavia un finale di stagione di buon livello, qualificandosi in extremis per i \"play-out\", dai quali per\u00f2 escono sconfitti per 3-0 contro la Bustese, retrocedendo in Eccellenza.\nNella stagione 2017-2018 il Legnano si classifica 5\u00ba nel girone A dell'Eccellenza Lombardia e 2\u00ba nel girone 8 della Coppa Italia Dilettanti Lombardia, mentre nella stagione 2018-2019 di Eccellenza Lombardia i \"Lilla\" si classificano al 3\u00ba posto del girone A dell'Eccellenza Lombardia perdendo la finale dei \"play-off\" nazionali e al 2\u00ba posto del girone 10 della Coppa Italia Dilettanti Lombardia. Al termine della stagione vengono ripescati in Serie D, campionato che disputano anche nella stagione 2020-2021.\nCronistoria.\nQui sotto la cronistoria dell'Associazione Calcio Legnano SSD:\nColori e simboli.\nColori.\nSin dalla fondazione, il Legnano ha adottato quale colore sociale il lilla. La divisa ufficiale comprende quindi una maglia in tinta unita lilla, generalmente abbinata con pantaloncini e calzettoni bianchi: tale accostamento cromatico costituisce quasi un \"unicum\" nel panorama calcistico internazionale. Nel corso della sua storia il Legnano ha raramente derogato a tale schema: hanno fatto eccezione la saltuaria apposizione di una fascia bianca sul petto o (per quanto concerne i calzettoni) l'adozione di indumenti neri nei primi anni d'esistenza del club e di un modello fasciato bianconero nella stagione 1950-1951.\nTra le casacche da trasferta (ove lo schema ha conosciuto numerose variazioni nel corso dei decenni) degna di menzione \u00e8 la maglia nera con fascia lilla trasversale al centro del busto, portata al debutto nell'annata 1953-1954 e particolarmente amata dai tifosi legnanesi.\nSimboli ufficiali.\nSimbolo della societ\u00e0 \u00e8 il \"Monumento al Guerriero di Legnano\", realizzato nel centro della citt\u00e0 sul finire del XIX secolo dallo scultore Enrico Butti in memoria della battaglia di Legnano (episodio chiave della guerra intrapresa dal Sacro Romano Impero Germanico per tentare di affermare il suo potere sui comuni dell'Italia Settentrionale) su esortazione di Giuseppe Garibaldi, che il 16 giugno 1862 aveva tenuto un discorso a Legnano in cui accostava tale episodio all'epopea risorgimentale. Garibaldi pronunci\u00f2 queste parole: \nGaribaldi parl\u00f2 da un balcone di un edificio non pi\u00f9 esistente che si trovava all'angolo tra corso Garibaldi e via Crispi: al suo posto ora si trova il retro della sede centrale della Banca di Legnano. A ricordo dell'avvenimento, sul muro perimetrale dell'edificio che ospita la banca, \u00e8 stata apposta una targa commemorativa.\nL'iconografia di tale statua (raffigurante un soldato in armatura che leva verso alto una spada, in modo da simboleggiare la fine della battaglia e la sconfitta di Federico Barbarossa) \u00e8 spesso erroneamente associata al leggendario condottiero lombardo Alberto da Giussano ed \u00e8 particolarmente nota e popolare anche in ambito extracalcistico, essendo stata utilizzata nell'identit\u00e0 visiva dell'azienda ciclistica Legnano, nonch\u00e9 dalla Brigata meccanizzata \"Legnano\" dell'Esercito Italiano, dal partito politico della Lega Nord e dal corpo bandistico municipale della citt\u00e0 di Legnano.\nStemma.\nIl primo stemma del \"Football Club Legnano\" era un monogramma con le lettere \"FCL\" intrecciate e racchiuse in un cerchio lilla bordato di nero. Nel 1936, in seguito al cambio di denominazione in \"Associazione Calcio Legnano\", il monogramma venne conseguentemente ridisegnato con le lettere \"ACL\", racchiuse in un cerchio di colore lilla bordato di bianco.\nDa quest'ultimo emblema venne elaborato un complesso simbolo societario, adottato a pi\u00f9 riprese e infine reintrodotto nel 2015 in occasione della riacquisizione della denominazione e del marchio della fallita Associazione Calcio Legnano da parte dell\"A.S.D. Legnano 1913\", che consiste di un ancile partito lilla e bianco e bordato di nero ed oro, contenente sulla destra il summenzionato monogramma \"ACL\" in oro, che \u00e8 accostato sulla sinistra dall'effigie stilizzata del monumento al Guerriero di Legnano. Nella parte superiore dell'ovale \u00e8 presente la scritta \"Legnano\" a lettere stampatelle nere, mentre nella sezione inferiore \u00e8 riportato l'anno di fondazione della societ\u00e0 (1913).\nLa versione di questo simbolo adottato fino al 2010 era sostanzialmente identica a quella appena descritta: le differenze consistevano nella bordura dello scudo (il cui motivo ricordava un cordone dorato), in una gradazione pi\u00f9 intensa del colore lilla nella sezione destra dell'ovale e in una versione pi\u00f9 dettagliata dell'effigie del Guerriero impressa nella sezione sinistra.\nInno.\nIl primo inno ufficiale dell'Associazione Calcio Legnano, che venne scritto in dialetto legnanese, fu \"Me car Legnan\" (it. \"Mia cara Legnano\"). Il testo e la musica di questo componimento musicale sono di Ernesto Parini (1909-1993). Il brano musicale \u00e8 anche, pi\u00f9 in generale, l'inno della citt\u00e0 di Legnano.\nNel 2015 \u00e8 stato registrato il nuovo inno ufficiale: \"Lilla, siamo noi\". Il testo, la musica e l'arrangiamento del nuovo brano musicale ufficiale della societ\u00e0 sono di Giuseppe Calini.\nStrutture.\nStadio.\nDal 1913 al 1921 il campo di gioco casalingo del Legnano fu un terreno ubicato in via Lodi, opportunamente attrezzato a cura dell'azienda metalmeccanica legnanese Franco Tosi e dell'industriale locale Antonio Bernocchi.\nIl 2 ottobre 1921 venne inaugurato il nuovo stadio civico, ubicato in via Carlo Pisacane, che da allora assolve la funzione di campo interno del sodalizio lilla. Capace di posti (in parte coperti), l'impianto dal 1987 \u00e8 dedicato a Giovanni Mari, presidente dell'Associazione Calcio Legnano dal 1952 al 1954 e dal 1979 al 1987.\nLo stadio ospita inoltre l'annuale corsa ippica che chiude il Palio di Legnano, all'ultima domenica di maggio.\nCentro di allenamento.\nLa formazione lilla svolge le sedute di allenamento in una struttura sportiva situata a Legnano in via Parma, dov'\u00e8 presente un campo sintetico. Fino agli novanta del XX secolo, il Legnano svolgeva i suoi allenamenti al gi\u00e0 citato campo di via Lodi, che aveva anche la funzione di campo casalingo delle formazioni giovanili.\nSociet\u00e0.\nOrganigramma societario.\nL'organigramma societario del Legnano \u00e8:\nSponsor.\nDi seguito la cronologia di fornitori tecnici e sponsor ufficiali.\nImpegno nel sociale.\nIl Legnano si \u00e8 spesso impegnato in eventi benefici, dalla messa all'asta delle magliette utilizzate negli incontri ufficiali, all'organizzazione di manifestazioni vere e proprie, come quella predisposta nel 2016 dove, in un incontro calcistico, si sono sfidati i giocatori lilla e le rappresentanze dell'amministrazione comunale e del Palio di Legnano.\nSettore giovanile.\nIl Legnano ha un settore giovanile che \u00e8 attivo fin dagli albori della storia della sodalizio sportivo e che ha permesso, insieme ad altre motivazioni, l'assegnazione alla societ\u00e0 della Stella d'oro al merito sportivo.\nIl primo giocatore lanciato dalle giovanili del Legnano, che ha poi calcato palcoscenici importanti, \u00e8 stato Luigi Allemandi. Gioc\u00f2 nei \"Lilla\" all'inizio degli anni 1920 e si laure\u00f2 campione del mondo con la Nazionale italiana nel 1934. Nativo della provincia di Cuneo, si trasfer\u00ec giovanissimo a Legnano con la famiglia. Sul finire dello stesso decennio debutt\u00f2, nelle file del Legnano, Giuseppe Bigogno. \n\u00c8 di questi decenni il lancio di molti legnanesi nel calcio di alto livello: Angelo Cameroni, Angelo Colombo, Angelo Canavesi, Giovanni Guidi, Carlo Canziani, Francesco Landini, Guido Castoldi, Vinicio Colombo, Elio Pagani, Angelo Rotondi, Albino Bottini, Ferruccio Ratti, Franco Colombo, Camillo Ferr\u00e8, Ferruccio Ratti, Angelo Solbiati e Pierino Luraghi. Significativa fu la rosa disponibile per la stagione 1936-1937, giocata in Serie C, che era costituita per met\u00e0 da calciatori nati a Legnano, da quattro a Busto Arsizio e da tre nati a Rho.\nDopo la fine della seconda guerra mondiale il settore giovanile del Legnano fu gestito dall'ungherese Ferenc Feh\u00e9r, grazie al cui lavoro vennero lanciati molti giovani promettenti che in seguito ebbero una fortunata carriera calcistica. Tra essi, ci furono Edmondo Colombi, Elia Greco, Remo Morelli, Enzo Mustoni, Angelo Panara, Adelio Crespi e Ernesto Castano.\nDegli anni 1960 sono invece Angelo Pereni, Luigi Pogliana, Alberto Vivian, Remo Morelli, Riccardo Talarini, Roberto Melgrati, Paolo Pulici e Gigi Riva. Negli anni 1970, complice la crisi societaria che port\u00f2 alla retrocessione in Serie D, il settore giovanile conobbe un periodo di involuzione che venne superato negli anni 1980.\nDal campionato 1980-1981 le giovanili del Legnano si arricchirono di una nuova squadra, quella degli Esordienti, che si affianc\u00f2 alle tre compagini gi\u00e0 esistenti: Berretti, Allievi e Giovanissimi. Di questo decennio \u00e8 il lancio di Marco Simone, Valerio Mazzucato, Rufo Emiliano Verga, Davide Fontolan e Gianluigi Valleriani.\nNella stagione 1990-1991 gli Allievi del Legnano hanno vinto il Campionato Allievi Nazionali Serie C1 e C2.\nDiffusione nella cultura di massa.\nIl simbolismo dell'Associazione Calcio Legnano e del suo colore sociale, che \u00e8 molto forte nella citt\u00e0 del Carroccio, alla fine del XX secolo ha travalicato i confini locali, superando anche i limiti regionali: il colore lilla del sodalizio legnanese, che non aveva altri esempi in altre societ\u00e0 calcistiche italiane, neppure in altre tonalit\u00e0, nel 1990 \u00e8 stato scelto come colore sociale dall'A.S. Dolcedo Calcio, sodalizio sportivo dell'omonimo comune ligure. Fu proposto da uno dei fondatori della societ\u00e0 ligure in seguito a un incontro calcistico disputato nel 1982 tra il Legnano e l'Imperia, durante il quale il dirigente debutt\u00f2 in Serie C2 come calciatore.\nAllenatori e presidenti.\nDi seguito l'elenco degli allenatori e dei presidenti del Legnano.\nCalciatori.\nI giocatori pi\u00f9 famosi che hanno vestito la casacca lilla sono stati Luigi Allemandi e Atilio Demar\u00eda, campioni del mondo nel 1934 con la Nazionale italiana, che hanno giocato nel Legnano, rispettivamente, dal 1921-1922 al 1924-1925 e nel 1945-1946, nonch\u00e9 Gigi Riva e Ernesto Castano, campioni d'Europa nel 1968 con la Nazionale italiana, che hanno vestito la maglia lilla, rispettivamente, nel 1962-1963 e nel 1956-1957. Gigi Riva detiene il record di marcature della Nazionale italiana (ancora imbattuto) con 35 gol.\nHanno giocato nel Legnano anche Rodolfo Ostromann nel 1930-1931, H\u00e9ctor Puricelli dal 1949-1950 al 1950-1951, Karl-Erik Palm\u00e9r dal 1951-1952 al 1957-1958, Ilario Castagner nel 1960-1961, Paolo Pulici nella stagione 1966-67, Walter Novellino nel 1971-1972, Daniele Fortunato dal 1980-1981 al 1984-1985, Davide Fontolan dal 1982-1983 al 1985-1986, Luca Landonio nel 1983-1984, dal 1985-1986 al 1987-1988 e dal 1999-2000 al 2000-2001, Cristiano Scapolo dal 2001-2002 al 2003-2004, Jimmy Algerino nel 2004-2005, Julien Brellier nel 2002-2003 e Mirko Valdifiori nel 2007-2008.\nNella stagione 2005-2006, dopo avervi giocato le giovanili, \u00e8 tornato a vestire la maglia lilla anche Marco Simone, che assieme al fratello Gianni \u00e8 stato per qualche tempo comproprietario della squadra.\nHall of Fame.\nLa Hall of Fame del Legnano \u00e8:\nContributo alle Nazionali.\nSei calciatori sono stati convocati da una rappresentativa italiana durante il loro periodo di militanza nel Legnano:\nPalmar\u00e8s.\nOnorificenze.\nNel 1989 la societ\u00e0 \u00e8 stata insignita dal CONI della Stella d'oro al merito sportivo con questa motivazione:\nStatistiche e record.\nPartecipazione ai campionati.\nCampionati nazionali.\nNelle 93 stagioni sportive disputate dal Legnano nei campionati nazionali dalla fine della prima guerra mondiale sono compresi otto campionati di Prima Categoria Nazionale/Prima Divisione/Divisione Nazionale (primo livello della piramide calcistica italiana), due campionati di Prima Divisione (quando fu declassato al secondo livello), un campionato di Serie B-C Alta Italia come squadra di C (terzo livello) e venti campionati di Serie C2 (quarto livello). In queste statistiche non sono computati i tornei di guerra, ovvero quei campionati costituiti da amichevoli e organizzati da societ\u00e0 affiliate alla F.I.G.C.\nCampionati regionali.\nI campionati regionali disputati dall\"Associazione Sportiva Dilettantistica Legnano 1913 Calcio\" nel quadriennio 2011-2015 e dalla ricostituita \"Associazione Calcio Legnano\" dopo la riacquisizione del nome storico (2015) possono essere cos\u00ec riassunti:\nCampionati regionali precedenti alla prima guerra mondiale.\nIl neonato \"Football Club Legnano\", prima dello scoppio della prima guerra mondiale, partecip\u00f2 a due campionati regionali organizzati dal Comitato Regionale Lombardo: la Promozione Lombarda e la Terza Categoria Lombarda. All'epoca essi rappresentavano, rispettivamente, il secondo e il terzo livello della piramide calcistica italiana.\nPartecipazione alle coppe.\nNelle statistiche non sono comprese le stagioni disputate in Coppa Italia Dilettanti durante le quali il Legnano non ha superato la prima fase di qualificazione regionale. Nella tabella \u00e8 anche compresa l'unica stagione delle finali scudetto dilettanti a cui ha preso parte il Legnano.\nStatistiche di squadra.\nLe statistiche salienti del Legnano nei campionati sono:\nStatistiche individuali.\nDi seguito l'elenco dei 10 calciatori che contano pi\u00f9 presenze e reti nei campionati con la maglia del Legnano.\nTifoseria.\nStoria.\nUno dei poli di riferimento della tifoseria organizzata del Legnano \u00e8 il \"Me Car Legnan - Lilla Club\", sodalizio fondato nel 2013 che perpetua la tradizione consociativa avente origine negli anni 1960, allorch\u00e9 si costituirono le prime associazioni di tifosi lilla, e che ha le sue radici nel 1976, anno di fondazione del primo Lilla Club. Il nome del circolo ricalca il titolo del primo inno dell'Associazione Calcio Legnano, \"Me Car Legnan\". Nel 2017 \u00e8 stato fondato un secondo club di tifosi del Legnano, il \"Lilla club fedelissimi\", il cui nome richiama un omonimo e storico club lilla dai cui ha ereditato anche il logo.\nLa tifoseria organizzata d'ispirazione ultras del Legnano (che in occasione delle partire casalinghe della squadra prende tradizionalmente posto nella Curva Nord dello stadio Giovanni Mari) ha come gruppo di riferimento i \"Boys Lilla\", fondati nel 1980, cui si affiancano altre compagini denominate \"Scalmanati\", \"Gente Guasta\", \"Falange Lilla\" e \"Vecchia Guardia\".\nGemellaggi e rivalit\u00e0.\nVista la vicinanza dei due comuni, la rivalit\u00e0 pi\u00f9 accesa \u00e8 quella nei confronti della Pro Patria, che \u00e8 la squadra calcistica pi\u00f9 importante della confinante Busto Arsizio. Spesso i destini delle due squadre si sono incrociati, anche in Serie A, generando il Derby dell'Altomilanese. L'antagonismo tra le due squadre calcistiche nacque nel 1928, in occasione del primo scontro diretto ufficiale tra le due compagini, in un periodo in cui entrambe le formazioni ambivano, a fortuna alterne, alla Divisione Nazionale, che all'epoca era il nome del campionato di massimo livello del calcio italiano. Un derby Legnano-Pro Patria \u00e8 stata l'occasione in cui \u00e8 avvenuta l'intitolazione a Giovanni Mari dello stadio di via Pisacane. \nLa rivalit\u00e0 tra Legnano e Busto Arsizio, che non \u00e8 solo calcistica, \u00e8 antica di secoli. Attriti tra le due comunit\u00e0 esistono infatti sin dal Medioevo. In questa epoca storica Busto Arsizio gravitava intorno al Seprio, mentre Legnano era legata al suo antagonista, ovvero a Milano. Il borgo legnanese, infatti, rappresentava, per chi proveniva da nord, un facile accesso al contado milanese, dato che si trovava allo sbocco della Valle Olona, che termina a Castellanza; tale varco doveva essere quindi chiuso e strenuamente difeso per prevenire l'attacco a Milano, che era agevolato anche dalla presenza di un'importante strada che esisteva fin dall'epoca romana, la via Severiana Augusta, che congiungeva \"Mediolanum\" (la moderna Milano) con il \"Verbannus Lacus\" (il Lago Verbano, ovvero il Lago Maggiore). Il suo percorso fu poi ripreso da Napoleone Bonaparte per realizzare la strada statale del Sempione. Il legame tra Milano e Legnano non fu solo militare, ma anche economico: infatti, Legnano e gli altri contadi che gravitavano intorno al capoluogo meneghino, fornivano a Milano anche parte delle derrate alimentari prodotte. A partire dal Medioevo sempre pi\u00f9 famiglie nobiliari milanesi iniziarono a soggiornare a Legnano in vari periodi dell'anno e ad acquistare immobili nel borgo legnanese. Questo ruolo acu\u00ec gli attriti con Busto Arsizio, che invece continu\u00f2 ad essere legata, come accennato, al Seprio, che fu poi annesso alla nascente Signoria di Milano nel 1339.\nAltre rivalit\u00e0 calcistiche sono con le tifoserie della Cremonese, del Novara, del Padova, del , del Saronno, della e del . Un tempo erano tifoserie amiche gli ultras dell'Aosta e dell'Omegna. I tifosi lilla hanno conservato il gemellaggio con le tifoserie dell'Arbus, del Mestre e della .\nOrganico.\nRosa.\n\"Aggiornata al 2 maggio 2021\""}
{"id": "1909311", "revid": "320578", "url": "https://it.wikipedia.org/wiki?curid=1909311", "title": "Organizzazione senza scopo di lucro", "text": ""}
{"id": "1909313", "revid": "486946", "url": "https://it.wikipedia.org/wiki?curid=1909313", "title": "Sale di Glauber", "text": ""}
{"id": "1909317", "revid": "132266", "url": "https://it.wikipedia.org/wiki?curid=1909317", "title": "Fundraising", "text": ""}
{"id": "1909319", "revid": "132266", "url": "https://it.wikipedia.org/wiki?curid=1909319", "title": "Raccolta fondi", "text": ""}
{"id": "1909325", "revid": "38120", "url": "https://it.wikipedia.org/wiki?curid=1909325", "title": "Radio pirata (album)", "text": "Radio Pirata \u00e8 una compilation di brani di area indipendente italiana distribuita in allegato all'audiorivista Independent Music nella primavera 2003.\nIl disco.\nDa considerarsi la prima compilation del M.E.I e di AudioCoop. Contiene 18 tra Artisti e band di area italiana. La raccolta, curata da Giulio Tedeschi per Toast Records ed Independent Music, venne distribuita a livello nazionale nel circuito delle edicole e nei punti vendita di FNAC Italia e presentata con un lungo tour in varie citt\u00e0 italiane concluso a Faenza, in coincidenza del M.E.I 2003."}
{"id": "1909326", "revid": "767487", "url": "https://it.wikipedia.org/wiki?curid=1909326", "title": "Nescio", "text": "Gr\u00f6nloh era un commerciante di professione; \u00e8 conosciuto con lo pseudonimo Nescio principalmente per i tre romanzi \"De Uitvreter\" (Il vagabondo), \"Titaantjes\" (Piccoli titani) e \"Dichtertje\" (Piccolo poeta). \u00c8 diventato uno scrittore famoso e importante solo dopo la sua morte."}
{"id": "1909328", "revid": "44939", "url": "https://it.wikipedia.org/wiki?curid=1909328", "title": "Dinoflagellati", "text": ""}
{"id": "1909332", "revid": "287204", "url": "https://it.wikipedia.org/wiki?curid=1909332", "title": "Upper Tadong", "text": "Upper Tadong (o semplicemente Tadong) \u00e8 una suddivisione dell'India, classificata come \"census town\", di 14.670 abitanti, situata nel distretto del Sikkim Orientale, nello stato federato del Sikkim. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 27\u00b0 19' 0 N e 88\u00b0 35' 60 E e ha un'altitudine di 1.174 .\nSociet\u00e0.\nEvoluzione demografica.\nAl censimento del 2001 la popolazione di Upper Tadong assommava a 14.670 persone, delle quali 7.984 maschi e 6.686 femmine. I bambini di et\u00e0 inferiore o uguale ai sei anni assommavano a 1.492, dei quali 771 maschi e 721 femmine. Infine, coloro che erano in grado di saper almeno leggere e scrivere erano 11.174, dei quali 6.416 maschi e 4.758 femmine."}
{"id": "1909334", "revid": "287204", "url": "https://it.wikipedia.org/wiki?curid=1909334", "title": "Singtam", "text": "Singtam (nota anche come Singtom e Singtam Bazar) \u00e8 una citt\u00e0 dell'India di 5.431 abitanti, situata nel distretto del Sikkim Orientale, nello stato federato del Sikkim. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 27\u00b0 8' 60 N e 88\u00b0 22' 60 E e ha un'altitudine di 1.395 .\nSociet\u00e0.\nEvoluzione demografica.\nAl censimento del 2001 la popolazione di Singtam assommava a 5.431 persone, delle quali 3.049 maschi e 2.382 femmine. I bambini di et\u00e0 inferiore o uguale ai sei anni assommavano a 648, dei quali 332 maschi e 316 femmine. Infine, coloro che erano in grado di saper almeno leggere e scrivere erano 3.867, dei quali 2.297 maschi e 1.570 femmine."}
{"id": "1909337", "revid": "599013", "url": "https://it.wikipedia.org/wiki?curid=1909337", "title": "Alexandre Feller", "text": "Biografia.\nGrazie a un nonno originario del Trentino, emigrato in Brasile dal paese di Besenello, Feller ha ottenuto la cittadinanza italiana.\nNel 2011 fa ritorno in Brasile per assistere la moglie Alessandra, che al termine di una lunga malattia muore il 21 agosto 2012.\nCarriera.\nClub.\nSoprannominato \"Neneca\", Feller ha vinto in patria oltre 50 titoli statali e due Liga Futsal, prendendo inoltre parte alla Coppa Intercontinentale vinta nel 1999 dallo Sport Club Ulbra. Acquistato dal Prato nel luglio 2003, gioca in Serie A per quasi un decennio, vincendo con le maglie di Prato, Luparense, Arzignano e Marca tre scudetti, cinque Coppe Italia e quattro Supercoppe.\nNazionale.\nDopo aver giocato ripetutamente con la \"Sele\u00e7ao\" alla fine degli anni '90, per oltre un lustro Feller \u00e8 stato il portiere titolare dell'Italia, indossando in alcuni incontri anche la fascia di capitano."}
{"id": "1909340", "revid": "599013", "url": "https://it.wikipedia.org/wiki?curid=1909340", "title": "Noel Valladares", "text": ""}
{"id": "1909341", "revid": "287204", "url": "https://it.wikipedia.org/wiki?curid=1909341", "title": "Gyalshing", "text": "Gyalshing (o Gyalzing, Gezing, Geyzing) \u00e8 una citt\u00e0 dell'India di 828 abitanti, capoluogo del distretto del Sikkim Occidentale, nello stato federato del Sikkim. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 27\u00b0 16' 60 N e 88\u00b0 16' 0 E e ha un'altitudine di 822 m s.l.m..\nSociet\u00e0.\nEvoluzione demografica.\nAl censimento del 2001 la popolazione di Gyalshing assommava a 828 persone, delle quali 489 maschi e 339 femmine. I bambini di et\u00e0 inferiore o uguale ai sei anni assommavano a 75, dei quali 38 maschi e 37 femmine. Infine, coloro che erano in grado di saper almeno leggere e scrivere erano 596, dei quali 365 maschi e 231 femmine.\nSempre nel 2001, la popolazione totale del territorio comunale assommava a 47.034 persone, leggermente diminuita rispetto al precedente censimento del 1991, dal quale risultava una popolazione di 49.636 persone.\nCultura.\nIstruzione.\nScuole.\nA Gyalshing vi sono due scuole secondarie: una pubblica, la Government Girls Senior Secondary School (fondata nel 1935) e una privata gestita dai Salesiani, la St. Mary's Convent School\nAltre scuole pubbliche presenti nel territorio comunale si trovano nelle frazioni di Yuksom, Pelling e Barnyak. La scuola secondaria governativa di Yuksom \u00e8 stata fondata nel 1952 e l'insegnamento \u00e8 svolto in inglese, quella di Bernyak nel 1984 e la scuola secondaria superiore governativa di Pelling nel 1964.\nGeografia antropica.\nSuddivisioni amministrative.\nLa citt\u00e0 \u00e8 suddivisa in cinque circoscrizioni (\"wards\"): Beydong, Kyongsa, Central Geyzing, New Geyzing e Pelling; tutte rientrano nella circoscrizione elettorale di Geyzing, tranne Pelling che rientra in quella di Yuksom\nFrazioni.\nIl territorio comunale \u00e8 suddiviso in numerosi frazioni dette \"blocchi fiscali\" (\"Revenue Blocks\"):\nEconomia.\nAgricoltura.\nA Gyalshing viene coltivato il cardamomo nepalese.\nServizi.\nLa citt\u00e0 \u00e8 sede di un bazar di classe II ed \u00e8 il mercato pi\u00f9 importante del Sikkim Occidentale\nIstituzioni ed Enti.\nLa principale struttura sanitaria della citt\u00e0 \u00e8 l'Ospedale Distrettuale di Geyzing.\nInfrastrutture e trasporti.\nGyalshing \u00e8 il principale nodo stradale del Sikkim Occidentale. La citt\u00e0 \u00e8 collegata a Gangtok dalla strada che passa per Legship, Rabongla, Tarku e Singtam, ed \u00e8 collegata al Bengala Occidentale dalla strada che passa per Legship, Jorethang e Melli dove si connette alla strada nazionale 31 per Siliguri.\nA causa del clima le strade sono soggette a deterioramento, che diventa pi\u00f9 rapido durante la stagione del monsone, e in molte zone sono soggette alle frane. Le strade principali del territorio comunale sono la strada statale (\"State Highway\") Legship-Geyzing (16 Km), la strada distrettuale (\"District Road\") Geyzing-Pelling (10\u00a0km; questa e la precedente sono state allargate e macadamizzate negli anni novanta), la strada distrettuale Geyzing-Sakyong (6\u00a0km, particolarmente soggetta alle frane) e la strada distrettuale Geyzing-Lingchom (8\u00a0km, particolarmente soggetta al deterioramento dovuto alle piogge e che necessita di periodica ripavimentazione).\nI principali mezzi di trasporto pubblico nel territorio comunale sono i pullman della SNT (Sikkim Nationalized Transport), i taxi e le jeep collettive."}
{"id": "1909344", "revid": "767487", "url": "https://it.wikipedia.org/wiki?curid=1909344", "title": "Vidyaranya", "text": "Vidy\u0101ra\u1e47ya (kannada: \u0cb5\u0cbf\u0ca6\u0ccd\u0caf\u0cbe\u0cb0\u0ca3\u0ccd\u0caf noto anche come M\u0101dhav\u0101c\u0101rya o M\u0101dhava Vidy\u0101ranya Kannada: \u0cae\u0cbe\u0ca7\u0cb5 \u0cb5\u0cbf\u0ca6\u0ccd\u0caf\u0cbe\u0cb0\u0ca3\u0ccd\u0caf) \u00e8 solitamente conosciuto come patrono e sommo sacerdote di Harihara I e Bukka Raya I, i fondatori dell'Impero Vijayanagara. Nacque tra M\u0101ya\u1e47\u0101c\u0101rya e \u015ar\u012bmat\u012bdev\u012b ad Pampak\u1e63etra (nella moderna Hampi) nel 1268. Altre fonti lo vogliono nato ad Ekasila nagari (moderba Warangal). \nFondamentale fu il suo contributo per la fondazione dell'Impero Vijayanagara nel 1336. Successivamente serv\u00ec come mentore e guida a tre generazioni di re alla guida dell'impero. A Vijayanagara (Hampi), la capitale dell'impero, fu edificato un tempio dedicato a questo santo. Fu l'autore di \"Sarvadar\u015banasa\u1e45\u0307graha\" (\u0938\u0930\u094d\u0935\u0926\u0930\u094d\u0936\u0928\u0938\u0919\u094d\u0930\u0939, anche \"Sarvadarsanasangraha\", \"Sarvadarshanasamgraha\"), un compendio delle diverse scuole filosofiche del pensiero della religione ind\u00f9, e del \"Pa\u00f1cada\u015b\u012b\", un importante testo della tradizione Advaita Vedanta."}
{"id": "1909351", "revid": "1048993", "url": "https://it.wikipedia.org/wiki?curid=1909351", "title": "Dirce Funari", "text": "Biografia.\nInterpreta la sua prima parte nel film commedia \"Il ginecologo della mutua\", diretto nel 1977 da Joe D'Amato. Successivamente avr\u00e0 svariate parti nei film del periodo erotico-esotico del regista romano, e reciter\u00e0 nel ruolo di protagonista nel film \"Blue Movie\" di Alberto Cavallone. Molti film in cui \u00e8 presente sono pornografici, ma in nessuno di essi ha interpretato ruoli \"hardcore\"."}
{"id": "1909354", "revid": "119815156", "url": "https://it.wikipedia.org/wiki?curid=1909354", "title": "Walking into Clarksdale", "text": "Walking into Clarksdale \u00e8 un album musicale del 1998, di Jimmy Page e Robert Plant, rispettivamente chitarra e voce dei Led Zeppelin. Dopo lo scioglimento del gruppo nel 1980 a causa della morte del batterista John Bonham, i due musicisti erano tornati a collaborare per l'album No Quarter del 1994 (che nello stesso anno frutt\u00f2 anche un dvd, Unledded). \"Walking into Clarksdale\" \u00e8 il secondo e fino ad oggi ultimo album della riformata coppia; mentre il precedente vedeva soprattutto brani dei Led Zeppelin ri-eseguiti con nuovi arrangiamenti, questo contiene pezzi inediti. Il brano \"Most High\" fu presentato a Sanremo nel 1998.\nTracce.\nTutte le tracce sono state scritte da Page, Plant, Jones e Lee."}
{"id": "1909355", "revid": "1414688", "url": "https://it.wikipedia.org/wiki?curid=1909355", "title": "Olimpiadi degli scacchi femminili del 1966", "text": "Le Olimpiadi degli scacchi femminili del 1966 furono la terza edizione esclusivamente femminile della competizione. Si svolsero a Oberhausen, in Germania Ovest.\nTorneo.\nAl torneo parteciparono 14 squadre nazionali, che si affrontarono in un unico girone all'italiana. Ogni squadra era composta da tre giocatrici (per un totale di 41 partecipanti), di cui una riserva.\nRisultati individuali.\nFurono assegnate medaglie alle giocatrici di ogni scacchiera con le tre migliori percentuali di punti per partita."}
{"id": "1909366", "revid": "123537578", "url": "https://it.wikipedia.org/wiki?curid=1909366", "title": "Romeo Bertini", "text": "Biografia.\nDistintosi soprattutto come maratoneta, ha partecipato alle Olimpiadi di Parigi del 1924, vincendo la medaglia d'argento con il tempo di 2h47'19\"6, e alle Olimpiadi di Amsterdam del 1928, ritirandosi prima dell'arrivo.\nFu attivo anche come mezzofondista, nei 5000 e 10000 metri.\nHa lavorato tutta la vita allo zoo di Milano come guardiano. Il suo allenamento consisteva nel seguire (a volte precedere) il tram a cavalli che da Gessate portava a Milano nella zona dei Giardini di Porta Venezia."}
{"id": "1909367", "revid": "125028325", "url": "https://it.wikipedia.org/wiki?curid=1909367", "title": "Parco Beihai", "text": "Il parco Beihai (cinese tradizionale \u5317\u6d77\u516c\u56ed, pinyin B\u011bih\u01cei G\u014dngyu\u00e1n) \u00e8 un giardino imperiale a nord-ovest della Citt\u00e0 proibita di Pechino. Costruito in origine nel X secolo, \u00e8 un tipico giardino cinese, aperto al pubblico solo dal 1925 e parte della Citt\u00e0 proibita fino alla fine della dinastia Qing nel 1911.\nIl parco si estende su pi\u00f9 di 700.000 m\u00b2, con il Lago Settentrionale o Beihai che ne copre pi\u00f9 di met\u00e0. Al centro si trova un'isola chiamata Qi\u00f3ng-hu\u00e1 (\u743c\u534e) alta fino a 32 metri sul livello del lago. Il grande specchio d'acqua detto Taiye si collega al Lago Posteriore o Houhai e al Lago Medio o Zhonghai, intorno a cui si trova lo Zhongnanhai. Beihai significa letteralmente \"mare settentrionale\".\nAttrazioni.\nIl Bai Ta (dagoba bianco) \u00e8 una stupa alta 40 metri sul punto pi\u00f9 alto dell'isola Qi\u00f3nghu\u00e1. Fatta di pietra, \u00e8 decorata con incisioni che rappresentano il Sole, la Luna e fiamme. Distrutta nel 1679 da un terremoto, fu ricostruita l'anno seguente e ancora nel 1976 per lo stesso motivo. Al suo interno si trova un reliquiario, scritture buddhiste e paramenti di monaci, oltre ai loro resti.\nSul lato nord del parco si trova il padiglione dei Cinque Dragoni, costruito sotto la dinastia Ming. Il Muro dei Nove Dragoni si trova a nord del padiglione. Fu costruito nel 1756 ed \u00e8 uno dei tre muri del genere in Cina, costituito da mattoni lucidi di sette colori, con decorazioni che rappresentano nove dragoni che giocano tra le nuvole su entrambi i lati del muro. Sempre nella parte settentrionale c'\u00e8 la stanza Jingxin (stanza del Cuore tranquillizzante), un giardino nel giardino che copre pi\u00f9 di 4.000 m\u00b2.\nIl muro circolare (Tuancheng) ha una struttura principale nella sala della Luce Ricevuta (Chengguangdian), un grande edificio con un tetto a due spioventi di tegole lucide gialle contornate in verde. All'interno si trova un Buddha alto 1,6 metri regalato all'imperatore Guangxu da un re cambogiano. La scultura \u00e8 ricavata da un pezzo unico di giada bianca pura con incastonate pietre preziose. La statua fu danneggiata al braccio sinistro durante la battaglia di Pechino del 1900 dall'Alleanza delle otto nazioni."}
{"id": "1909369", "revid": "400694", "url": "https://it.wikipedia.org/wiki?curid=1909369", "title": "Arthur Benjamin", "text": "Biografia.\nLa sua prima apparizione in pubblico come pianista risale al 1899, quando Benjamin aveva solo 6 anni. Solo tre anni dopo cominci\u00f2 lo studio vero e proprio della musica e nel 1911 ebbe la possibilit\u00e0 di entrare nel prestigioso Royal College of Music di Londra, dove studi\u00f2 con maestri quali Charles Villiers Stanford, Thomas F Dunhill e Frederick Cliffe. \nDopo aver combattuto nell'aviazione reale durante la Prima guerra mondiale torn\u00f2 in Australia, dove insegn\u00f2 pianoforte presso il New South Wales State Conservatorium of Music, per ritornare poi, con la medesima cattedra presso il Royal College of Music di Londra. Fra i suoi migliori alunni dell'epoca possiamo ritrovare artisti quali Muir Mathieson, Peggy Glanville-Hicks, Miriam Hyde, Joan Trimble, Stanley Bate, Bernard Stevens, Lamar Crowson, Alun Hoddinott, Lorne Munroe e Benjamin Britten, il cui \"Holiday Diary\" (suite per piano solo) \u00e8 per l'appunto dedicata a Benjamin, poich\u00e9 cerca di imitare la parte \"manierista\" del compositore australiano. \nSull'onda del suo crescente successo nel 1926 esegu\u00ec la prima nazionale della Rapsodia in blu di George Gershwin.\nNel 1941, dopo essersi trasferito a Vancouver in Canada fu designato direttore della CBC Orchestra, posto che mantenne fino al 1946 e che gli fu don\u00f2 fama in tutto il Nuovo Continente, diventando egli praticamente il punto di riferimento musicale per tutto il Canada e non solo. In questo stesso periodo ebbe modo di eseguire centinaia di concerti, oltre che di suonare per la radio e di insegnare in diversi prestigiosi istituti canadesi e statunitensi.\nContinuando nella sua opera compositiva e nel suo insegnamento, ritorn\u00f2 in Inghilterra, per riprendere il suo posto al Royal College of Music (1946). A questi anni risalgono alcuni dei suoi lavori pi\u00f9 importanti, quali l'Harmonica Concerto (1953), il balletto \u2018Orlando's Silver Wedding' (1951), \u2018Tombeau de Ravel\u2019 per clarinetto e piano, il secondo quartetto d'archi (1959) e il quintetto di fiati (1960). Ebbe una profonda ammirazione per Maurice Ravel, la cui influenza \u00e8 molto chiara in \u2018Tombeau de Ravel\u2019 e nella pi\u00f9 precedente \u2018Suite\u2019 del 1926 per piano solo.\nMor\u00ec nel 1960 per le complicazioni di una malattia (forse epatite) contratta mentre era in vacanza con la moglie nello Sri Lanka.\nMusica.\nAll'interno del corpus compositivo di Benjamin compaiono ben 5 opere, che incontrarono particolare successo fra il pubblico (e fra i critici) dell'epoca; basti citare il fatto che \"Ma\u00f1ana\" (1955), commissionata dalla BBC, fu una delle prime opere a venire trasmesse dalla televisione(1956).\nArthur Benjamin fu anche compositore di colonne sonore, fra le quali \u00e8 necessario citare il brano scritto per il film \"L'uomo che sapeva troppo\" di Alfred Hitchcock (\"Storm Clouds Cantata\"), e le musiche per i film \"Un marito ideale\" (Alexander Korda, 1947), \"Sopra di noi il mare\" (Ralph Thomas, 1956) e \"Fuoco nella stiva\" (Robert Parrish 1957)."}
{"id": "1909376", "revid": "287204", "url": "https://it.wikipedia.org/wiki?curid=1909376", "title": "Jorethang", "text": " \nJorethang \u00e8 una citt\u00e0 dell'India di 2.968 abitanti, situata nel distretto del Sikkim Meridionale, nello stato federato del Sikkim. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 27\u00b0 08' 60 N e 88\u00b0 19' 03 E\nSociet\u00e0.\nEvoluzione demografica.\nAl censimento del 2001 la popolazione di Jorethang assommava a 2.968 persone, delle quali 1.571 maschi e 1.397 femmine. I bambini di et\u00e0 inferiore o uguale ai sei anni assommavano a 289, dei quali 160 maschi e 129 femmine. Infine, coloro che erano in grado di saper almeno leggere e scrivere erano 2.410, dei quali 1.347 maschi e 1.063 femmine."}
{"id": "1909379", "revid": "767487", "url": "https://it.wikipedia.org/wiki?curid=1909379", "title": "Aldo Don\u00e0", "text": "Biografia.\nEntra all'EIAR vincendo il secondo concorso per voci nuove \"Gara nazionale per gli artisti della canzone\", indetto dall'ente radiofonico nel 1939, esordendo nel 1940 insieme a Silvana Fioresi nell'orchestra Angelini e proseguendo poi in quelle di Pippo Barzizza, Carlo Zeme e Beppe Mojetta.\nAllo stesso periodo risalgono le prime incisioni, realizzate per la Cetra; nel 1947 incide le canzoni \"Abbasso le donne\" e \"La luna e sei soldi\", tratte dalle colonne sonore dei rispettivi omonimi film.\nDotato di una voce baritonale lievemente rauca, canta anche in orchestre di jazz, esibendosi spesso con il noto chitarrista Michele Ortuso; il successo continua per tutto il decennio, finch\u00e9, nel 1952 si trasferisce in Sudamerica a seguito di un ingaggio cinematografico; l\u00ec continua l'attivit\u00e0 sino al periodo a cavallo tra gli anni settanta ed ottanta, quando, dopo essersi esibito ancora con successo per lungo tempo nei ritrovi pi\u00f9 prestigiosi del Venezuela, si ritira a Caracas.\nNel 2006 il regista Pasquale Pozzessere ha inserito, nella colonna sonora della miniserie televisiva \"La provinciale\", la canzone \"La ragazza del ritmo\", della quale Don\u00e0, oltre che interprete, \u00e8 stato anche autore del testo e della musica.\nTra i suoi motivi pi\u00f9 famosi, si ricordano: \"Venezia, la luna e tu\", \"Buonanotte Brasil\", \"Bocca nel buio\", \"La danza dello scoiattolo\", \"Il tamburo della banda d'Affori\" (una delle sue canzoni pi\u00f9 note, scritta da Mario Panzeri), \"Serenata ad un angelo\", \"Ballerina\", \"Botta e risposta\", \"Suona balalaika\" e \"Tarantella d'amore\".\nBibliografia.\nAutori Vari (a cura di Gino Castaldo), Dizionario della canzone italiana, edizioni Curcio, 1990; alla voce Don\u00e0 Aldo, di Enzo Giannelli, pag. 57\nCollegamenti esterni.\nSito Ricordando il Trio Lescano (http://www.trio-lescano.it/index.html) Si veda in particolare: l'Album fotografico di Aldo Don\u00e0 (http://www.trio-lescano.it/fototeca/album_fotografico_aldo_dona.pdf), l'Archivio fotografico di Aldo Don\u00e0 (http://www.trio-lescano.it/fototeca/archivio_aldo_dona.pdf) e l'Intervista ad Aldo Don\u00e0 (http://www.trio-lescano.it/archivio_documenti/Intervista_ad_Aldo_Don\u00e0.pdf)."}
{"id": "1909381", "revid": "287204", "url": "https://it.wikipedia.org/wiki?curid=1909381", "title": "Napoli Volley", "text": "La Napoli Volley \u00e8 stata una societ\u00e0 pallavolistica maschile di Napoli.\nStoria.\nIl club nacque nel 1992 acquisendo titolo sportivo, struttura organizzativa, parco giocatori e sponsor (Com Cavi Multimedia) della VBC Sparanise, militante in Serie A2, prendendo parte per la prima volta al suddetto campionato nell'edizione 1992-93. Due anni dopo ottenne la sua prima promozione in A1, riportando il capoluogo campano nel massimo campionato di pallavolo a un quarto di secolo dalla retrocessione dell'Esercito Napoli.\nRetrocessa una prima volta nel 1996-97, fu reiscritta all'A1 dopo l'acquisizione dei diritti sportivi della Colmark Brescia, scomparsa nell'estate del 1997; il ritorno in A2 fu per\u00f2 solamente posticipato di un anno. Nel 2000 la Com Cavi, afflitta dal problema della mancanza d'impianti idonei in citt\u00e0, firm\u00f2 una \"partnership\" con l'Indomita di Salerno e gioc\u00f2 la stagione 2000-01, terminata con la retrocessione in Serie B.\nRipescata per la rinuncia del Palermo Volley, concluse la sua esperienza in Serie A nella stagione del ritorno a Napoli, 2001-02. Nel 2003, dopo la seconda retrocessione consecutiva e la caduta in B2, il club partenopeo scomparve definitivamente."}
{"id": "1909382", "revid": "48040", "url": "https://it.wikipedia.org/wiki?curid=1909382", "title": "Volley Napoli", "text": ""}
{"id": "1909384", "revid": "86599", "url": "https://it.wikipedia.org/wiki?curid=1909384", "title": "Nearco", "text": ""}
{"id": "1909385", "revid": "1568601", "url": "https://it.wikipedia.org/wiki?curid=1909385", "title": "Ghiacciaio des Grandes Murailles", "text": "Il ghiacciaio des Grandes Murailles si trova alla testata della Valpelline, in Valle d'Aosta.\nDescrizione.\nPrende forma a nord dalla lunga cresta che congiunge la dent d'H\u00e9rens con la t\u00eate de Valpelline. Ad est si distende sotto la lunga cresta montuosa delle Grandes Murailles, \u00e8 un ghiacciaio di tipo montano, che fino agli anni '60 del secolo scorso si congiungeva con il ghiacciaio basso di Tsa de Tsan. Negli ultimi decenni \u00e8 attestato nella parte superiore del bacino, dove presenta un\u2019ampia fronte frastagliata da cui, sul lato sinistro, si protende una lingua allungata e stretta. \nTorrenti.\nDal ghiacciaio nasce uno dei due rami del torrente Buthier, torrente che percorre tutta la Valpelline; tale ramo, che pi\u00f9 in basso si congiunge col ramo proveniente dal ghiacciaio di Tsa de Tsan, viene da alcuni nominato Buthier des Grandes Murailles, ma tale specificazione non \u00e8 ancora entrata nella toponomastica ufficiale, essendo tale ramo formatosi solo negli anni novanta del secolo XX in seguito alla scomparsa del ghiacciaio basso di Tsa de Tsan.\nRifugi.\nAi suoi piedi vi \u00e8 costruito il rifugio Aosta."}
{"id": "1909386", "revid": "767487", "url": "https://it.wikipedia.org/wiki?curid=1909386", "title": "Zachary Hietala", "text": "Suona nei Tarot, gruppo musicale (genere heavy metal) che ha fondato insieme al fratello Marco Hietala nel 1985. Oltre l'attivit\u00e0 di musicista, Zachary Hietala lavora come \"youth worker\" a Kuopio, citt\u00e0 in cui vive."}
{"id": "1909390", "revid": "767487", "url": "https://it.wikipedia.org/wiki?curid=1909390", "title": "Emil Mart\u00ednez", "text": "Carriera.\nMart\u00ednez ha militato nelle squadre cinesi Beijing Guoan FC e Shanghai Shenhua, oltre al Marath\u00f3n dell'Honduras, l'Alajuelense della Costa Rica e stette nella selezione del suo paese che partecip\u00f2 ai Giochi Olimpici di Pechino 2008. Nel novembre 2009 si trasferisce agli Indios per il torneo Clausura 2010 del calcio messicano.\nNel suo curriculum, Mart\u00ednez ha vinto la Chinese Super League con la squadra Beijing Guoan FC, nel suo paese col Marath\u00f3n, squadra con la quale inoltre fu massimo goleador nella stagione 2007."}
{"id": "1909397", "revid": "287204", "url": "https://it.wikipedia.org/wiki?curid=1909397", "title": "Mangan", "text": "Mangan (nota anche con i nomi di Mangen, Mangang, Mongon, Mangan Bazar) \u00e8 una citt\u00e0 dell'India di 1.248 abitanti, capoluogo del distretto del Sikkim Settentrionale, nello stato federato del Sikkim. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 27\u00b0 31' 0 N e 88\u00b0 31' 60 E e ha un'altitudine di 955 .\nSociet\u00e0.\nEvoluzione demografica.\nAl censimento del 2001 la popolazione di Mangan assommava a 1.248 persone, delle quali 768 maschi e 480 femmine. I bambini di et\u00e0 inferiore o uguale ai sei anni assommavano a 170, dei quali 91 maschi e 79 femmine. Infine, coloro che erano in grado di saper almeno leggere e scrivere erano 856, dei quali 555 maschi e 301 femmine."}
{"id": "1909399", "revid": "486946", "url": "https://it.wikipedia.org/wiki?curid=1909399", "title": "Carife Ferrara Volley", "text": ""}
{"id": "1909401", "revid": "290948", "url": "https://it.wikipedia.org/wiki?curid=1909401", "title": "Colonna di Vigreaux", "text": ""}
{"id": "1909407", "revid": "204012", "url": "https://it.wikipedia.org/wiki?curid=1909407", "title": "Tumore a cellule granulari", "text": ""}
{"id": "1909410", "revid": "204012", "url": "https://it.wikipedia.org/wiki?curid=1909410", "title": "Mioblastoma a cellule granulari", "text": ""}
{"id": "1909413", "revid": "287204", "url": "https://it.wikipedia.org/wiki?curid=1909413", "title": "Namchi", "text": "Namchi \u00e8 una citt\u00e0 dell'India di 978 abitanti, capoluogo del distretto del Sikkim Meridionale, nello stato federato del Sikkim. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 27\u00b0 10' 0 N e 88\u00b0 20' 60 E e ha un'altitudine di 1.314 .\nSociet\u00e0.\nEvoluzione demografica.\nAl censimento del 2001 la popolazione di Namchi assommava a 978 persone, delle quali 573 maschi e 405 femmine. I bambini di et\u00e0 inferiore o uguale ai sei anni assommavano a 92, dei quali 43 maschi e 49 femmine. Infine, coloro che erano in grado di saper almeno leggere e scrivere erano 760, dei quali 463 maschi e 297 femmine."}
{"id": "1909415", "revid": "211373", "url": "https://it.wikipedia.org/wiki?curid=1909415", "title": "Gianmario Pagano", "text": "Biografia.\nViene ordinato sacerdote della Chiesa cattolica il 16 maggio 1987. \nDopo il baccalaureato in Filosofia e Teologia alla Pontificia Universit\u00e0 Gregoriana, consegue la Licenza in Sacra Scrittura al Pontificio Istituto Biblico, nel 2009 la Laurea Magistrale in Filosofia della Scienza alla Pontificia Universit\u00e0 Lateranense e nel 2017 la Laurea Magistrale in Estetica filosofica all\u2019Universit\u00e0 degli Studi di Roma La Sapienza. \nCollaboratore nella societ\u00e0 Lux Vide di Ettore Bernabei, dal 1994 al 2001 \u00e8 consulente, produttore, sceneggiatore per la serie televisiva \"La Bibbia\", nota anche come \"Le storie della Bibbia\" (coproduzione internazionale Lube, Rai, TNT, CBS), vincitrice del premio Emmy nel 1995. L'attivit\u00e0 di Gianmario Pagano come sceneggiatore, \u00e8 strettamente correlata al fenomeno della \"fiction\" religiosa e pedagogica italiana della seconda met\u00e0 degli anni '90 che era finalizzata a trasmettere contenuti significativi, e quindi anche religiosi, con professionalit\u00e0 e competenza; questo genere di \"fiction\" rappresentava un'alternativa allo stile dominante delle \"telenovelas\" .\nNel 2007 scrive il libretto de La Divina Commedia, sottotitolo: \"L'uomo che cerca l'amore\" per il compositore Marco Frisina, un'opera \"musical\" ispirata al poema dantesco. \nInsegnante di Religione a Roma presso il Liceo Scientifico e delle Scienze Umane Statale \"Teresa Gullace Talotta\" e il Liceo Artistico \"Rossellini\", nel 2016 apre il canale YouTube \"Bella, prof!\", un blog e una pagina Facebook con lo scopo di mantenere i rapporti con i suoi ex allievi. Il progetto iniziale del canale si sviluppa ottenendo l'attenzione di un pubblico pi\u00f9 vasto, tuttavia l'obiettivo di Pagano \u00e8 sempre il medesimo: \"aiutare chi \u00e8 interessato a comprendere ci\u00f2 in cui crede o, spesso, ci\u00f2 in cui non crede\". "}
{"id": "1909417", "revid": "287204", "url": "https://it.wikipedia.org/wiki?curid=1909417", "title": "Rangpo", "text": "Rangpo (nota anche come Rongphu o Rungpo) \u00e8 una citt\u00e0 dell'India di 3.724 abitanti, situata nel distretto del Sikkim Orientale, nello stato federato del Sikkim. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 27\u00b0 10' 60 N e 88\u00b0 31' 60 E e ha un'altitudine di 332 .\nSociet\u00e0.\nEvoluzione demografica.\nAl censimento del 2001 la popolazione di Rangpo assommava a 3.724 persone, delle quali 2.044 maschi e 1.680 femmine. I bambini di et\u00e0 inferiore o uguale ai sei anni assommavano a 495, dei quali 250 maschi e 245 femmine. Infine, coloro che erano in grado di saper almeno leggere e scrivere erano 2.594, dei quali 1.533 maschi e 1.061 femmine."}
{"id": "1909421", "revid": "15756", "url": "https://it.wikipedia.org/wiki?curid=1909421", "title": "Ctrl+Alt+Del", "text": "Ctrl+Alt+Del (noto anche come CAD) \u00e8 sia un fumetto web che una serie animata, entrambi basati sui videogiochi e creati da Tim Buckley. Il nome del fumetto si riferisce al comando di Windows Control-alt-canc. Ha debuttato il 23 ottobre 2002, e ad oggi \u00e8 aggiornata ogni luned\u00ec, mercoled\u00ec, venerd\u00ec e sabato, anche se Tim Buckley ha messo da parte gli aggiornamenti del sabato a partire dal 10 maggio 2008. Il focus del fumetto si \u00e8 gradualmente allontanato dalla gag a singola striscia per orientarsi verso storie pi\u00f9 lunghe e con maggiore continuit\u00e0. Tim Buckley si guadagna da vivere con Ctrl+Alt+Del, ponendosi in quel piccolo gruppo di autori di fumetti web che si occupano delle loro creazioni a tempo pieno. Dal 2005 Ctrl+Alt+Del conta pi\u00f9 di visitatori al giorno.Dal 2008 una vignetta intitolata \"Loss\" \u00e8 stata soggetta a numerosi meme che tendono a inserire la disposizione dei personaggi nei quattro pannelli in diversi contesti.\nCAD Sillies.\nNel giugno 2008 Buckley ha cominciato a pubblicare delle strisce in bianco e nero che ha soprannominato \"Sillies\", per rimpiazzare l'aggiornamento del sabato che era stato rimosso a maggio. Queste strisce non sono tra loro connesse da una trama e riguardano, per lo pi\u00f9, umorismo sui videogiochi. Nei \"Sillies\" appaiono anche personaggi che normalmente non prendono parte al fumetto principale: tra questi Tim, un suo amico, il suo partner d'affari Pierre, e la Morte. Dal 30 luglio \u00e8 stata creata un'area separata del sito appositamente per i 'Sillies', che non appaiono pi\u00f9 nei post relativi alle News.\nCAD Premium.\nNel tardo 2005 \u00e8 stato annunciato CAD Premium. Con una tariffa mensile o annuale i fans sono in grado di accedere ad esclusivi contenuti per i membri, come sfondi, strips ed il fiore all'occhiello di CAD Premium: \"Ctrl+Alt+Del: The Animated Series\", ovvero la serie animata di Ctrl+Alt+Del, che ha fatto il suo debutto nel febbraio 2006.\nMentre CAD Premium \u00e8 un servizio con abbonamento, Buckley ha chiarito che i fumetti rimarranno gratuiti e che gli episodi, distribuiti adesso su DVD, verranno offerti a prezzo scontato agli abbonati.\n\"Ctrl+Alt+Del: The Animated Series\".\nGli episodi della serie animata sono pubblicati all'inizio di ogni mese.\nTutti i 12 episodi della prima stagione sono stati pubblicati. Fra gli extra della release su DVD c'\u00e8 una intervista con l'autore.\nNel gennaio 2008 \u00e8 stato annunciato che la serie animata sarebbe tornata con una seconda stagione di 12 episodi all'inizio del marzo dello stesso anno.\nLibri.\nCollezioni.\nQuesti libri comprendono i fumetti pubblicati online insieme a commenti ed altro materiale bonus in esclusiva per l'edizione cartacea.\nAnalog and D+Pad.\n\"Analog and D+Pad\" \u00e8 un libro a fumetti scritto da Tim Buckley e disegnato da Zack Finfrock basato sui personaggi di Ctrl+Alt+Del e ambientato in un universo parallelo in cui Ethan e Lucas sono i supereroi Analog e D+Pad.\nCritiche.\nBen \"Yahtzee\" Croshaw di Zero Punctuation ha criticato Ctrl+Alt+Del in alcune occasioni. Un fumetto di CAD ha avuto una breve apparizione nella recensione di Mass Effect, assimilando l'abbondanza di dialoghi del gioco a quella di alcuni web comic. Pi\u00f9 avanti Croshaw ha presentato un'analisi critica di Ctrl+Alt+Del sul suo sito personale \"Fully Ramblomatic\", dove afferma che le strisce rallentano quello che sarebbe il ritmo naturale dei fumetti a causa di un uso eccessivo del dialogo e di uno stile artistico statico - uno dei pi\u00f9 grandi problemi del comic a sua detta -. In una successiva occasione, sempre in Zero Punctuation, si fa riferimento a ci\u00f2 che a detta dell'autore \u00e8 una inappropriata deviazione dal genere e dal tono comico, apparentemente riferendosi all'episodio dell'aborto di Lilah.\nEventi, interviste e apparenze pubbliche.\nDigital Overload \u00e8 un LAN party annuale ospitato da Ctrl+Alt+Del. In svolgimento dal 2006, si tiene a Providence, Rhode Island, ed \u00e8 organizzato insieme a Ni Networks.\nC'\u00e8 stata un'intervista di Tim Buckely su CBSNews.com.\nNell'ottobre del 2006 Tim Buckley ha tenuto una conferenza all'Instituto Politecnico di Rensselaer presso Troy, New York.\nAltre pubblicazioni.\n\"Ctrl+Alt+Del\" \u00e8 un fumetto ricorrente nelle pagine di Game Revolution.\nDodici strisce del libro a fumetti City of Heroes dette \"Underwear On The Outside\" sono state realizzate da Tim Buckley.\nEQuinox, il magazine ufficiale di Everquest 2, include alcune strisce a fumetti di Ctrl+Alt+Del.\nNel 2007, Ctrl+Alt+Del ha avviato una collaborazione con i 2K Games/Firaxis Games per produrre una serie di fumetti per Sid Meier's Civilization Daydreams."}
{"id": "1909423", "revid": "131358", "url": "https://it.wikipedia.org/wiki?curid=1909423", "title": "FC Artmedia Bratislava", "text": ""}
{"id": "1909426", "revid": "1565227", "url": "https://it.wikipedia.org/wiki?curid=1909426", "title": "Tecla di Iconio", "text": "Agiografia.\nA santa Tecla si attribuiscono tradizionalmente i titoli di vergine, martire/protomartire (delle donne, corrispettivo femminile di santo Stefano), discepola di Paolo, e lei stessa apostola/isoapostola. Ci\u00f2 deriva dalle diverse intestazioni degli 11 manoscritti attraverso cui la sua storia \u00e8 giunta a noi: \"Atti di Paolo e Tecla\", \"Martirio della santa e isoapostola Tecla protomartire delle donne\", \"Passione di santa Tecla vergine\", e altri.. \nQuesti 11 codici riportano, seppur con qualche variante, un testo apocrifo antecedente al 200, secondo cui Tecla fu una giovane di Iconio (in Asia minore) vissuta intorno alla fine del I secolo. La sua citt\u00e0 fu luogo di evangelizzazione paolina: secondo l'apocrifo Tecla stessa divenne discepola di Paolo dopo averlo sentito predicare dal vivo, sulla castit\u00e0 e sulla resurrezione. Il racconto riporta che con la sua conversione la giovane di Iconio si sottrasse al matrimonio combinato con un facoltoso giovane della citt\u00e0, Tamiri, suscitando le ire di sua madre Teoclia che perci\u00f2 istig\u00f2 il governatore della citt\u00e0 a condannarla al rogo. Salvata miracolosamente dalle fiamme, torn\u00f2 da Paolo chiedendo il battesimo, su cui per\u00f2 l'apostolo temporeggi\u00f2, invitandola invece ad accompagnarlo nei suoi viaggi e a pazientare. Insieme andarono ad Antiochia di Pisidia dove Tecla attir\u00f2 l'attenzione del siriarca Alessandro. Egli cerc\u00f2 di abbracciarla in pubblico, ma lei reag\u00ec strappandogli il mantello e mettendolo in ridicolo, cos\u00ec Alessandro la fece condannare nuovamente - stavolta alle fiere. Tra le donne di Antiochia che si ribellarono alla sentenza, la ricca vedova Trifena, che aveva appena pianto la figlia scomparsa, prese in custodia la giovane per i giorni precedenti all'esecuzione. In casa sua Tecla preg\u00f2 Dio per la salvezza della defunta figlioletta; il giorno successivo Trifena insist\u00e9 con Alessandro per accompagnare personalmente la moritura alla propria fine. Secondo la narrazione, Tecla venne dunque introdotta nell'arena e sopravvisse al primo attacco delle bestie feroci grazie alla protezione di una leonessa che si sottomise a lei e le fece da scudo; dopodich\u00e9 si gett\u00f2 volontariamente nella vasca delle foche feroci pronunciando una formula battesimale tra le urla delle donne di Antiochia sue sostenitrici, e ne usc\u00ec indenne per l'intervento divino di un fulmine che uccise le foche. Scampata perci\u00f2 anche al secondo martirio, fu rivestita da nuovi abiti da parte del governatore, ammirato dalla sua forza e dall'evento straordinario. Ricongiuntasi infine con Paolo, gli raccont\u00f2 l'accaduto e gli espresse l'intenzione di tornare ad Iconio, ne ricevette dunque la benedizione e il mandato ad annunciare la parola del Signore. Dopo aver convertito molti, mor\u00ec a Seleucia dove si era ritirata a vita ascetica.\nAlcune varianti della finale riportano di altri episodi riguardanti la sua vecchiaia, per esempio un altro tentativo di stupro intentato dai medici di Seleucia invidiosi delle sue doti taumaturgiche, violenza alla quale si sarebbe sottratta grazie all'apertura miracolosa nella roccia della grotta. Attraverso quest'apertura sarebbe poi arrivata a Roma, per morire nel luogo di martirio del suo maestro.\nCulto.\nNonostante il carattere puramente leggendario di tutta la storia, non \u00e8 impossibile che la vicenda sia da riferirsi ad una persona storica: \u00e8 facile credere che una vergine di questo nome che era nativa di Iconio sia stata effettivamente convertita da san Paolo e si sia poi impegnata nel lavoro di missioni cristiane. Nella Chiesa orientale l'ampia diffusione degli Atti di Paolo ha portato a una grande venerazione di Tecla: il suo culto era particolarmente diffuso in un certo numero di citt\u00e0 orientali, come Seleucia dove era stata sepolta (e dove infatti sorse un monastero maschile e femminile, come attesta la pellegrina Egeria, IV secolo), Iconio, e Nicomedia. Il suo culto \u00e8 apparso molto presto anche in Europa occidentale, in particolare in quei distretti in cui ha prevalso la liturgia gallicana. Le reliquie della santa sarebbero miracolosamente giunte a Roma, vicino alla tomba di San Paolo; vista la sua fama nel Medioevo, a partire dal IX secolo si annovera un altro corpo a Milano, uno a Chartres e un suo braccio a Praga.&lt;br&gt; Il suo nome \u00e8 presente con varie indicazioni topografiche (Nicomedia, Seleucia, Asia) in diversi giorni del \"Martyrologium Hieronymianum\": 22 febbraio, 25 febbraio, 12 settembre, 23 settembre, e il 17 novembre. Nel Martirologio di Beda il suo nome \u00e8 citato con una breve nota tratta dagli Atti il 23 settembre, stessa data di quello su cui la sua festa \u00e8 dato nel presente Martirologio romano. La Chiesa greca celebra la sua festa il 23 settembre e le d\u00e0 il titolo di \"Protomartire tra le donne e uguale agli Apostoli\".\nA lei era dedicata la chiesa, detta \"Basilica nova\" o \"maior\", ora coperta da Piazza Duomo a Milano."}
{"id": "1909430", "revid": "119679260", "url": "https://it.wikipedia.org/wiki?curid=1909430", "title": "Chiropotes", "text": "Chiropotes (Lesson, 1840) \u00e8 un genere di primati platirrini della famiglia dei Pitecidi: assieme ai generi \"Pithecia\" e \"Cacajao\" va a formare la sottofamiglia dei Pitheciinae.\nAl genere vengono ascritti gli animali conosciuti col nome comune complessivo di chiropoti, diffusi nelle foreste pluviali dell'America Meridionale, grossomodo dal Venezuela meridionale al Brasile centro-orientale.\nIl nome \"chiropote\" deriva dal greco \"bevitore con le mani\" ed \u00e8 un riferimento al modo di bere di questi animali in cattivit\u00e0: essi pongono le mani a coppa e le immergono, per poi suggere l'acqua dal palmo delle mani congiunte.\nSi tratta di scimmie di taglia medio-grande, lunghe fino a 120\u00a0cm (di cui met\u00e0 spetta alla coda) per un peso di 5\u00a0kg.\nLa caratteristica principale di questi animali \u00e8 la presenza di una barba riccioluta che dalla mandibola scende fino al petto: la barba \u00e8 pi\u00f9 lunga nei maschi, ma \u00e8 presente anche nelle femmine.\nSono animali diurni ed arboricoli: durante la notte, si aggrappano saldamente agli alti rami degli alberi per dormire, cambiando giaciglio ogni notte. Vivono in gruppi che contano fino a 30 individui, suddivisi a loro volta in sottogruppi formati da una coppia coi cuccioli: tale organizzazione a nuclei familiari \u00e8 adottata fra i primati solo dall'uomo, oltre che da questi animali. I vari animali si tengono in contatto tramite vocalizzazioni simili a cinguettii: sono stati osservati casi di associazione con gruppi di saimiri o cebi, senza che tuttavia sia stato individuato il motivo per cui queste scimmie formino tali commistioni.\nSi nutrono principalmente di semi (pi\u00f9 del 65% del totale della dieta) e frutta, prediligendo i frutti ancora maturi: non disdegnano altro materiale vegetale (come foglie e fiori), insetti e piccoli vertebrati. Sono stati inoltre osservati a pi\u00f9 riprese praticare geofagia, ingerendo pezzi di termitaio in maniera non casuale.\nLa femmina partorisce un unico cucciolo fra l'estate e l'autunno australi, dopo una gestazione di cinque mesi. I cuccioli sono totalmente indipendenti dopo i 4 anni di vita.\nI chiropoti sono soliti vivere pi\u00f9 di 15 anni in cattivit\u00e0.\nTassonomia.\nAl genere vengono ascritte attualmente cinque specie, la maggior parte delle quali ottenute per scorporo dalla specie tipo \"Chiropotes satanas\", della quale venivano considerate sottospecie:"}
{"id": "1909436", "revid": "2519", "url": "https://it.wikipedia.org/wiki?curid=1909436", "title": "Distretto di Afram Plains", "text": "Il distretto di Afram Plains (ufficialmente Afram Plains District, in inglese) era un distretto della Regione Orientale del Ghana.\nNel 2008 \u00e8 stato soppresso, il territorio \u00e8 stato suddiviso nei distretti di Kwahu Afram Plains Nord (capoluogo: Donkorkrom) e Kwahu Afram Plains Sud (capoluogo: Tease)."}
{"id": "1909438", "revid": "287204", "url": "https://it.wikipedia.org/wiki?curid=1909438", "title": "Nayabazar", "text": " \nNayabazar (o Naya Bazar, o Nayagbazar) \u00e8 una citt\u00e0 dell'India di 996 abitanti, situata nel distretto del Sikkim Occidentale, nello stato federato del Sikkim. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 27\u00b0 7' 60 N e 88\u00b0 16' 0 E e ha un'altitudine di 375 .\nSociet\u00e0.\nEvoluzione demografica.\nAl censimento del 2001 la popolazione di Nayabazar assommava a 996 persone, delle quali 537 maschi e 459 femmine. I bambini di et\u00e0 inferiore o uguale ai sei anni assommavano a 155, dei quali 70 maschi e 85 femmine. Infine, coloro che erano in grado di saper almeno leggere e scrivere erano 647, dei quali 396 maschi e 251 femmine."}
{"id": "1909447", "revid": "260853", "url": "https://it.wikipedia.org/wiki?curid=1909447", "title": "Edward Freeman", "text": ""}
{"id": "1909451", "revid": "287204", "url": "https://it.wikipedia.org/wiki?curid=1909451", "title": "2Pac Live", "text": "2Pac Live \u00e8 il primo album live del rapper statunitense Tupac Shakur, pubblicato il 6 agosto 2004 per la Death Row Records."}
{"id": "1909455", "revid": "486946", "url": "https://it.wikipedia.org/wiki?curid=1909455", "title": "International Federation of Football History and Statistics", "text": ""}
{"id": "1909468", "revid": "962319", "url": "https://it.wikipedia.org/wiki?curid=1909468", "title": "Nuoto sincronizzato ai Giochi della XXIX Olimpiade", "text": "Il Nuoto sincronizzato alle Olimpiadi estive 2008 si \u00e8 tenuto al Centro acquatico nazionale di Pechino dal 18 al 24 agosto.\nEventi.\nErano in programma due eventi di nuoto sincronizzato:"}
{"id": "1909472", "revid": "17999541", "url": "https://it.wikipedia.org/wiki?curid=1909472", "title": "Ancora del mediterraneo", "text": ""}
{"id": "1909473", "revid": "2519", "url": "https://it.wikipedia.org/wiki?curid=1909473", "title": "Distretto municipale di Akuapem Nord", "text": "Il distretto municipale di Akuapem Nord (ufficialmente Akuapem North Municipal District, in inglese) \u00e8 un distretto della Regione Orientale del Ghana."}
{"id": "1909474", "revid": "77332", "url": "https://it.wikipedia.org/wiki?curid=1909474", "title": "Critiche al Comunismo", "text": ""}
{"id": "1909476", "revid": "77332", "url": "https://it.wikipedia.org/wiki?curid=1909476", "title": "Il libro nero del Comunismo", "text": ""}
{"id": "1909477", "revid": "2519", "url": "https://it.wikipedia.org/wiki?curid=1909477", "title": "Distretto di Akuapim Sud", "text": "Il distretto di Akuapim Sud (ufficialmente Akuapim South District, in inglese) \u00e8 un distretto della Regione Orientale del Ghana."}
{"id": "1909480", "revid": "2519", "url": "https://it.wikipedia.org/wiki?curid=1909480", "title": "Distretto di Asuogyaman", "text": "Il distretto di Asuogyaman (ufficialmente Asuogyaman District, in inglese) \u00e8 un distretto della Regione Orientale del Ghana."}
{"id": "1909481", "revid": "180559", "url": "https://it.wikipedia.org/wiki?curid=1909481", "title": "Distretto di Atiwa", "text": "Il distretto di Atiwa (ufficialmente Atiwa District, in inglese) era un distretto della Regione Orientale del Ghana.\nCreato nel 2004 scorporando la parte nordoccidentale del Distretto di Akim Est (divenuto poi distretto municipale nel 2008). Nel 2018 \u00e8 stato soppresso, il territorio \u00e8 stato suddiviso nei distretti di Atiwa Ovest (capoluogo: Kwabeng) e Atiwa Est (capoluogo: Anyinam). "}
{"id": "1909482", "revid": "278406", "url": "https://it.wikipedia.org/wiki?curid=1909482", "title": "Premio Hugo per la miglior rappresentazione drammatica, forma breve", "text": "Il premio Hugo per la migliore rappresentazione drammatica, forma breve (\"Hugo Award for Best Dramatic Presentation, Short Form\") \u00e8 un riconoscimento che, in base al regolamento della manifestazione, viene assegnato ad una rappresentazione drammatica di fantascienza o fantasy la cui durata sia inferiore a novanta minuti (esclusa la pubblicit\u00e0). Il prodotto pu\u00f2 essere realizzato su qualsiasi media compresi cinema, televisione, teatro, videogiochi o musica. Il termine \"drammatico\" \u00e8 inteso, nel senso classico del termine, come un qualsiasi componimento destinato alla scena, sia esso una tragedia o una commedia.\nQuesto premio \u00e8 stato creato nel 2003, dividendo l'originale a seconda della lunghezza dell'opera. Per le opere di durata superiore ai novanta minuti \u00e8 istituito il premio per le opere lunghe (\"Hugo Award for Best Dramatic Presentation, Long Form\")."}
{"id": "1909487", "revid": "902936", "url": "https://it.wikipedia.org/wiki?curid=1909487", "title": "Siva Tau", "text": "La Siva Tau \u00e8 la danza di guerra che compiono i giocatori della Nazionale samoana di rugby e della Nazionale samoana di rugby a XIII prima di ogni partita.\nLa Siva Tau \u00e8 il corrispettivo della pi\u00f9 famosa Haka neozelandese, della Cibi fijiana, e della Kailao tongana.\nLa Siva Tau \u00e8 anche eseguita dai The Usos nella WWE durante la loro entrata nel ring."}
{"id": "1909489", "revid": "125722738", "url": "https://it.wikipedia.org/wiki?curid=1909489", "title": "Senaki", "text": "Senaki \u00e8 una citt\u00e0 nella regione Mingrelia-Alta Svanezia nell'ovest della Georgia.\nDurante l'era Sovietica, la citt\u00e0 era conosciuta come \"Tskhakaia\", dal 1933 al 1976 venne denominata \"Mikha Tskhakaya\" (), in onore del leader rivoluzionario comunista Mikhail Tskhakaya.\nLa seconda divisione fanteria dell'esercito georgiano \u00e8 stazionata vicino Senaki.\nNel 1998 Senaki fu il centro di un ammutinamento militare ed \u00e8 stato teatro di guerra durante la Seconda guerra in Ossezia del Sud nel 2008."}
{"id": "1909491", "revid": "125011916", "url": "https://it.wikipedia.org/wiki?curid=1909491", "title": "Marsan (Marostica)", "text": "Marsan (pron. //, \"Mars\u00e0n\" in veneto) \u00e8 una frazione del comune di Marostica in provincia di Vicenza posta a met\u00e0 strada tra le citt\u00e0 di Marostica e Bassano del Grappa.\nGeografia fisica ed antropica.\nIl suo territorio \u00e8 formato da una zona collinare e di pianura dove passa la strada provinciale marosticana che da Marostica porta a Bassano del Grappa. Da Marsan inizia anche la Strada della Fratellanza che porta ad Asiago.\nMonumenti e luoghi d'interesse.\nNei pressi di un'ex cava di basalto, sulla sommit\u00e0 di un piccolo colle, sorge la chiesetta dedicata alle Sante Agata e Apollonia, edificata fra l'XI ed il XII secolo.\nA Marsan \u00e8 presente anche una tipica villa veneta, la villa Favero Raselli, detta anche Villa dei Cigni.\nLa vecchia strada che collegava Bassano del Grappa a Marostica \u00e8 la via Nonis ancora presente dove si trova la vecchia chiesa di Marsan, che \u00e8 sconsacrata negli anni '80. La vecchia chiesa \u00e8 intitolata a Santa Maria della Vittoria ed \u00e8 presente un campanile da poco restaurato."}
{"id": "1909493", "revid": "73843", "url": "https://it.wikipedia.org/wiki?curid=1909493", "title": "Lago di Cignana", "text": "Il lago di Cignana o lago di Tsignanaz (\"Lac de Tsignanaz\" in francese) a quota 2.149,2\u00a0m s.l.m. \u00e8 un lago artificiale che si trova nella Valtournenche. \u00c8 il pi\u00f9 grande della valle.\nStoria.\nLa costruzione della diga di propriet\u00e0 della Compagnia Valdostana delle Acque \u00e8 terminata nel 1928. Il suo rifacimento \u00e8 stato concluso nel 2002.\nAccesso.\nPartendo dalla frazione Valmartin di Valtournenche, la salita al lago \u00e8 una meta escursionistica non particolarmente impegnativa, ma certamente molto appagante. Nei pressi del lago si trova il rifugio Barmasse.\nUn percorso di mountain bike parte dalla localit\u00e0 Chantorn\u00e9 nel comune di Torgnon, circa 30\u00a0km andata e ritorno, lungo una strada interpoderale, che in inverno viene parzialmente adibita a pista di fondo. La strada passa per l'oratorio di Gilliarey, a quota 2186\u00a0m s.l.m.."}
{"id": "1909494", "revid": "1873017", "url": "https://it.wikipedia.org/wiki?curid=1909494", "title": "Claudio Culasso", "text": "\u00c8 stato il primo italiano a vincere un titolo Europeo di karate. Fu durante il campionato europeo di karate del 7 dicembre 1975, al Palazzetto dello Sport di Roma, nella specialit\u00e0 kumite classe Juniores per i Gruppi sportivi fiamme Gialle, per lo stesso team nel settembre 2011 vince il titolo Europeo nella classe Master.\nNel periodo dal 1970 al 1975 gareggiava per la Societ\u00e0 Sportiva Erakles di Roma, sotto la guida del Maestro Nicola Teotonico.\nMaestro 7\u00ba Dan per meriti sportivi, dal 1984 al 2014 \u00e8 il Direttore Tecnico della Sezione Karate del Gruppi Sportivi Fiamme Gialle, \u00e8 stato Caposezione Judo e Karate \nHa fatto parte dello Staff Tecnico della Nazionale FIJLKAM con il ruolo di Responsabile della squadra nazionale militare di Kumite, \u00e8 stato Docente del Centro di Preparazione Olimpica di Ostia (RM) ha collaborato con la Rivista Federale Athlon. Congedatosi l'otto gennaio 2016, con il grado di \nLuogotenente della Guardia di Finanza, \u00e8 diplomato all'ISEF di Roma e Stella di Argento del CONI per meriti sportivi.\nIl 27 dicembre 2014 su proposta della Presidenza del Consiglio dei ministri gli viene conferito il titolo di Cavaliere dell'Ordine al Merito della Repubblica Italiana.\nTra i suoi atleti delle Fiamme Gialle si annoverano Campioni Mondiali WKF come Davide Benetello, Giuseppe Di Domenico, Luca Valdesi, Lucio Maurino, Stefano Maniscalco e Michele Giuliani.\nSuo figlio e allievo Maurizio, nato nel 1986, \u00e8 stato Campione Italiano FIJLKAM, terzo classificato ai Mondiali WKF del 2002, Campione Europeo EFK nel 2003 per la classe \"Cadetti\" nella Specialit\u00e0 Kumite."}
{"id": "1909500", "revid": "287204", "url": "https://it.wikipedia.org/wiki?curid=1909500", "title": "Offenbach", "text": ""}
{"id": "1909510", "revid": "38120", "url": "https://it.wikipedia.org/wiki?curid=1909510", "title": "Olimpiadi degli scacchi del 1969", "text": "Le Olimpiadi degli scacchi del 1969 furono la quarta ed ultima edizione esclusivamente femminile della competizione. Si svolsero a Lublino, in Polonia, dall'8 al 23 settembre.\nTorneo.\nLe nazioni partecipanti furono 15, con 43 giocatrici: ogni squadra poteva essere composta da un massimo di tre elementi, una delle quali fungeva di riserva. Il torneo si svolse come un unico girone all'italiana.\nRisultati assoluti.\nIl torneo fu vinto nettamente dall'Unione Sovietica || che vinse i match contro tutte le altre nazionali, escluso quello con l'Ungheria al nono turno. Le sovietiche si aggiudicarono anche tutte le medaglie d'oro individuali.\nRisultati individuali.\nFurono assegnate medaglie alle giocatrici di ogni scacchiera con le tre migliori percentuali di punti per partita."}
{"id": "1909519", "revid": "122252369", "url": "https://it.wikipedia.org/wiki?curid=1909519", "title": "Gennaro Olivieri (calciatore)", "text": "Carriera.\nGiocatore.\nEsordisce giovanissimo, prima come mediano poi come terzino ambidestro, nella Juve Stabia prima in IV Serie e successivamente in Serie D, viene notato dai segnalatori di Paolo Mazza che lo acquista per la sua giovane . Con i biancoazzurri Olivieri disputa cinque campionati, quattro di Serie A e uno di Serie B, vincendolo, esordendo nella massima Serie l'17 dicembre 1961 a San Siro di Milano contro il Milan. Nel 1964-1965 gioca 32 partite di Serie A giocando in coppia con Gianfranco Bozzao. In questo periodo viene convocato nella Nazionale di Serie B, partecipa con la Nazionale Olimpica alle qualificazioni per i Giochi olimpici di Tokyo del 1964, poi Edmondo Fabbri lo convoca otto volte nella Nazionale maggiore.\nDopo sei campionati alla SPAL, nel 1966 viene ceduto alla Roma A Roma gioca nella squadra allenata da Oronzo Pugliese che si classifica decima, e dopo circa 100 gare in Serie A, nella SPAL e nella Roma, scende nuovamente, nel 1968, in Serie B con il , dove ritrover\u00e0 i suoi ex compagni dei tempi della SPAL Angelo Montenovo e Riccardo Innocenti. Dopo tre campionati di Serie B con i grifoni, torna in Campania nel 1969 per disputare altri due campionati con la . Nella stagione 1970-1971 la Salernitana di Domenico Rosati, si classifica al secondo posto ad un solo punto dal primo, che conquista la promozione in B.\nNel 1973 passa alla Nocerina allenata da Gianni Di Marzio, con la quale conquista il secondo posto in Serie D. L'anno dopo torna in Serie C con la sua squadra di casa, la , sempre con Gianni Di Marzio allenatore con cui si classificano ai primi posti in classifica. Gli ultimi anni di calcio giocato li disputa a Pozzuoli, nella Puteolana dove disputa due campionati in Serie D chiudendo la carriera nel 1975.\nAllenatore.\nNel 1978 intraprende la carriera di allenatore iniziando nel 1978-1979 dalla Scafatese in Serie D; nel 1979-1980 \u00e8 all'Irpinia e nel 1980-1981 alla Cavese. Dal 1981 al 1983 lavora con il Roccella; nel 1983-1984 allena il Siderno in Serie D; nel 1984-1985 allena il Cassano Jonio in Serie D; nel 1985-1986 \u00e8 alla guida della Paganese in Serie C2.\nNel 1993 entra a far parte della F.I.G.C. prima come allenatore e poi come Commissario Tecnico della Nazionale di calcio militare, dove, nel 1997 vince la medaglia d'argento ai Mondiali di calcio militari a Teheran. Resta nel ruolo fino al 2004."}
{"id": "1909520", "revid": "121310537", "url": "https://it.wikipedia.org/wiki?curid=1909520", "title": "Roger Chartier", "text": "Biografia.\nOriginario di Lione, ha fatto i suoi studi superiori al liceo Ampere di quella stessa citt\u00e0.\nFra il 1964 e il 1969 \u00e8 stato studente all'\u00c9cole normale sup\u00e9rieure de Saint-Cloud (lettere e scienze umane) ed allo stesso tempo ha seguito un corso di laurea a la Sorbona di Parigi (1966-1967). Nel 1969 passa il concorso dell'agr\u00e9gation di storia primo tra i candidati.\nInsegna come professore aggregato al prestigioso liceo \"lyc\u00e9e Louis-le-Grand\" di Parigi fra il 1969 e il 1970. Quello stesso anno diventa assistente di storia moderna all'universit\u00e0 di Parigi I, poi capo-assistente all'\u00c9cole des hautes \u00e9tudes en sciences sociales (EHESS). Diviene in seguito capo-relatore (1978-1983) e poi direttore di studi all'EHESS fino al 2006. In quell'anno viene nominato professore del Collegio di Francia, titolare della cattedra \u00ab \u00c9crit et cultures dans l'Europe moderne \u00bb (scrittura e culture nell'Europa moderna).\nCrea anche l'inserto \"Les Lundis de l'Histoire\" (I luned\u00ec della storia) su France Culture, nel quale intervista vari storici che pubblicano opere di storia moderna (XVI secolo - XVIII secolo)."}
{"id": "1909521", "revid": "764903", "url": "https://it.wikipedia.org/wiki?curid=1909521", "title": "Strictu sensu", "text": ""}
{"id": "1909525", "revid": "767487", "url": "https://it.wikipedia.org/wiki?curid=1909525", "title": "Il sentiero dei ricordi", "text": "Il sentiero dei ricordi (\"Stealing Home\") \u00e8 un film del 1988 diretto da Steven Kampmann, con protagonisti Mark Harmon e Jodie Foster.\nTrama.\nL'ex giocatore di baseball Billy Wyatt \u00e8 ormai un uomo adulto, ma una telefonata lo fa tornare indietro con i ricordi, quando era poco pi\u00f9 che un adolescente di grandi prospettive, innamorato di Katie Chandler, ragazza ribelle dal destino tragico.\nProduzione.\nIl film venne girato in diversi stati degli USA (e in diverse citt\u00e0 fra cui a Filadelfia, Pennsylvania, a Margate, Camden e Trenton, New Jersey, a San Bernardino, California). Prodotto da The Mount Company e la Warner Bros. Pictures.\nDistribuzione.\nData di uscita.\nIl film venne distribuito in varie nazioni, fra cui:\nIl titolo \u00e8 conosciuto con i nomi di \"Den st\u00f6rsta k\u00e4rleken\" in Svezia, \"Kotiin paluu\" in Finlandia e \"Katies Sehnsucht\" nella Germania.\nIncassi.\nIl film ha incassato un totale di 7,467,504 dollari negli USA e nella prima settimana 2,346,864 dollari.\nAccoglienza.\nCritica.\nLa critica esalta l'interpretazione di Jodie Foster in questo film dal sapore misto."}
{"id": "1909530", "revid": "156341", "url": "https://it.wikipedia.org/wiki?curid=1909530", "title": "Oost-Vlaams", "text": ""}
{"id": "1909532", "revid": "289247", "url": "https://it.wikipedia.org/wiki?curid=1909532", "title": "Dichiarazione di Ginevra sul Futuro dell'Organizzazione Mondiale per la Propriet\u00e0 Intellettuale", "text": ""}
{"id": "1909543", "revid": "287204", "url": "https://it.wikipedia.org/wiki?curid=1909543", "title": "Canoa/kayak ai Giochi della XXIX Olimpiade", "text": "Le competizioni si sono svolte al Shunyi Olympic Rowing-Canoeing Park dall'11 al 23 agosto 2008."}
{"id": "1909545", "revid": "767487", "url": "https://it.wikipedia.org/wiki?curid=1909545", "title": "Chiropotes albinasus", "text": "Il chiropote dal naso bianco (\"Chiropotes albinasus\" ) \u00e8 un primate platirrino della famiglia dei Pitecidi.\nDistribuzione.\nVive nella zona compresa fra i fiumi Xingu e Madeira, a sud del Rio delle Amazzoni, in Brasile.\nPreferisce le zone di foresta pluviale umida, dove occupa i livelli alti degli alberi.\nDescrizione.\nDimensioni.\nMisura circa un metro di lunghezza, di cui pi\u00f9 della met\u00e0 spetta alla coda, per un peso di 3\u00a0kg.\nAspetto.\nIl pelo \u00e8 nero e cotonato, col muso rossiccio e ricoperto da una rada peluria bianca. Sulla testa, il pelo si dispone in modo tale che l'animale pare indossare un casco nero da pugile dilettante. I maschi hanno inoltre una lunga barba sulla mandibola, che nelle femmine \u00e8 molto meno appariscente.\nLa coda \u00e8 lunga quanto il corpo, non prensile ed a forma di manganello: essa viene utilizzata dall'animale per bilanciarsi durante i movimenti.\nBiologia.\nSi tratta di animali diurni ed arboricoli, che vivono in gruppi di 15-30 individui, che comunicano fra loro principalmente tramite i movimenti delle code e l'erezione dei peli del corpo, anche se frequentemente si tengono in contatto tramite l'emissione di vocalizzazioni acute e simili a cinguettii.\nAlimentazione.\nSi nutrono principalmente di frutta, ma mangiano anche semi ed insetti, in proporzioni variabili a seconda della zona e della stagione: durante il pasto sono assai frettolosi e guardinghi, spesso guardandosi in giro alla ricerca di altro cibo mentre stanno consumando il pasto.\nRiproduzione.\nQuesti animali si riproducono una volta l'anno: durante l'estro, la vulva delle femmine si colora di rosso brillante e queste ultime camminano con le code erette, in modo che i maschi possano riconoscerne facilmente lo stato. La gestazione dura circa cinque mesi, al termine dei quali (a marzo od a settembre) nasce un unico cucciolo che viene accudito dalla madre fino a tre mesi d'et\u00e0. I cuccioli raggiungono la maturit\u00e0 sessuale attorno ai quattro anni d'et\u00e0."}
{"id": "1909547", "revid": "2519", "url": "https://it.wikipedia.org/wiki?curid=1909547", "title": "Distretto di Birim Nord", "text": "Il distretto di Birim Nord (ufficialmente Birim North District, in inglese) \u00e8 un distretto della Regione Orientale del Ghana."}
{"id": "1909548", "revid": "2519", "url": "https://it.wikipedia.org/wiki?curid=1909548", "title": "Distretto di Birim Sud", "text": "Il distretto di Birim Sud (ufficialmente Birim South District, in inglese) \u00e8 un distretto della Regione Orientale del Ghana."}
{"id": "1909551", "revid": "180559", "url": "https://it.wikipedia.org/wiki?curid=1909551", "title": "Distretto di Akim Est", "text": "Il distretto di Akim Est (ufficialmente East Akim District, in inglese) era un distretto della Regione Orientale del Ghana.\nNel 2004 la parte nordoccidentale del distretto \u00e8 stata scorporata per creare il distretto di Atiwa, nel 2008 \u00e8 stato riclassificato come distretto municipale. \nNel 2018 \u00e8 stato soppresso, il territorio \u00e8 stato suddiviso nei distretti di Abuakwa Sud (capoluogo: Kibi) e Abuakwa Nord (capoluogo: Kukurantumi). "}
{"id": "1909555", "revid": "486946", "url": "https://it.wikipedia.org/wiki?curid=1909555", "title": "Frisone settentrionale", "text": ""}
{"id": "1909556", "revid": "1442080", "url": "https://it.wikipedia.org/wiki?curid=1909556", "title": "Discografia dei Mobb Deep", "text": "Elenco delle principali uscite discografiche dei Mobb Deep.\nSingoli.\nShook Ones.\n\"singolo promozionale, rappresenta il debutto dei Mobb Deep su Loud Records\".\nStill Shinin'.\n\"singolo promozionale, poi inserito in Hell on Hearth\"\nDalla colonna sonora di Sunset Park (L'allenatrice).\n\"il singolo conteneva una a-side, \"Back at You\", dei Mobb Deep e una b-side di Queen Latifah, \"Elements I'm Among\", canzone anch'essa presente nella colonna sonora del film.\"\nGangstaz Roll.\n\"Singolo del 2003 che rappresenta il debutto su Jive Records.\"\nOutta Control.\n\"singolo di 50 Cent da The Massacre, comparso come bonus track sull'album dei Mobb Deep, Blood Money\"\nVideo musicali.\nDa Infamy (2001).\n2001 - Get Away/Hey Luv (Anything)"}
{"id": "1909557", "revid": "76963", "url": "https://it.wikipedia.org/wiki?curid=1909557", "title": "Kyle Howard", "text": "Conosciuto per avere interpretato film quali \"Arresti familiari\" (per il quale ha ricevuto una nomination agli \"Young Artist Awards\") e \"Un genio in pannolino\", nonch\u00e9 per i suoi ruoli nelle popolari serie televisive \"Love Boat - The Next Wave\" e \"Opposite Sex\", Howard si \u00e8 fatto apprezzare per il suo talento come attore dalla critica e dal pubblico, in particolar modo tra i teenager, i giovani e i giovanissimi.\nKyle \u00e8 stato il fidanzato di Lauren Conrad, la star del telefilm The Hills.\nTra i giovani attori con cui ha lavorato vi sono Chauncey Leopardi, Taran Noah Smith, Jonathan Taylor Thomas, Zachery Ty Bryan, Corbin Allred."}
{"id": "1909559", "revid": "1442080", "url": "https://it.wikipedia.org/wiki?curid=1909559", "title": "Distretto di Fanteakwa", "text": "Il distretto di Fanteakwa (ufficialmente Fanteakwa District, in inglese) era un distretto della Regione Orientale del Ghana.\nNel 2018 \u00e8 stato soppresso, il territorio \u00e8 stato suddiviso nei distretti di Fanteakwa Nord (capoluogo: Begoro) e Fanteakwa Sud (capoluogo: Osino)."}
{"id": "1909560", "revid": "2519", "url": "https://it.wikipedia.org/wiki?curid=1909560", "title": "Distretto municipale di Kwaebibirem", "text": "Il distretto municipale di Kwaebibirem (ufficialmente Kwaebibirem Municipal Assembly, in inglese) \u00e8 un distretto della Regione Orientale del Ghana."}
{"id": "1909561", "revid": "2519", "url": "https://it.wikipedia.org/wiki?curid=1909561", "title": "Distretto di Kwahu Sud", "text": "Il distretto di Kwahu Sud (ufficialmente Kwahu South District, in inglese) \u00e8 un distretto della Regione Orientale del Ghana."}
{"id": "1909563", "revid": "156341", "url": "https://it.wikipedia.org/wiki?curid=1909563", "title": "Fiammingo occidentale", "text": ""}
{"id": "1909564", "revid": "486946", "url": "https://it.wikipedia.org/wiki?curid=1909564", "title": "Frisone occidentale", "text": ""}
{"id": "1909566", "revid": "2519", "url": "https://it.wikipedia.org/wiki?curid=1909566", "title": "Distretto municipale di Kwahu Ovest", "text": "Il distretto municipale di Kwahu Ovest (ufficialmente Kwahu West Municipal Assembly, in inglese) \u00e8 un distretto della Regione Orientale del Ghana."}
{"id": "1909568", "revid": "125653105", "url": "https://it.wikipedia.org/wiki?curid=1909568", "title": "Battaglia di San Gottardo (1664)", "text": "La battaglia di San Gottardo (\"Szentgotth\u00e1rd\" in ungherese), detta anche battaglia di Mogersdorf, o anche Battaglia del fiume Raab, fu combattuta fra le truppe imperiali appoggiate dai principi tedeschi e da reggimenti scelti francesi, guidate da Raimondo Montecuccoli, contro le truppe ottomane guidate dal Gran visir Ahmed K\u00f6pr\u00fcl\u00fc e termin\u00f2 con una decisiva vittoria imperiale, di notevole importanza in quanto diede a Vienna la possibilit\u00e0 di costruire le fortificazioni che vent'anni dopo avrebbero fermato definitivamente l'avanzata turca verso il cuore dell'Europa.\nLe cause della guerra.\nIn seguito alla seconda guerra del nord il voivoda di Transilvania Giorgio R\u00e1k\u00f3czy, entrato in guerra al fianco degli svedesi, era stato deposto dalla Porta, ed il suo rifiuto di cedere il potere aveva provocato un intervento armato che si risolse con la sua morte nel 1660. La successione a R\u00e1k\u00f3czy cre\u00f2 una vivace vertenza diplomatica tra Impero e ottomani, entrambi interessati a mettere al potere un proprio candidato per controllare una regione tanto rilevante strategicamente. Il principe di Transilvania, erede di R\u00e1k\u00f3czy, J\u00e1nos Kem\u00e9ny, era appoggiato ed ospitato a Vienna, questa situazione port\u00f2 ad una dichiarazione di guerra della Porta all'Impero. Nel 1663 l'imperatore Leopoldo I convoc\u00f2 una dieta dei principi tedeschi, ottenendo l'appoggio contro i turchi sia dei principi tedeschi sia della Francia, che pure negli anni precedenti aveva tenuto un atteggiamento non ostile verso la Porta.\nLe manovre che portarono alla battaglia.\nAll'inizio della campagna le forze turche ammontavano a quasi 100.000 uomini, praticamente tutti soldati regolari e sotto il comando unico di Ahmed K\u00f6pr\u00fcl\u00fc. Invece le forze iniziali dell'impero comprendevano solo 12.000 uomini di forza mobile e 28.000 di guarnigione al comando di Raimondo Montecuccoli e circa 15.000 uomini del bano di Croazia Mikl\u00f3s Zr\u00ednyi, valente generale, ma orientato ad una politica totalmente differente, quando non ostile, da quella dell'Austria. Tuttavia, oltre alle forze imperiali immediatamente disponibili, stavano affluendo forze dai principati tedeschi e dal Regno di Francia.\nLa base di raccolta delle truppe ottomane era nella citt\u00e0 di Osijek, sita alla confluenza della Drava nel Danubio, ma fra la met\u00e0 di maggio 1664 e l'inizio di giugno K\u00f6pr\u00fcl\u00fc spost\u00f2 le sue forze alla confluenza della Drava con la Mura. Montecuccoli, che gi\u00e0 da tempo aveva predisposto un servizio di esplorazione fra la Mura e la Raab, pur non volendo impegnare prematuramente battaglia, dato che non erano ancora giunti rinforzi significativi, prese posizione oltre la Mura di fronte alle forze nemiche.\nLa posizione di Montecuccoli era molto forte, con il fronte protetto da un fiume (la Mura) largo e profondo, quindi non guadabile ed attraversabile su barche in presenza del nemico solo con grandi difficolt\u00e0. Dopo quasi un mese di tentativi infruttuosi di forzare Montecuccoli ad una battaglia campale K\u00f6pr\u00fcl\u00fc si decise a tentare il forzamento della Mura in un diverso punto, quindi il 12 luglio tolse il campo e si diresse a nord, verso K\u00f6rmend. La sua manovra prevedeva un forzamento della Raab ed una successiva marcia su Vienna via F\u00fcrstenfeld e Wiener Neustadt, ma si trov\u00f2 nuovamente di fronte Montecuccoli, che, avendo seguito le sue mosse con la cavalleria, coperto dalla Mura e dalla Lendava, aveva attraversato la Raab a San Gottardo, a 30\u00a0km da K\u00f6rmend.\nA questo punto l'unica soluzione che restava per l'esercito ottomano era di forzare il fiume ed ingaggiare battaglia. Tuttavia a K\u00f6rmend il fiume era pi\u00f9 largo e profondo che a San Gottardo (dove aveva effettuato l'attraversamento Montecuccoli), quindi K\u00f6pr\u00f6l\u00fc si diresse verso quella posizione, iniziando il movimento il 30 luglio. Il giorno successivo i due eserciti si fronteggiavano sulle due rive del fiume, gli ottomani pronti ad attaccare e gli imperiali pronti a difendere il passaggio.\nLe forze in campo.\nLe forze a disposizione di Montecuccoli sulla riva della Raab comprendevano un totale di circa 15000 fanti e 9000 cavalieri e 25 cannoni cos\u00ec divisi:\nLa qualit\u00e0 delle forze era molto alta sia per gli imperiali che per i francesi, che avevano mandato reggimenti scelti e quanto avevano di meglio per quanto riguardava la cavalleria, mentre le truppe dei principi tedeschi erano di qualit\u00e0 inferiore, nonostante la presenza di pochi reggimenti di \u00e9lite.\nContrapposte a queste forze si trovavano circa 60.000 uomini al comando di Ahmed K\u00f6pr\u00fcl\u00fc, che comprendevano i migliori reggimenti dell'esercito ottomano, compresi diversi reggimenti di giannizzeri e di spahis.\nLa situazione del comando nell'esercito imperiale era estremamente difficile, in quanto si trattava di far operare congiuntamente truppe e comandanti che si erano riuniti solo da poche settimane, portatori di dottrine tattiche diverse e poco conosciuti gli uni agli altri. In queste condizioni K\u00f6pr\u00fcl\u00fc era estremamente fiducioso nella vittoria, tanto che aveva gi\u00e0 fatto fondere dodici cannoni di grosso calibro, destinati al bombardamento di Vienna\nLa battaglia.\nPer tutta la notte precedente la battaglia l'artiglieria turca, forte di ben 360 cannoni, bombard\u00f2 le posizioni degli imperiali, pi\u00f9 per impedire agli avversari di schierarsi tranquillamente che per provocare perdite. Comunque lo scopo principale era quello di impedire a Montecuccoli di schierare liberamente le proprie forze a difesa ravvicinata del guado (che si trovava al vertice dell'ansa della Raab).\nLe truppe imperiali erano schierate con gli asburgici all'ala destra ed i francesi all'ala sinistra, mentre il centro era tenuto dalle truppe dei principi tedeschi. All'alba del 1\u00ba agosto un migliaio di cavalieri turchi attraversarono il fiume per impegnare l'ala destra, tentando un avvolgimento, ma furono facilmente respinti dall'intervento di dragoni, cavalieri croati e tedeschi al comando del generale Johann von Sporck.\nAlle 9 del mattino invece arriv\u00f2 quello che doveva essere il colpo di maglio degli ottomani: i migliori reggimenti turchi, preceduti dai reggimenti di giannizzeri e spahis, attraversarono la Raab (che, in quel punto, formava un'ansa con la concavit\u00e0 verso gli imperiali) ed impegnarono le forze dei principi tedeschi (le meno valide dell'esercito). Lo scopo era di tagliare in due l'esercito imperiale e successivamente battere in terreno aperto le due ali separatamente.\nLe truppe tedesche ressero al primo assalto, e, mentre i giannizzeri si ritiravano in buon ordine, si gettarono al loro inseguimento, contravvenendo agli ordini espliciti di Montecuccoli. Il contrattacco turco fu devastante e mise in rotta quasi tutto il centro imperiale. Montecuccoli, per evitare il disastro, ordin\u00f2 che ogni reparto si attestasse a difesa e non modificasse la sua posizione senza ordini espliciti. Una convergenza al centro incontrollata avrebbe portato ad una riduzione del fronte dell'esercito, quindi ad un avvolgimento alle ali e a un massacro da parte delle truppe ottomane, che erano nettamente superiori di numero. Al centro invi\u00f2 due reggimenti di fanteria ed un reggimento di corazzieri, al comando del marchese Erberto Pio di Savoia. Due dei tre reggimenti inviati in rinforzo persero i colonnelli mentre erano alla loro testa, a quel punto i tedeschi ruppero, fuggendo e perdendo il villaggio di Mogersdorf.\nIn quel momento l'ala sinistra dell'esercito era isolata dal centro ed i turchi inseguivano i tedeschi oltre al villaggio. Montecuccoli, avendo visto la possibilit\u00e0 tattica, lanci\u00f2 contro il fianco dei reggimenti ottomani, che, nel furioso combattimento, avevano perso anch'essi la loro compattezza, i reggimenti tedeschi di riserva e tre reggimenti scelti austriaci. I giannizzeri furono costretti a ritirarsi entro l'ansa della Raab, alcuni giannizzeri, arroccati nelle case di Mogersdorf, combatterono fino alla fine\nEra mezzogiorno, ormai i turchi avevano forzato il fiume e stavano preparando trincee per fortificare le loro posizioni. Montecuccoli convoc\u00f2 al suo comando tutti i comandanti in sottordine, mettendo chiaramente in evidenza che, se non avessero contrattaccato immediatamente, la superiorit\u00e0 numerica ottomana avrebbe finito per costringerli a cedere la posizione vantaggiosa, l'unica rimasta sulla via per Vienna. Un attacco a fondo contro i turchi avrebbe comportato un impiego massiccio del contingente francese (fino a quel momento praticamente non impegnato), ed il Coligny era contrario, affermando che \u00abil suo re gli aveva affidato il fior fiore delle proprie truppe e che egli non poteva rischiarne la distruzione\u00bb. Si schierarono invece a favore di un contrattacco immediato, oltre a Montecuccoli, il comandante tedesco Hohenlohe ed i comandanti francesi La Feuillade e Beauvez\u00e9.\nIntanto K\u00f6pr\u00fcl\u00fc, visto il successo, stava trasferendo tutte le sue truppe oltre il fiume. Sul centro dello schieramento imperiale stava premendo una colonna di 4000 spahis freschi, mentre altri 10000 ottomani erano pronti a gettarsi nella breccia per sfruttare il successo delle truppe scelte. Inoltre un forte reparto di cavalleria leggera era riuscito a traversare il fiume a sinistra delle forze imperiali e la cavalleria turca minacciava un nuovo attacco alla destra. Montecuccoli, per parare la minaccia della cavalleria, invi\u00f2 a destra von Sporck con tre reggimenti scelti (fra cui il \"suo\" \"reggimento Montecuccoli\"), ultime riserve che gli erano rimaste. Alle 13, con l'attacco degli spahis contenuto, Montecuccoli schier\u00f2 alle ali battaglioni di fanteria e squadroni di cavalleria alternati e li fece marciare verso il retro della testa di ponte turca. Quando le truppe turche videro il loro spazio ridotto e le loro linee di ritirata minacciate cominciarono a lasciarsi prendere dal panico. La rotta turca provoc\u00f2 numerosi annegamenti nel tentativo di ripassare la Raab, ed a nulla valsero i tentativi di K\u00f6pr\u00fcl\u00fc di riprendere il controllo dei suoi uomini. Le forze turche, riorganizzate, si posero immediatamente in ritirata abbandonando il treno logistico e l'artiglieria.\nSul campo erano rimasti 15000 ottomani, fra cui tre pasci\u00e0. Il bottino degli imperiali fu di 40 bandiere, oltre 1000 cavalli e cammelli e una grande quantit\u00e0 di equipaggiamento ed armi, compresa tutta l'artiglieria turca. Le perdite imperiali erano state di circa 2000 uomini fra morti e feriti\nLe conseguenze.\nLa battaglia era stata una vittoria decisiva, ma, appena conseguita, la coalizione cominci\u00f2 a sciogliersi, e Montecuccoli rimase solo con le truppe asburgiche, in numero troppo esiguo per effettuare un inseguimento su un nemico che, pur essendo battuto, era comunque in numero pi\u00f9 che doppio. Quindi, appena la Porta propose trattative all'imperatore, fu accettata la tregua di Vasv\u00e1r, che poneva condizioni poco pi\u00f9 che simboliche all'impero ottomano, tornando praticamente allo \"status quo ante\". Sebbene i popoli della Croazia e dell'Ungheria aspettassero una continuazione della campagna, l'imperatore riconobbe il controllo dell'Impero ottomano sull'Ungheria.\nNonostante le condizioni umilianti per un vincitore questa tregua ebbe un effetto estremamente benefico per il futuro dell'Austria, che, avendo compreso il pericolo, si affrett\u00f2 a fortificare Vienna, che, nel 1683, fu in grado di resistere all'assedio turco fino all'arrivo di Sobieski, che allontan\u00f2 definitivamente il pericolo turco dall'impero asburgico. Inoltre la consapevolezza del pericolo spinse gli Asburgo a riorganizzare l'esercito, che, da una forza di 20000 uomini (altamente addestrati) pass\u00f2, con il sistema della \"Landwehr\" (esercito territoriale) ad una milizia di 100000 uomini, in grado praticamente di tenere testa a qualsiasi esercito europeo.\nConsiderazioni tattiche sulla battaglia.\nGi\u00e0 il 30 luglio Montecuccoli aveva dato le direttive tattiche per la battaglia imminente. Prevedendo correttamente che la battaglia doveva essere decisa dal fuoco e non dall'urto (in cui sarebbe stato avvantaggiato l'esercito ottomano, superiore di numero), diede l'ordine ai moschettieri di disporsi su due righe, sparando con \"fuoco di fila\", cio\u00e8 mentre una delle due righe sparava l'altra doveva ricaricare le proprie armi, escludendo quindi la pratica (molto diffusa all'epoca) di una salva sparata contemporaneamente da tutte le armi, che avrebbe permesso al nemico di avvicinarsi ai picchieri (azione d'urto). Inoltre, per appoggiare anche l'urto di cavalleria con il fuoco, ad ogni squadrone di cavalleria assegn\u00f2 un plotone di 24 moschettieri. Come ulteriore previsione tattica di impiego aveva raccomandato un uso di \"armi combinate\" fra fanteria e cavalleria pesante, con la sola cavalleria leggera incaricata di sfruttare eventuali brecce dello schieramento nemico.\nLa battaglia vide due fasi tattiche distinte, nella prima l'abilit\u00e0 di Montecuccoli imped\u00ec che il centro dello schieramento imperiale, attaccato pi\u00f9 volte da forze preponderanti, collassasse. In questa fase fu fondamentale l'utilizzo estremamente oculato, considerando soprattutto l'enorme preponderanza numerica del nemico, delle riserve e la disposizione tattica per il fuoco dei moschettieri, che serv\u00ec a fermare gli assalti condotti dalle migliori truppe disponibili nell'esercito ottomano.\nNella seconda fase (dopo le 13) Montecuccoli vide chiaramente la possibilit\u00e0 di ripetere lo schema che Annibale aveva applicato nella battaglia di Canne, cio\u00e8, una volta che il centro si fosse inflesso attirando un numero eccessivo di soldati nemici in uno spazio limitato, effettuare un attacco convergente da entrambe le ali. In questo modo il numero stesso dei nemici, ammassati in uno spazio ristretto, che tendeva sempre pi\u00f9 a restringersi, avrebbe impedito un'azione difensiva efficace e portato al collasso totale dell'esercito."}
{"id": "1909569", "revid": "1442080", "url": "https://it.wikipedia.org/wiki?curid=1909569", "title": "Distretto di Manya Krobo", "text": "Il distretto di Manya Krobo (ufficialmente Manya Krobo District, in inglese) era un distretto della Regione Orientale del Ghana.\nNel 2008 \u00e8 stato soppresso, il territorio \u00e8 stato suddiviso nei distretti di Manya Krobo Superiore (capoluogo: Odumase) e Manya Krobo Inferiore (capoluogo: Asesewa)."}
{"id": "1909577", "revid": "2519", "url": "https://it.wikipedia.org/wiki?curid=1909577", "title": "Distretto municipale di New-Juaben", "text": "Il distretto municipale di New-Juaben (ufficialmente New-Juaben Municipal District, in inglese) era un distretto municipale della Regione Orientale del Ghana.\nNel 2008 \u00e8 stato soppresso, il territorio \u00e8 stato suddiviso nei distretti di New Juaben Sud (capoluogo: Koforidua) e New Juaben Nord (capoluogo: Effiduase)."}
{"id": "1909578", "revid": "300067", "url": "https://it.wikipedia.org/wiki?curid=1909578", "title": "Orlando Woolridge", "text": "Carriera.\nGiocatore.\nWoolridge frequent\u00f2 la University of Notre Dame dal 1977 al 1981; terminata la carriera universitaria, venne scelto come sesta scelta assoluta al Draft NBA 1981 dai Chicago Bulls. Disput\u00f2 5 stagioni consecutive con la squadra dell'Illinois, passando poi ai New Jersey Nets nel biennio 1986-1988.\nNel corso della stagione 1987-88 venne sospeso dalla NBA per problemi di droga; ricevette una multa di 22.500 dollari e venne ammesso ad un programma riabilitativo della durata di circa due mesi, pi\u00f9 ulteriori sei mesi di trattamento. Torn\u00f2 a giocare nella stagione 1988-1989 con i Los Angeles Lakers. Fino al 1994 cambi\u00f2 varie squadre: Denver Nuggets, Detroit Pistons, Milwaukee Bucks e Philadelphia 76ers.\nNell'estate 1994 lasci\u00f2 la NBA per trasferisrsi nella Serie A1 italiana alla Benetton Treviso. Con i veneti disput\u00f2 30 incontri nella stagione 1994-1995, riuscendo a conquistare la finale scudetto, persa poi contro la Virtus Bologna. Vinse comunque due trofei: la Coppa d'Europa (poi denominata Coppa Saporta) e la Coppa Italia; di quest'ultima fu eletto miglior giocatore della manifestazione.\nNella stagione 1995-96 si trasfer\u00ec alla Virtus Bologna: conquist\u00f2 ancora una volta i play-off scudetto, ma la squadra venne sconfitta in semifinale dalla Stefanel Milano; con la squadra bolognese conquist\u00f2 la Supercoppa italiana, venendo nominato miglior giocatore della competizione.\nAl termine del biennio italiano, decise di ritirarsi dall'attivit\u00e0 agonistica.\nAllenatore.\nSmessi i panni di giocatore, Woolridge intraprese quella di allenatore; venne nominato vice di Brian Taylor alla Harvard-Westlake School. Nel 1997 fu vice allenatore alle Los Angeles Sparks in WNBA, e nella stagione seguente assunse a campionato in corso l'incarico di capo allenatore.\nDal 2007 al 2009 allen\u00f2 dapprima gli Houston Takers e poi gli Arizona Rhinos in American Basketball Association.\nVita privata.\nOrlando Woolridge venne arrestato nel 2001, dopo essere stato scoperto sotto l'effetto di sostanze stupefacenti. Nel febbraio 2012 venne arrestato per un furto di tubi di alluminio a De Soto Parish; fu rilasciato a seguito del pagamento di una cauzione di 2.000 dollari.\nWoolridge \u00e8 scomparso il 31 maggio 2012 all'et\u00e0 di 52 anni in seguito a problemi cardiaci, di cui soffriva da diversi anni.\nStatistiche.\nNBA.\nStagione regolare\nPlay-off\nItalia.\nI dati si riferiscono agli incontri di stagione regolare, fasi a orologio e play-off."}
{"id": "1909579", "revid": "305330", "url": "https://it.wikipedia.org/wiki?curid=1909579", "title": "Simon Donaldson", "text": "A soli 29 anni, ha vinto nel 1986 una Medaglia Fields per i suoi contributi nella topologia della dimensione bassa, in particolare nello studio delle variet\u00e0 differenziabili di dimensione 4.\nBiografia.\nLaureato in matematica al Pembroke College (Cambridge) nel 1979, inizia il PhD al Worcester College (Oxford), lavorando con Nigel Hitchin e Michael Atiyah. Prima di finire il dottorato Donaldson scopre un risultato cos\u00ec importante da \"sbalordire il mondo matematico\" (secondo le parole di Atiyah). Nell'articolo \"Self-dual connections and the topology of smooth 4-manifolds\", pubblicato nel 1983, egli svela l'enorme ricchezza della topologia delle variet\u00e0 differenziabili di dimensione 4.\nNegli anni 1983-84 si sposta all'Institute for Advanced Study di Princeton. Torna quindi a Oxford nel 1985. Nel 1986 vince la medaglia Fields. Nel 1999 si sposta all'Imperial College London.\nContributi matematici.\nAssieme a Freedman e Thurston, Donaldson \u00e8 uno dei maggiori artefici del radicale cambiamento avvenuto all'inizio degli anni ottanta nella topologia della dimensione bassa. Thurston scopre che le 3-variet\u00e0 sono studiate in modo agevole tramite gli strumenti della geometria iperbolica. Freedman classifica le 4-variet\u00e0 da un punto di vista topologico, dimostrando in particolare la congettura di Poincar\u00e9 (versione topologica) in dimensione 4. Donaldson si interessa invece alle 4-variet\u00e0 differenziabili e ottiene risultati che vanno in direzione opposta a quelli scoperti da Freedman: tramite strutture matematiche raffinate, egli riesce a distinguere molte 4-variet\u00e0 differenziabili aventi lo stesso aspetto topologico, svelando in dimensione 4 l'enorme differenza fra le nozioni di variet\u00e0 topologica e variet\u00e0 differenziabile.\nGli strumenti matematici derivanti dalla topologia algebrica e differenziale generalmente non distinguono due variet\u00e0 differenziabili aventi la stessa struttura topologica. Gli strumenti matematici introdotti da Donaldson per distinguere 4-variet\u00e0 differenziabili (strumenti di questo tipo sono usualmente chiamati \"invarianti\") sono mutuati dalla fisica teorica pi\u00f9 recente: l'ingrediente principale consiste negli istantoni, soluzioni di particolari teorie di gauge originate dalla teoria quantistica dei campi. Seguendo la stessa filosofia, alcuni anni dopo il fisico Edward Witten costruir\u00e0 dei nuovi invarianti, noti come invarianti di Seiberg-Witten, che risulteranno meno complicati e pi\u00f9 facili da usare rispetto a quelli introdotti da Donaldson."}
{"id": "1909581", "revid": "149727", "url": "https://it.wikipedia.org/wiki?curid=1909581", "title": "Ludwigshafen sul Reno", "text": ""}
{"id": "1909582", "revid": "287204", "url": "https://it.wikipedia.org/wiki?curid=1909582", "title": "Chiropotes chiropotes", "text": "Il chiropote barbarossa (\"Chiropotes chiropotes\" ) \u00e8 un primate platirrino della famiglia dei Pitecidi.\nVeniva un tempo considerato una sottospecie di \"Chiropotes satanas\" (\"C. satanas chiropotes\"), al quale \u00e8 molto somigliante: tuttavia, presenta dimensioni minori e pelo della regione del quarto posteriore dorsale, del tutto assente nella specie \"satanas\". Un caratteristico riflesso rossiccio \u00e8 presente anche sul pelo della barba.\nVive sul massiccio della Guyana fra Venezuela centro-orientale (a sud-est dell'Orinoco) e Brasile nord-orientale (stato dell'Amap\u00e1).\nMisura circa un metro di lunghezza, di cui pi\u00f9 della met\u00e0 spetta alla coda, non prensile ed a forma di manganello: i maschi sono leggermente pi\u00f9 grandi delle femmine, inoltre la caratteristica barba che incornicia la mandibola \u00e8 pi\u00f9 sviluppata nel sesso maschile.\nIl pelo \u00e8 folto e nero su tutto il corpo.\nHa abitudini diurne ed arboricole: di notte i vari esemplari dormono saldamente aggrappati con le mani a rami d'albero, cambiando giaciglio notte per notte. Vive in gruppi di una ventina d'individui. Si nutre di frutta, foglie, fiori ed occasionalmente anche insetti e piccoli vertebrati.\nIl periodo degli accoppiamenti cade fra l'estate e l'autunno australi: la gestazione dura circa cinque mesi, al termine dei quali nasce un unico cucciolo, che viene accudito unicamente dalla madre per tre mesi circa. La maturit\u00e0 sessuale viene raggiunta attorno ai quattro anni.\nIn natura, questi animali vivono fino a quindici anni."}
{"id": "1909583", "revid": "767487", "url": "https://it.wikipedia.org/wiki?curid=1909583", "title": "Dentro la grande mela", "text": "Dentro la grande mela (\"Five Corners\") \u00e8 un film del 1987 diretto da Tony Bill con protagonisti Jodie Foster, Tim Robbins e John Turturro.\nTrama.\nNel Bronx del 1964 Heinz \u00e8 un uomo mentalmente disturbato appena uscito di galera. Nella sua follia medita di vendicarsi di Linda, ragazza che anni prima aveva tentato di violentare. Sequestrata da Heinz, Linda si ritrova preda della follia dell'uomo, che arriva al punto di uccidere sua madre, scaraventandola fuori dalla finestra, e a minacciare di morte l'ex fidanzato di lei, Jamie. Heinz continua la sua fuga delirante, portando con s\u00e9 Linda, braccato da Jamie e Harry e dalla polizia, fino ad arrivare ad un epilogo tragico.\nProduzione.\nIl film venne prodotto dalla Cineplex-Odeon Films e dalla HandMade Films\nDistribuzione.\nData di uscita.\nIl film venne distribuito in varie nazioni, fra cui:\nAccoglienza.\nCritica.\nSottovalutato al botteghino si tratta di un thriller insolito che non rispetta le regole.\nIncassi.\nIl film ha incassato un totale di 969,205 dollari negli USA e nella prima settimana 78,602 dollari."}
{"id": "1909588", "revid": "1305772", "url": "https://it.wikipedia.org/wiki?curid=1909588", "title": "Francisco P\u00e9rez", "text": "Carriera.\nPassato professionista nel 2001 con la portoghese Gresco-Tavira, si distinse subito per le sue doti di forte scalatore.\nOttenne i migliori risultati nel 2003, quando in maglia Milaneza-MSS si aggiudic\u00f2 una tappa e la classifica generale del Gran Premio International MR Cortez-Mitsubishi, nonch\u00e9 una frazione al Tour de Romandie. Tuttavia in quest'ultima competizione incapp\u00f2 in un controllo antidoping, che evidenzi\u00f2 l'utilizzo di EPO, causandone la sospensione per 18 mesi.\nA partire dal 2005 pass\u00f2 con la squadra spagnola Iles Baleares, poi rinominata in Caisse d'Epargne, fortemente voluto dall'amico e compagno di allenamento Alejandro Valverde; l'anno dopo vinse la Cl\u00e1sica de Almer\u00eda. Rimase in squadra fino al 2011, sua ultima stagione da professionista su strada, prima di dedicarsi al mountain biking, specialit\u00e0 cross country, con il team Wild Wolf-Trek."}
{"id": "1909592", "revid": "300067", "url": "https://it.wikipedia.org/wiki?curid=1909592", "title": "Fernando Mart\u00edn", "text": "Carriera.\nFratello maggiore di Antonio Mart\u00edn, \u00e8 il padre di Jan Mart\u00edn, mor\u00ec la notte del 3 dicembre 1989 a 27 anni in un incidente d'auto al volante della sua Lancia Thema 8.32.\nIn suo onore il giocatore iberico Rudy Fern\u00e1ndez, nello \"Slam Dunk Contest\" del 2009, ha indossato la maglia numero 10 dei Portland Trail Blazers utilizzata da Fernando quando militava nella NBA.\nCollegamenti esterni.\n "}
{"id": "1909594", "revid": "287204", "url": "https://it.wikipedia.org/wiki?curid=1909594", "title": "Fernando Martin Espina", "text": ""}
{"id": "1909595", "revid": "287204", "url": "https://it.wikipedia.org/wiki?curid=1909595", "title": "Fernando Martin", "text": ""}
{"id": "1909598", "revid": "6923", "url": "https://it.wikipedia.org/wiki?curid=1909598", "title": "Crest Animation Productions", "text": "La Crest Animation Productions (in precedenza RichCrest Animation Studios e Rich Animation Studios) era uno studio di animazione statunitense con sede a Burbank, California.\nStoria.\nLo studio \u00e8 stato fondato da Richard Rich nel 1986, che aveva in precedenza lavorato per la Disney. Il suo primo film (e il pi\u00f9 famoso) \u00e8 stato \"L'incantesimo del lago\" (seguito da due \"sequel\"). Dopo la realizzazione di \"Il re ed io\" nel 1999, lo studio \u00e8 andato in bancarotta ed \u00e8 stato acquisito dalla Crest Animation Studios (studio di animazione indiano) per formare i RichCrest Animation Studios. L'ultimo film realizzato \u00e8 stato \"\" (direct-to-video).\nNel febbraio 2007 lo studio \u00e8 stato rinominato ed \u00e8 stato annunciato uno sviluppo dello studio per l'animazione CGI , concretizzatosi nel 2010 con il film Alpha and Omega.\nL'attivit\u00e0 con questo nome \u00e8 cessata nel 2013."}
{"id": "1909599", "revid": "38120", "url": "https://it.wikipedia.org/wiki?curid=1909599", "title": "Crest Animation", "text": ""}
{"id": "1909600", "revid": "38120", "url": "https://it.wikipedia.org/wiki?curid=1909600", "title": "Crest Animation Production", "text": ""}
{"id": "1909601", "revid": "38120", "url": "https://it.wikipedia.org/wiki?curid=1909601", "title": "Rich Animation Studios", "text": ""}
{"id": "1909602", "revid": "38120", "url": "https://it.wikipedia.org/wiki?curid=1909602", "title": "RichCrest Animation Studios", "text": ""}
{"id": "1909604", "revid": "38120", "url": "https://it.wikipedia.org/wiki?curid=1909604", "title": "RichCrest Animation", "text": ""}
{"id": "1909605", "revid": "640389", "url": "https://it.wikipedia.org/wiki?curid=1909605", "title": "Taekwondo ai Giochi della XXIX Olimpiade", "text": ""}
{"id": "1909606", "revid": "79968", "url": "https://it.wikipedia.org/wiki?curid=1909606", "title": "D\u00ec", "text": "Nel senso astronomico del termine, il d\u00ec \u00e8 la parte del giorno che si alterna alla notte. \n\u00c8 relativo al punto specifico della Terra a cui ci si riferisce e si tratta dell'intervallo di tempo compreso tra l'alba e il tramonto, in cui il Sole rimane al di sopra dell'orizzonte."}
{"id": "1909608", "revid": "17988338", "url": "https://it.wikipedia.org/wiki?curid=1909608", "title": "Giornata", "text": ""}
{"id": "1909610", "revid": "289247", "url": "https://it.wikipedia.org/wiki?curid=1909610", "title": "Tae-kwon-do alle Olimpiadi", "text": ""}
{"id": "1909611", "revid": "1442080", "url": "https://it.wikipedia.org/wiki?curid=1909611", "title": "Distretto di Suhum-Kraboa-Coaltar", "text": "Il distretto di Suhum-Kraboa-Coaltar (ufficialmente Suhum/Kraboa/Coaltar District, in inglese) era un distretto della Regione Orientale del Ghana.\nNel 2012 \u00e8 stato soppresso, il territorio \u00e8 stato suddiviso nei distretti di Suhum (capoluogo: Suhum) e Ayensuano (capoluogo: Coaltar). "}
{"id": "1909613", "revid": "78273", "url": "https://it.wikipedia.org/wiki?curid=1909613", "title": "Tae-kwon-do alla XXVII Olimpiade", "text": ""}
{"id": "1909620", "revid": "2519", "url": "https://it.wikipedia.org/wiki?curid=1909620", "title": "Distretto municipale di Akim Ovest", "text": "Il distretto municipale di Akim Ovest (ufficialmente West Akim Municipal District, in inglese) \u00e8 un distretto della Regione Orientale del Ghana."}
{"id": "1909621", "revid": "2519", "url": "https://it.wikipedia.org/wiki?curid=1909621", "title": "Distretto municipale di Yilo Krobo", "text": "Il distretto municipale di Yilo Krobo (ufficialmente Yilo Krobo Municipal Assembly, in inglese) \u00e8 un distretto della Regione Orientale del Ghana."}
{"id": "1909623", "revid": "879070", "url": "https://it.wikipedia.org/wiki?curid=1909623", "title": "Chiropotes israelita", "text": "Il chiropote dal dorso bruno (\"Chiropotes israelita\" ) \u00e8 un primate platirrino della famiglia dei Pitecidi.\nUna popolazione di questi animali venne individuata lungo il medio corso del Rio Negro, dove vive in simpatria con la congenere \"Chiropotes utahickae\": inizialmente tale popolazione venne classificata come sottospecie di \"Chiropotes satanas\" (\"C. satanas israelita\"). Analisi del cariotipo hanno poi suggerito pi\u00f9 adeguata l'attribuzione a questi animali dello status di specie a s\u00e9 stante.\nIl pelo \u00e8 nero su tutto il corpo, ad eccezione del quarto posteriore dorsale, dove assume colorazione bruna."}
{"id": "1909625", "revid": "69794", "url": "https://it.wikipedia.org/wiki?curid=1909625", "title": "Pugilato ai Giochi della XXIX Olimpiade", "text": "Calendario.\nLe gare di pugilato si sono tenute dal 9 al 24 agosto."}
{"id": "1909626", "revid": "1573940", "url": "https://it.wikipedia.org/wiki?curid=1909626", "title": "Prapawadee Jaroenrattanatarakoon", "text": "Il 10 agosto 2008 si \u00e8 laureata campionessa olimpica ai giochi di Pechino nella categoria 53 kg sollevando 221 kg."}
{"id": "1909632", "revid": "110193546", "url": "https://it.wikipedia.org/wiki?curid=1909632", "title": "Episodi di Summer Crush (seconda stagione)", "text": "La seconda stagione di \"Summer Crush\" \u00e8 composta da 26 episodi ed \u00e8 stata trasmessa in Francia sul canale France 2 dal 6 agosto al 10 settembre 2008.\nIn Italia la stagione \u00e8 stata trasmessa in anteprima assoluta sul canale Mya, della piattaforma Mediaset Premium, dal 25 febbraio al 13 marzo 2009, con due episodi a serata. \nIn chiaro \u00e8 stata trasmessa per la prima volta su Italia 1 dall'8 al 26 luglio 2010, con un doppio episodio.\nDal 18 marzo al 5 aprile 2011 la stagione \u00e8 in replica su La5, alle ore 15:40, sempre con un doppio episodio, mentre su Italia 1 dal 26 agosto al 25 settembre 2013, tutti i giorni, alle 6:25 circa con uno o due episodi integrali.\nStessa modalit\u00e0 per la replica a partire dal 30 settembre 2014.\nDal 2009 al 2011, durante la trasmissione in chiaro della stagione su Italia 1 e La5, gli episodi venivano tagliati di 4 o 5 minuti, in modo da ottenere una puntata da 40 minuti totali.\nSoli al mondo.\nTrama.\nIsola di Tanna, Nuova Caledonia: una trib\u00f9 sembra compiere un rito tribale.\nA Noum\u00e9a, sempre Nuova Caledonia, Alice e Alex hanno ora una casa propria e vivono assieme. Durante la notte, mentre i due dormono, alcuni componenti della trib\u00f9 vista in precedenza entrano in casa e compiono un rito, riempiendo la stanza di sabbia.\nLa mattina dopo i due si risvegliano su un'isola, apparentemente deserta. Alice crede che sia un regalo per il suo compleanno organizzato da Alex, che per\u00f2 nega alcun coinvolgimento. Mentre cercano di capire come possono essere giunti sull'isola, camminando trovano una loro sedia con sopra alcuni vestiti, il cellulare (che non prende) e dei fiammiferi. In lontananza si vede passare una barca, Alex cerca di accendere un fuoco per farsi vedere ma ha solo un fiammifero che si spegne con il vento, rendendo inutile il tentativo e causando anche un piccolo litigio tra i due. Poco dopo Alice sviene e incomincia ad avere delle visioni di sua madre in un'isola; Alex attribuisce le visioni alla forte disidratazione e allora iniziano a cercare qualche modo per andarsene prima che sia troppo tardi, e trovano una baracca che puzza tremendamente. Al suo interno c'\u00e8 una cassa con scritto US ARMY, ma sentono un rumore che sembra essere quello di un animale e scappano, ma Alex vuole andarla a prendere a tutti i costi. Una volta presa cercano di aprirla. Al suo interno vi \u00e8 un accendino non funzionante e qualche oggetto risalente a tempi non recenti. All'improvviso vedono che in un punto dell'isola brucia qualcosa: sono dei legnetti disposti quasi a formare una particolare spirale; la cosa li spaventa e i due si abbracciano per farsi coraggio. Nel frattempo sull'Isola di Tanna una donna implora il capo della trib\u00f9 chiedendogli di poter tornare a casa, ricevendo risposta negativa.\nDue isole deserte.\nTrama.\nAncora sulla spiaggia, Alice e Alex si risvegliano e vedono davanti a loro diverse spirali fatte con dei legnetti e diverse inquietanti strutture fatte con dei bastoni. Hanno allora l'idea di accendere un grande fuoco per cercare di farsi notare da qualcuno, ma poco dopo aver raccolto della legna sentono dei rumori, si distraggono e si spostano per controllare. Al loro ritorno trovano la legna appena raccolta disposta a forma di spirale. Capiscono cos\u00ec di non essere soli sull'isola. Visto il forte caldo, Alice fa un bagno nel mare, ma Alex non la vede pi\u00f9. La paura dura poco perch\u00e9 in realt\u00e0 Alice risale poco dopo. Dopo essere tornati in spiaggia, vedono un oggetto in mezzo agli alberi: \u00e8 una maglietta di L\u00e9o che per\u00f2 teoricamente si doveva trovare in Francia con Eva. Poco dopo trovano altri indumenti, sia del ragazzo sia di Eva, e a sorpresa anche gli stessi L\u00e9o ed Eva dormienti. Quando li svegliano, i quattro sono felicissimi di rivedersi. Nemmeno L\u00e9o ed Eva sanno spiegarsi come siano arrivati sull'isola, ricordano infatti di essere partiti per Noum\u00e9a (per fare una sorpresa ad Alice per il suo compleanno) e di essersi addormentati davanti alla porta di Alice e Alex. Dopo qualche momento sentono abbaiare un cane, ma nessuno sa dove si trovi esattamente. Dopo alcune considerazioni con gli amici, Alex vuole tentare di raggiungere a nuoto un'isola apparentemente vicina per cercare aiuto. Quando inizia a partire, Alice si mette a piangere.\nUna via d'uscita.\nTrama.\nAlex sta nuotando verso l'isola vicina, ma dopo poche ore si ritrova stanco e stremato. Arriva la notte e il ragazzo sembra vedere una luce in lontananza... La mattina dopo Alice ha delle allucinazioni per via del caldo e della disidratazione: immagina di bere una bottiglia d'acqua ma in realt\u00e0 \u00e8 sabbia; vede anche i cadaveri di L\u00e9o ed Eva sepolti sotto la sabbia con in mano una foto della madre di Alice. Eva la sveglia, Alice stava solo sognando. Alex nel frattempo crede di essere arrivato sull'isola vicina ma quando si gira attorno e si ritrova con gli altri 3, rimane molto deluso. Trovano un cane con la sua ciotola d'acqua: dopo avergliela sottratta per berla, si accorgono che sotto la ciotola c'\u00e8 la famosa spirale gi\u00e0 vista in precedenza, disegnata con un pennarello. Di li a poco si accorgono di una botola che conduce a un piccolo rifugio sotterraneo. Al suo interno vi sono diversi barattoli e un'altra cassa con sopra la scritta \u201cUS ARMY\u201d. Al suo interno vi si trova un canotto con una pompa, risalente almeno ai tempi della guerra. Una volta portato il tutto fuori dal rifugio, Eva e Alice cercano tra gli ulteriori oggetti presenti nella cassa e quest'ultima trova un libro con scritto in copertina: \"Alice merita davvero di vivere un miracolo?\". Dopo averlo visto, la ragazza ha nuovamente delle visioni e vecchi ricordi di lei e sua madre insieme, poi sviene. Poco dopo trovano anche una specie di pergamena con su scritto: \"Se sopravvivi al mondo dell'acqua, attraversi il mondo dei sogni e penetri nel mondo dei morti, potrai vivere un miracolo\". Nella scena successiva si vedono alcuni individui intenti a spiare i quattro ragazzi, che portano il canotto in acqua e tentano di fuggire dall'isola, portandosi anche il cane dietro, a cui Alice da nome \"Samurai\".\nL'isola che non c'\u00e8.\nTrama.\nI quattro notano che il canotto \u00e8 forato e che si sgonfia sempre di pi\u00f9, ma fortunatamente di l\u00ec passa una barca. Una famiglia in vacanza li nota e li raccoglie. Ma Alex poco prima Alex sviene e finisce sott'acqua. L\u00e9o tenta di aiutarlo e lo trascina sull'imbarcazione, ma Alex sembra non respirare; Gwen, la figlia del proprietario della barca riesce a rianimarlo e appura che a causare la perdita di coscienza \u00e8 stata la forte puntura di una medusa. I ragazzi cercano di spiegare al proprietario cosa ci facessero in mezzo al nulla, ma egli non gli crede, affermando che non vi \u00e8 alcuna isola nelle vicinanze e che causando cos\u00ec anche qualche diverbio tra i ragazzi e il signore, che addirittura si offre di accompagnare i ragazzi a Noum\u00e9a pur di non sentire pi\u00f9 le loro bugie. Gwen nel frattempo cerca di flirtare con Alex ma Alice se ne accorge. Gwen e Alex hanno molto in comune, come anche la passione per i manga. Audrey, la matrigna di Gwen e moglie del proprietario della barca chiede ad Alex di spalmarle della crema sulla schiena, ma il marito osservando la scena va su tutte le furie. A calmare la situazione fortunatamente vi \u00e8 Gwen che si mette dalla parte del ragazzo. Arrivati a terra, i quattro e il cane si dirigono verso casa, ma arriva anche Gwen, che afferma di non poterne pi\u00f9 dei litigi del padre e di volersi fermare a Noum\u00e9a. Giunti a casa del padre di Alice, il Sig. Stephane Watson aveva chiamato la polizia per denunciare la scomparsa della figlia, infuriandosi quando la rivede per essere sparita senza avvisare nessuno, affermando inoltre che sono passati cinque giorni (contrariamente a quanto pensavano i ragazzi, ovvero due giorni). Gwen si intromette difendendo Alice ottenendo anche una cattiva risposta da Stephane, che per\u00f2 si scusa quando scopre che la ragazza ha salvato la vita ai quattro.\nUna giornata da cani.\nTrama.\nArrivati finalmente a casa, Alice mostra a L\u00e9o ed Eva l'abitazione. Poco dopo Alex e L\u00e9o vanno a comprare da mangiare, ma incontrano Gwen e L\u00e9o inizia a provarci con lei, ma la ragazza oltre a non essere interessata a lui afferma di avere delle cose da fare quindi se ne va. La sera i quattro si riuniscono per mangiare e Alex \u00e8 ossessionato dall'isola e dal fatto che non tornasse il numero di giorni passati sull'isola e quelli effettivamente trascorsi. Alice esce, e arriva Gwen, che chiede ai ragazzi di andare a fare un giro di Noum\u00e9a. Quando tornano a casa iniziano a fare alcune ricerche sull'isola, e Alice sembra molto gelosa notando la forte empatia tra Alex e Gwen. La mattina dopo il padre di Alex chiama il ragazzo, dicendogli che non va pi\u00f9 d'accordo con la moglie. Alex teme che a breve i due si possano separare e crede di esserne responsabile vista la sua partenza alla ricerca di Alice otto mesi prima. Ma a \"consolarlo\" arriva Gwen, scatenando nuovamente la gelosia di Alice che finisce per litigare con Alex. Nel frattempo Gwen prende una foto di Alex dalla bacheca all'ingresso della casa e saluta i ragazzi. Ritorna L\u00e9o che annuncia di essere riuscito a trovare l'indirizzo del proprietario del cane attraverso il microchip. I due si recano all'indirizzo che in realt\u00e0 \u00e8 un vecchio magazzino, apparentemente abbandonato. Dopo essere entrati Alex rimane chiuso in una stanza con il cane.\nLo stratagemma.\nTrama.\nRimasto chiuso nella stanza, Alex trova diverse candele accese che formano il simbolo a spirale visto anche sull'isola. L\u00e9o riesce a entrare da una porta secondaria e vedendo le candele le spegne urinandoci sopra. Tornati a casa, Alex parla un po' con Eva del suo difficile rapporto con Alice e si addormenta facendo uno strano sogno. Quando si sveglia, trova Alice che fa la valigia per andarsene da suo padre, ma Alex riesce a dissuaderla. La ragazza doveva comunque uscire per delle commissioni e al ritorno si fa accompagnare dal fratello Cl\u00e9ment. Alex un po' sgarbatamente le ordina di portagli una birra, ma visto il modo non proprio galante Alice gliela rovescia addosso. Il piano di Alex,per\u00f2, era quello di fare una festa a sorpresa per Alice e la precedente sgarbataggine era voluta per fare in modo che la ragazza non sospettasse di nulla. Alex porta fuori il cane. Nel frattempo Gwen entra in casa e arrivano anche Alice ed Eva, che si dimostrano poco gentili con la ragazza e anche lei non \u00e8 da meno. Sentono un rumore e trovano L\u00e9o nudo nell'armadio scatenando le furie di Eva. Alex chiede ad Alice di seguirla e la porta alla festa sulla spiaggia organizzata per lei.\nI due decidono di pensare al futuro e di lasciar perdere l'isola. L\u00e9o cerca di spiegare a Eva che in realt\u00e0 si era messo nudo nell'armadio solo per allontanare Gwen da Alex per fare un favore al ragazzo, ma Eva non vuole sentire ragioni. La festa continua e in lontananza si vede Gwen, che non era stata invitata; Alex la va a salutare, e quando torna da Alice trova Stephane che consegna una busta alla figlia, dicendole \"era il sogno di tua madre\". Alex chiede alla ragazza cosa contenga la busta e quale fosse il sogno di sua madre, ma la ragazza non ne vuole parlare.\nL'Australia.\nAlice si sveglia affermando di essere in ritardo e di dover andare. Alex prova a chiederle qualcosa in merito, ma lei sembra non volergli dire alcuna cosa. Dopo che se n'\u00e8 andata, L\u00e9o fruga nella sua borsa trovando un biglietto aereo per l'Australia, lasciando perplesso Alex; arriva Stephane e chiede ad Alex perch\u00e9 impedisca ad Alice di partire per l'Australia. Il ragazzo per\u00f2 non ne sa niente e solo dopo scoprir\u00e0 che la ragazza avrebbe dovuto terminare gli studi da molto tempo e che quindi era necessario per Alice partire per l'Australia. Alex \u00e8 molto turbato, soprattutto perch\u00e9 \u00e8 rimasto all'oscuro di tutto. Il ragazzo esce con Eva per parlare un po' della sua situazione con Alice. Arrivano L\u00e9o e Gwen; L\u00e9o prende Eva e se ne va lasciando Alex e Gwen da soli, ma Alice passa in macchina con il fratello e li vede. Alex la raggiunge in casa, ma arrivano Stephane e Cl\u00e9ment per prendere le valigie della ragazza che, sospettando una tresca fra Alex e Gwen, parte con la famiglia. L\u00e9o ed Eva, tornati a casa, fanno vedere ad Alex che il biglietto aereo ce l'hanno loro e che quindi Alice non pu\u00f2 andare da nessuna parte. L\u00e9o inoltre consegna ad Alex una videocassetta, su cui \u00e8 scritto il numero del volo aereo che la ragazza avrebbe dovuto prendere, affermando che uno sconosciuto l'ha portata per Alice. Cos\u00ec, dopo averla raggiunta in aeroporto, le spiegano di aver preso il biglietto aereo ma le raccontano anche della strana videocassetta. La ragazza incuriosita decide di non partire e si reca nel magazzino con gli amici per vedere la cassetta. Nel video \u00e8 presente una trib\u00f9 che recita: \"Meriti davvero di vivere un miracolo? Sappi che ti osservo e ti giudicher\u00f2. Conquisterai o perderai il tuo amore? Meriti davvero di vivere un miracolo? Sappi che ti osservo e ti giudicher\u00f2. Conquisterai o perderai il tuo amore? Conquisterai o perderai il tuo amore?\". Nella scena successiva si vedono 3-4 persone della trib\u00f9 che spiano Alice una volta uscita dall'edificio.\nProblemi di coppia.\nSull'Isola di Tanna, nell'Arcipelago di Vanuatu, una donna cammina sulla spiaggia e poco dopo disegna una faccia con la sabbia. A Noum\u00e9a Alice sta facendo jogging ripensando al video visto in precedenza. Arriva Alex che la tocca e lei lo aggredisce pensando fosse un malintenzionato. Poco dopo Alex e L\u00e9o vanno a lavorare da uno scaricatore di pesce e con i soldi guadagnati decidono di comprare dei fiori per le rispettive ragazze. Quella sera, dopo mangiato, arriva Emile, invitato da Alex per saperne di pi\u00f9 della cassetta. Il ragazzo spiega che la trib\u00f9 appartiene alle isole Vanuatu, un arcipelago a 2000 Km da Noum\u00e9a. Emile, L\u00e9o ed Eva decidono di andare a fare un giro. mentre Alex dorme Alice fa un rito purificatore, credendo di essere stata maledetta; il giorno dopo Eva da un bacio a L\u00e9o per ringraziarlo dei fiori, ma L\u00e9o controbatte dicendo che i due non stanno assieme gi\u00e0 da un po' (cosa che Alex e Alice non sanno) e che quella dei fiori \u00e8 stata un'idea di Alex; Eva si arrabbia e li nella piscina. Alex e L\u00e9o sorvegliano i movimenti di Alice per cercare di capire chi la sta spiando, ma la ragazza se ne accorge e reagisce male. La sera Eva chiama Alice e con una scusa la porta al molo, dove Alex ha organizzato una nuova festa in onore della ragazza. Vedendo ci\u00f2 che Alex ha sempre fatto e continua a fare per Alice, Eva si intristisce per il fatto che non sta pi\u00f9 assieme a L\u00e9o. Alla festa si presenta Emile, e dice alla coppia che quel rito solitamente \"serve ai morti per ritrovare la via\". Nella scena finale la donna sull'isola di Tanna dice \"vieni a prendermi, piccola mia\"; essa \u00e8 la madre di Alice, ed \u00e8 viva.\nCercasi Lavoro.\nSuona il telefono fisso e Alex risponde: \u00e8 suo padre, che lo rimprovera per aver chiamato la madre intromettendosi nel difficile rapporto che stanno vivendo i suoi genitori, anche se dietro a quel rimprovero il padre lascia intendere al figlio che un po' della colpa per quello che sta accadendo ce l'ha anche Alex e il fatto che sia partito lasciando improvvisamente i genitori soli in Francia. Alice cerca di tirare su il morale al fidanzato ma usa qualche parola di troppo e Alex, che si sente un po' preso in giro. Poco dopo, i quattro ragazzi si riuniscono per cercare lavoro: L\u00e9o contatta un bar che cerca un barman e Alex torna nel suo vecchio posto di lavoro (come escursionista marino) per avere una seconda chance dal capo, che l'aveva licenziato non avendolo visto per molti giorni quando il ragazzo era 'intrappolato' sull'isola insieme agli amici. Anche se non riottiene il lavoro, Alex aiuta un signore a liberarsi dall'attrezzatura per le immersioni, cosa che il capo comunque nota; il signore confida al ragazzo di avere un figlio che \u00e8 partito e che dopo ci\u00f2 il rapporto con la moglie \u00e8 precipitato. Cos\u00ec Alex pensa sempre di pi\u00f9 che sia colpa sua se i suoi genitori non vanno pi\u00f9 d'accordo. Arrivati a casa Alice e Alex si lasciano andare a un momento romantico, ma arriva St\u00e9phane che guarda una foto dei genitori di Alex e cerca di allontanare il ragazzo da Alice proponendogli di andare a trovare i genitori in Francia a sue spese. L\u00e9o non \u00e8 riuscito a ottenere il posto di barman, ma per non fare brutta figura con Alice ed Eva racconta di essere andato alla grande; Eva, conoscendo bene L\u00e9o e volendosi vendicare per le sofferenze causate dal ragazzo, lo smaschera mettendolo in ridicolo. L\u00e9o se ne va e Alex lo raggiunge e poco dopo riesce a trovare un lavoro come guardiano di barche per escursioni. Rimasto solo, Alex confessa ad Alice che vuole partire per la Francia allo scopo di risanare la situazione tra i suoi genitori, ma la ragazza reagisce molto male e lo respinge, ripensando poi alla trib\u00f9 che nel video recitava \"Conquisterai o perderai il tuo amore?\".\nIl ritorno di Jess.\nAlex e Alice non si parlano pi\u00f9, ma a sistemare almeno in parte la situazione \u00e8 la notizia dell'arrivo a breve della madre di Alex a Noum\u00e9a. Il ragazzo va a fare un giro sul suo vecchio posto di lavoro e il capo lo riassume dopo aver licenziato un altro dipendente che rubava dalla cassa. Tornato quindi a lavorare incontra Gwen e inizia a parlare con lei dei suoi problemi; quando se ne va, la ragazza lascia cadere un pacchetto blu e Alex lo raccoglie. Quando torna a casa trova Jess che lo aspetta sulla ringhiera del balcone con aria di sfida e con una birra in mano. Alice si giustifica dicendo che Jess ha litigato con i suoi e che il padre l'ha cacciato di casa; nonostante ci\u00f2 Jess cerca il migliore approccio con Alex, che per\u00f2 dopo i problemi che il ragazzo ha causato a lui e ad Alice qualche tempo prima non ne vuole sapere e lo manda a dormire nella stiva della barca in cui L\u00e9o fa il guardiano. Al porto il ragazzo saluta Alice ma va un po' troppo oltre al saluto e Alex, molto geloso, lo spinge in acqua, facendo ridere perfino la stessa Alice. Il giorno dopo Alice cerca qualcosa nello zaino di Alex, e trova il pacchetto blu di Gwen. Alice pensa sia un regalo per lei, e aprendolo scopre che \u00e8 un perizoma molto provocante. Alex, per non compromettere il rapporto con Alice, conferma che la biancheria intima era un regalo per lei. Al lavoro, dopo l'orario di chiusura, fa un'escursione marittima con Gwen. Tornato a casa trova Jess con tutte le sue valigie; L\u00e9o spiega che il proprietario della barca se l'\u00e8 ripresa e Alice cerca di convincere Alex a offrire ospitalit\u00e0 a Jess per un giorno. La ragazza inoltre riprende l'argomento delle speciali mutandine regalate da Alex che, messo alle strette, dice la verit\u00e0 e la ragazza si infuria, e per vendetta dice a Jess che pu\u00f2 rimanere quanto vuole. Il ragazzo, particolarmente infastidito, prende la sua roba e se ne va da Gwen. Nella scena finale Alex entra nella stanza della ragazza lasciandosi la porta alle spalle...\nSeparazioni.\nAlex \u00e8 da Gwen e le racconta ci\u00f2 che \u00e8 successo poco prima. Intanto Alice fa un sogno dove Alex bacia Gwen e vede anche la madre che la implora di aiutarla. A svegliarla \u00e8 Jess che le porta la colazione a letto, facendo arrabbiare L\u00e9o. Successivamente arriva Gwen, che deve restituire un libro ad Alex, e Alice raggiunge il ragazzo sul posto di lavoro, ma i due finiscono per litigare perch\u00e9 la ragazza pensa che il Alex abbia passato la notte con Gwen. Alex torna subito a casa e i due fanno pace, dicendo ad Alice che ha dormito al lavoro. Ma a farli litigare nuovamente \u00e8 Jess, che si trova ancora a casa loro, quindi Alex torna subito al lavoro, raggiunto da L\u00e9o che si apparta con Emma (la ragazza che poco tempo prima si era infatuata di Alex); Arriva anche Jess che vuole parlare con Alex per offrire ad Alice un lavoro nello zoo marino dove lavora, ma Alex vede questo come un tentativo da parte di Jess di riavvicinarsi pericolosamente ad Alice e i due si alzano le mani; arrivano L\u00e9o che difende Alex e Alice che difende Jess. La situazione per\u00f2 si sposta verso L\u00e9o che ha appena tradito Eva con Emma, raccontando a quest'ultima che lui ed Eva si erano lasciati. Arrivati a casa, L\u00e9o ed Eva rivelano agli amici che non stanno pi\u00f9 insieme gi\u00e0 da molto tempo (Eva era infatti stufa dei continui tradimenti di L\u00e9o a La Rochelle); Alice e Alex fanno pace, tuttavia il ragazzo non vuole comunque saperne di dormire sotto lo stesso tetto di Jess. Cos\u00ec Alice ha un'idea: ha montato una tenda da campeggio sopra il tetto (piano) di casa: in questo modo Alex dormir\u00e0 'sopra il tetto di Jess'. I due si appartano nella tenda ma da fuori Jess li spia, e la cosa non promette buone intenzioni.\nNuovi amori.\nAlice e Alex si sono appena svegliati dentro alla tenda sopra al tetto. Anche Jess viene a chiamarli: \u00e8 il primo giorno di lavoro di Alice e rischia di fare tardi. Sta per scendere quando vede il simbolo continuamente presente sull'isola misteriosa (la spirale) disegnato sulla sua caviglia. Alex per non farla preoccupare dice che \u00e8 stato lui, facendola infuriare. Rimasti soli, Alex e L\u00e9o vengono derisi da Eva, che rivela di avere un appuntamento con Cl\u00e9ment. L\u00e9o ha un colloquio con una societ\u00e0 che organizza incontri su Internet e riesce, con l'inganno, a farsi prendere in prova di una settimana. Alex va a trovare Alice al lavoro e in portineria gli viene detto che \u00e8 in un settore dell'acquario con il suo ragazzo. Alex, rimasto basito da quella frase, chiede spiegazioni ad Alice, la quale riferisce che Jess ha detto che la ragazza \u00e8 la sua fidanzata solo per farla assumere pi\u00f9 velocemente; quasi per caso, inoltre, Alex trova in un angolo dell'edificio il portafoglio di Jess e ,prima di restituirlo al ragazzo, lo apre e vi trova un biglietto al suo interno. Intanto L\u00e9o al lavoro iscrive Eva nel sito di incontri, inserendo i suoi dati personali e il numero di casa di Alex. Alex, Alice e Jess si riuniscono a casa e Alex accusa Jess di essere il colpevole del disegno del simbolo della trib\u00f9 sulla caviglia di Alice, infatti sul misterioso biglietto dentro il portafoglio di Jess c'era il simbolo. Il ragazzo si giustifica dicendo che lo aveva disegnato sul biglietto semplicemente per saperne di pi\u00f9. Alice si mette a piangere vedendo che il ragazzo e lei non vanno pi\u00f9 d'accordo come una volta. Alex e L\u00e9o sono al lavoro e quest'ultimo riferisce all'amico di aver inserito anche lui nel sito d'incontri per far ingelosire Alice; Alex non \u00e8 d'accordo ma L\u00e9o non ha intenzione di tornare sui propri passi. I due vengono raggiunti da Eva per avvertire i due che la sera Alice avrebbe organizzato una festa per i colleghi. Dopo che Eva se ne va, Alex e L\u00e9o vedono la spirale disegnata sul fianco di una barca in mezzo al mare. Giunti alla festa, in realt\u00e0 Alice dice ad Alex che ha organizzato la festa per il loro anniversario. Poco dopo si scopre che L\u00e9o ha invitato alla festa anche una ragazza che aveva risposto all'annuncio di Alex (inserito da L\u00e9o) sul sito di incontri, per far ingelosire Alice. Ma la ragazza in questione \u00e8 proprio Gwen, che quando capisce che non \u00e8 stato Alex a invitarla ma L\u00e9o se ne va furiosa. Ma anche Eva \u00e8 furiosa con L\u00e9o dopo aver scoperto che il ragazzo ha inserito i suoi dati nel sito, e per vendicarsi ha iscritto lo stesso L\u00e9o specificando nel profilo che era alla ricerca di donne 'particolarmente mature' invitandone una alla festa per deriderlo. Poco dopo Alex e Alice si allontanano alla festa per concedersi un momento da soli e decidono di indagare sul simbolo e sull'isola, iniziando a chiedere in giro del disegno; quando oramai sembrava non esserci speranza di saperne qualcosa in pi\u00f9, chiedono a una donna che ripete le stesse frasi recitate dalla trib\u00f9 nella videocassetta.\nConfusione.\nAlex si \u00e8 appena svegliato nella tenda sul tesso e va in casa per lavarsi i denti in bagno con Alice. Arriva Jess che rimane da solo con Alex e i due sembrano sfidarsi a chi si lavi meglio i denti. Poco dopo Jess e Alice vanno a lavorare e a casa rimangono Alex, L\u00e9o ed Eva. Alex ed Eva si parlano e il ragazzo confida all'amica che se a innamorarsi a La Rochelle fossero stati lui e lei le cose non sarebbero sicuramente cos\u00ec complicate come con Alice. Alex va al lavoro, raggiunto da Gwen. I due vanno a fare un'escursione in mare, ma Alice li vede e si ingelosisce. La ragazza voleva solo informare il Alex che sua madre ha telefonato e partir\u00e0 molto presto per la Nuova Caledonia. A casa \u00e8 pronta la cena ma Alice ha cucinato per tutti tranne che per Alex, ma arriva Jess con dei piatti gi\u00e0 pronti; alla porta si presenta un certo Freddie, ed Eva corre ad abbracciarlo: tutti pensano che sia il nuovo ragazzo di Eva, ma egli \u00e8 piuttosto scontroso e sgarbato, tant'\u00e8 che dopo aver mangiato si butta direttamente sul divano. I ragazzi criticano l'atteggiamento di Freddie ed Eva si mette a piangere. Freddie allora rivela che Eva \u00e8 sua sorella. Alex e Alice decidono che \u00e8 ora di smetterla di litigare per delle sciocchezze e i due fanno l'amore. La mattina dopo Alex si risveglia a fianco ad Alice, ma non sono a casa: sono in mezzo a una foresta.\nOceano verde.\nAlice ed Eva sono in mezzo alla foresta; c'\u00e8 addirittura il frigorifero, il televisore, il letto e una porta, ma non solo: anche il tavolo con il caff\u00e8 caldo e il pane fresco. Sembra proprio una situazione surreale, ma le due molto presto si accorgono che \u00e8 tutto vero. Le due vanno a cercare Alex e L\u00e9o ma nel cammino si separano e si perdono. Alex per\u00f2 ritrova Alice e le fa vedere che ci sono degli strani individui (gli stessi nel filmato della videocassetta) che stanno compiendo un rito e vicino a loro c'\u00e8 anche il cane Samurai che si comporta come se fosse ipnotizzato. Per sbaglio Alice urla e allora i due si nascondono per sfuggire al gruppo di indigeni. Vicino a loro trovano un albero con impiantata una foto della madre di Alice, con dei segni tribali sul viso. Alice non capisce come la foto sia finita l\u00ec. Tornati nel luogo in cui si sono svegliati per cercare i due amici, trovano Eva sotto il letto molto spaventata. Quando si accorgono che mancano L\u00e9o, Freddie e Jess continuano le ricerche e troveranno L\u00e9o, ma non Freddie e Jess. L\u00e9o da ad Alice una specie di pergamena con uno strano messaggio, trovato sopra al tavolo quando si \u00e8 svegliato. Il messaggio recita \"Se sopravvivi al mondo dell'acqua, attraversi il mondo dei sogni e penetri nel mondo dei porti, potrai provare il valore della tua anima e solo allora vivrai un miracolo\u201d. Capiscono cos\u00ec che l'isola deserta era il mondo dell'acqua e il mondo dei sogni \u00e8 quello in cui si trovano attualmente. Samurai raggiunge i quattro ma subito dopo scappa e Alex lo insegue; Gli altri tre lo perdono di vista, ma il cane torner\u00e0 da loro guidandoli verso Alex. Si ritrovano quindi davanti a una grotta che ad Alice sembra familiare: decide di entrare ma non vuole che Alex la segua. Entrata, la ragazza vede inciso sulla parete un ritratto di una donna, il cui viso sembra assomigliare molto a quello della madre. Incomincia ad avere delle visioni di quando era piccola, mentre passava le giornate con la mamma. Sente anche la sua voce che dice \"Vieni a cercarmi piccola mia\u2026\". Alice urla e Alex, spaventato, la raggiunge dentro la grotta..."}
{"id": "1909637", "revid": "1543377", "url": "https://it.wikipedia.org/wiki?curid=1909637", "title": "Paleotempestologia", "text": "La Paleotempestologia \u00e8 lo studio dell'attivit\u00e0 passata dei cicloni tropicali, attraverso la ricerca e l'analisi di dati geologici o anche registri storici. Il termine \u00e8 stato coniato da Kerry Emanuel, meteorologo del MIT di Boston.\nMetodi.\nClassificazione dei sedimenti.\nMolti dati sulle attivit\u00e0 climatiche del passato sono custoditi nei sedimenti delle zone lacustri o paludose, nei microfossili (foraminiferi, pollini, diatomee, dinoflagellati, fitoliti) contenuti nei depositi costieri, in strutture sedimentarie generate dal moto ondoso, in depositi (chiamati tempestiti) marini o lagunari, nei coralli, nelle conchiglie, nelle creste di sabbia dei litorali.\nIl metodo che utilizza i depositi conservati in laghi costieri e dei sedimenti delle paludi \u00e8 stato adottato dai primi studi sugli paleotsunami: le tempeste e gli tsunami lasciano depositi sedimentari molto simili (se non identici) e la distinzione tra i due pu\u00f2 essere difficile. I primi studi per esaminare tracce preistoriche di cicloni tropicali iniziarono in Australia e nel Sud Pacifico tra la fine degli anni '70 e l'inizio degli anni '80. Questi studi hanno esaminato le creste di ghiaia, sabbia, coralli e conchiglie parallele alle coste marine. Almeno 50 creste analizzate si possono essere depositate a causa di un forte ciclone tropicale nel corso degli ultimi 6.000 anni. Gli tsunami non sono noti per depositare pi\u00f9 creste sedimentarie e pertanto queste strutture possono essere attribuite ad una tempesta.\nUlteriori analisi sedimentarie costiere sono state effettuate nel Golfo del Messico, lungo la costa atlantica, dalla Carolina del Sud fino al New Jersey e il New England, e nel Mar dei Caraibi. Inoltre, si sono fatti studi sui cicloni tropicali preistorici che hanno colpito l'Australia e il Mar cinese meridionale.\nIndicatori nei coralli.\nLe rocce contengono alcuni isotopi di elementi, conosciuti come traccianti naturali, che descrivono le condizioni sotto le quali essi si formano. Dallo studio del carbonato di calcio nelle rocce coralline, possono essere rivelati passati cambiamenti della temperatura del mare e uragani. Il pi\u00f9 leggero isotopo \u00e8 quello dell'ossigeno (18O) che viene accumulato dal corallo durante i periodi di forti precipitazioni. Dal momento che gli uragani sono la principale causa di piogge estreme negli oceani tropicali, essi possono essere datati nel momento del loro impatto sui coralli guardando l'aumento della concentrazione dell'isotopo 18O.\nSpeleologia ed anelli degli alberi.\nGli studi sugli isotopi e sugli anelli degli alberi offrono un mezzo attraverso il quale si possono raggiungere precisioni pi\u00f9 elevate sulla cronologia a lungo termine dei cicloni tropicali; a differenza degli isotopi, i depositi sedimentari sono troppo grossolani nella loro risoluzione per registrare le attivit\u00e0 quasi-cicliche di decadi o secoli. Queste testimonianze ad alta precisione, pertanto, offrono uno strumento per l'eventuale differenziazione tra la variabilit\u00e0 naturale dei cicloni tropicali e gli effetti antropici sul cambiamento climatico globale. Recenti studi su stalagmiti in Belize mostrano che gli eventi possono essere determinati su scale di settimane.\nFonti storiche.\nPrima dell'invenzione del telegrafo verso la met\u00e0 del XIX secolo, le notizie viaggiavano veloci come i pi\u00f9 veloci cavalli o navi; normalmente, dunque, non c'erano anticipazioni sull'allarme di un ciclone tropicale in arrivo. Comunque, la situazione cambi\u00f2 nel XIX secolo, quando esploratori e ricercatori terrestri, come Padre Vi\u00f1es a Cuba, si avvicinarono con metodi sistematici allo studio dell'aspetto del cielo o dello stato del mare, attraverso i quali si poteva prevedere un ciclone tropicale fino ad un paio di giorni in anticipo. Attraverso le registrazioni storiche dei fenomeni atmosferici \u00e8 possibile dunque ricostruire il clima di un determinato periodo; Michael Chenoweth, ad esempio, ha usato i giornali del XVIII secolo per ricostruire il clima della Giamaica. In Cina, l'abbondanza di questo tipo di documenti (sotto forma di \"Fang Zhi\", gazzette semiufficiali) offre una straordinaria opportunit\u00e0 per fornire una serie di dati ad alta risoluzione temporale sulla frequenza dei tifoni."}
{"id": "1909641", "revid": "736476", "url": "https://it.wikipedia.org/wiki?curid=1909641", "title": "Getulio Alviani", "text": "Biografia.\nGetulio Alviani, ideatore plastico, progettista, grafico, teorico, collezionista e attivo promotore culturale, sin da ragazzo frequenta a Udine il laboratorio dello scultore statuario Max Piccini dove apprende i primi rudimenti del fare; lavora poi in uno studio tecnico di architetti e ingegneri (Mimmo Biasi, Marcello D'Olivo) e successivamente in una grande industria di apparecchiature elettriche come grafico e progettista. Qui approfondisce i problemi della comunicazione visiva e studia da piccoli dispositivi di comando a strutture parietali trasformabili.\nAlla fine degli anni Cinquanta realizza le prime \"linee luce\", superfici metalliche fresate che poi, organizzate e composte modularmente, diverranno \"\"superfici a testura vibratile\" che \u00e8 stata la sua ricerca propedeutica.\nNel 1961 ha una personale alla \"Mala Galerija\" di Lubiana seguita nel 1962 da un'altra personale nello spazio della \"Galerija Suvremene Umjetnosti\" di Zagabria. Sempre nel 1962 partecipa alla mostra \"Arte programmata\" organizzata dalla Olivetti a Venezia, Roma e D\u00fcsseldorf. Nello stesso anno partecipa alla collettiva \"Krit-Punto/2\" presso il \"Palacio de la Virreina\" a Barcellona, alla collettiva \"Anno 62\" presso la \"Galerie 't venster\" di Rotterdam ed entra a far parte del movimento internazionale \"Nove Tendencije\", fondato da Almir Mavignier, di cui fanno parte il \"Groupe de Recherche d'Art Visuelle\" di Parigi, il \"Gruppo N\" di Padova, Enrico Castellani e Piero Manzoni per quanto riguarda l'Italia; questo sodalizio artistico \u00e8 la punta pi\u00f9 avanzata di quella che la critica successiva chiamer\u00e0 \"Arte di ricerca visiva, ottica e cinetica\".\nIn questi anni giovanili lega amicizie con Josef Albers, Anni Albers, Max Bill, Konrad Wachsmann, Hans Richter, Sonia Terk Delaunay, Henryk Berlewi, Pavel Mansouroff, Michel Seuphor e Lucio Fontana.\nNel 1963 partecipa alla mostra \"ZERO - der neue Idealismus\" nella \"Galerie Diogenes\" di Berlino. Sempre nel 1963 partecipa alla mostra collettiva \"Panorama Van de Nieuwe Tendenzen\" tenutasi presso la \"Galerie Amstel 47\" di Amsterdam e alla collettiva comprendente gli artisti di Zero presso la \"Galerie d\" in Francoforte sul Meno. Nello stesso anno espone nella celebre galleria parigina di Denise Ren\u00e9 dove torner\u00e0 pi\u00f9 volte negli anni successivi.\nNel 1964 espone al \"Mus\u00e9e des Arts D\u00e9coratifs\" del Museo del Louvre di Parigi alla mostra \"Nouvelle Tendance Recherches Continuelles\". Sempre nel 1964 partecipa a \"Mikro ZERO/NUL - Mikro Nieuw Realisme\", mostra collettiva tenutasi presso la \"Galerie Delta\" di Rotterdam dal 7 al 20 agosto; \"Jeugdfestival\" di Velp dal 24 al 29 agosto e \"Galerie Amstel 47\" di Amsterdam dal 31 agosto al 19 settembre.\nNel 1965 partecipa all'esposizione \"The Responsive Eye\" al Museum of Modern Art (MoMA) di New York ed esegue i primi progetti di ambienti con pareti speculari.\nNello stesso anno espone all\"'Albright Knox Art Gallery\" di Buffalo, al \"Tel Aviv Museum of Art\" di Tel Aviv, allo \"Stedelijk Museum\" di Amsterdam nella storica mostra collettiva di Zero \"NUL negentien honderd en vijf en zestig\"\", alla \"St\u00e4dtische Galerie im Lenbachhaus\" di Monaco di Baviera e partecipa alla VIII Biennale di San Paolo del Brasile.\nNel 1966 espone alla \"Kunsthalle\" di Berna e al \"Museum of Contemporary Art\" di Nagaoka.\nNel 1967 partecipa alla biennale internazionale di arti grafiche a Tokyo, espone allo \"Institute of Contemporary Art\" di Boston, al \"Kunsternes Hus\" di Oslo, al \"Mus\u00e9e d'Art et Industrie\" di Saint-\u00c9tienne, al \"Mus\u00e9e de Beaux Artes\" di Bruxelles, nella \"Staditsche Kunsthalle\" di D\u00fcsseldorf, al \"Gemeentemuseum\" di L'Aia, al \"Carnegie Institute\" di Pittsburgh e al \"Mus\u00e9e d'Art Contemporain\" di Montr\u00e9al.\nNel 1968 espone alla \"Kunsthalle\" di Colonia e partecipa a \"Documenta 4\" a Kassel.\nNel 1969 espone al \"Palais des Beaux Art\" di Bruxelles.\nNel 1973 partecipa alla \"X Quadriennale\" di Roma ed espone al \"San Francisco Museum of Art\" di San Francisco.\nDurante gli anni Settanta approfondisce e sviluppa con una coerenza sempre pi\u00f9 estrema i temi che gli sono congeniali allargando il suo interesse dalle strutture ai problemi cromatici, sino alla visualizzazione di processi chimici e fisici. Nel 1975 illustra con 3 cromogrammi il volume di Ruggero Orlando \"Libro d'ore\" pubblicato dalla Nuova Foglio di Macerata.\nNel 1976 ottiene la cattedra all'Accademia di belle arti di Carrara che lascer\u00e0 nel 1981 per andare a dirigere il \"Museo de Arte Moderno Jes\u00fas Soto\" di Ciudad Bol\u00edvar in Venezuela da lui consacrato all'Arte percettiva.\nNel 1964, 1986 e con un ambiente nel 1993 espone alla Biennale di Venezia, seguito nel 1995 con la partecipazione al Fuori Uso di Pescara.\nNegli anni Novanta tiene mostre personali al \"Muzeum Okregove\" di Che\u0142m (1994) e al \"Muzej Suvremene Umjetnosti\" di Zagabria (1997).\nNel 2000 \u00e8 presente alla mostra collettiva \"\"Open Ends\" tenutasi presso il \"Museum of Modern Art\" (MoMA) di New York realizzata per evidenziare quanto accaduto nel mondo dell'Arte dal 1960 fino all'inizio del nuovo millennio attraverso l'esposizione di opere realizzate da artisti che in quell'arco temporale si erano resi protagonisti sullo scenario internazionale.\nNel 2001 gli viene dedicata una mostra monografica di superfici metalliche allo \"St\u00e4dtischens Museum\" Gelsenkirchen e una rassegna al \"Mondriaanhuis\" di Amersfoort.\nTra il 2001 e il 2003 \u00e8 inoltre presente a \"Luce movimento &amp; programmazione\", mostra itinerante nei musei di Ulm, Mannheim, Gelsenkirchen, Kiel, Schwerin e Klagenfurt am W\u00f6rthersee.\nNel 2007 espone al \"Museo Nacional Centro de Arte Reina Sof\u00eda\" di Madrid nella mostra \"Lo[s] Cin\u00e9tico[s]\" e nello stesso anno partecipa all'esposizione \"Optic Nerve\" presso il \"Columbus Museum of Art\" di Columbus, Ohio.\nNel 2012 partecipa alla collettiva \"Ghosts in The Machine\"\" presso il \"New Museum of Contemporary Art\" di New York.\nHa eseguito progetti di architettura e si \u00e8 dedicato con impegno crescente alla cura di testi ed esposizioni riguardanti i protagonisti delle ricerche strutturali e visive a livello internazionale. \u00c8 anche autore di un libro su Josef Albers (1988), ha curato con Giancarlo Pauletto un libro su Michel Seuphor (1987), e ha contribuito con le sue fotografie a un libro di G. Pauletto e M. A. Miller su Richard Anuszkiewicz (1988), un allievo di Josef Albers.\nNel 2013 partecipa alla mostra collettiva \"Dynamo - un si\u00e8cle de lumi\u00e8re et de mouvement dans l'art 1913-2013\", al Grand Palais di Parigi.\nSposato in prime nozze con Angela Maria Brollo ed in seconde nozze con Anna Palange, muore a Milano il 24 febbraio 2018.\nOpere.\nTra le opere le \"superfici a testura vibratile\", realizzate in alluminio, ove la superficie, fresata elettricamente con una precisione determinata da preordinata programmazione, muta continuamente a seconda delle posizioni degli angoli visuali e dell'incidenza luminosa generando immagini sempre diverse, come pure le superfici a testura vibratile circolari chiamate \"Dischi\", realizzate in acciaio o alluminio, ove la vibratilit\u00e0 luminosa si ottiene lavorando manualmente la superficie metallica con un tornio meccanico che tranciandola in forme logiche d\u00e0 moduli per possibili costruzioni di indeterminate superfici che anche in questo caso mutano continuamente a seconda delle posizioni degli angoli visuali e dell'incidenza luminosa.\nAltri lavori sono i rinomati \"rilievi speculari ad elementi curvi\" in acciaio, i \"cerchi virtuali\" costituiti da semicerchi in rame cromato posti su superfici di acciaio speculare secondo varie posizioni e successioni logiche come pure i \"cerchi progressivi\" in acciaio e le \"cromostrutture speculari\" realizzate in alluminio."}
{"id": "1909646", "revid": "135224", "url": "https://it.wikipedia.org/wiki?curid=1909646", "title": "Alfonso Guerra", "text": "Guerra \u00e8 stato particolarmente attivo a Napoli le cui opere possono rappresentarsi come ottimi e validi esempi di eclettismo che spaziano dal neoegizio al neorinascimentale.\nBiografia.\nAlfonso Guerra nacque nel 1845, il padre era lo stimato pittore Camillo Guerra. Proprio il padre introdusse il piccolo Alfonso al disegno e alle belle arti, da giovane s'iscrive all'Istituto di belle arti di Napoli, dove segu\u00ec i corsi di architettura di Errico Alvino, consegu\u00ec la licenza al belle arti nel 1863 e si laure\u00f2 in ingegneria civile in Via Paladino, laureandosi nel 1867. Guerra trascorse anche svariati anni in apprendistato presso gli studi degli ingegneri napoletani Ercole Lauria, Antonio Francesconi e Tommaso Benevento.\nIl suo primo incarico di rilievo era la bonifica del territorio di Fondi, ma fu colpito da malaria e dovette fare ritorno in citt\u00e0, nel 1872 lavora al pi\u00f9 importante dei lavori: quello di redigere insieme ad altri il Piano Regolatore Generale di Napoli, mentre nel 1873 \u00e8 ingegnere capo della societ\u00e0 Giura-Alvino, nel quale collabora alla sistemazione di Piazza Municipio. Nel 1875 e nel 1878 partecipa a concorsi nazionali di calibro come una scuola a Cremona (1875) e l'ossario di Custoza (1878), nel quale arriv\u00f2 terzo.\nNel decennio successivo riceve importanti incarichi lavorativi commissionati da Matteo Schilizzi, un grosso banchiere napoletano di origini livornesi, come la realizzazione nel 1881 del noto Mausoleo Schilizzi in puro stile egizio e concluso dal figlio Camillo dopo svariati anni, e nel 1882 sempre su commissione di Schilizzi progetta le rimesse in Piazza Amedeo, demolite in un periodo successivo. Contemporaneamente fu attivo per i lavori del risanamento per la realizzazione del Rettifilo e in particolare il progetto durato dal 1895 al 1899 del Palazzo della Borsa.\nAgli inizi del secolo viene nominato per tre anni consecutivi, dal 1912 al 1914, come presidente del collegio degli ingegneri e vicepresidente del consiglio dell'ordine degli architetti e degli ingegneri di Napoli.\nInoltre s'interess\u00f2 anche dei problemi ferrioviari, in particolare sulla progettazione della ferrovia Roma-Cassino-Napoli, il cui progetto \u00e8 conservato all'interno del Ministero delle Infrastrutture e dei Trasporti.\nInoltre, il figlio, Camillo Guerra, fu anche un importante ingegnere e architetto partenopeo e attivo in maniera particolare durante il periodo fascista."}
{"id": "1909652", "revid": "889014", "url": "https://it.wikipedia.org/wiki?curid=1909652", "title": "Isola tidale", "text": "Un'isola tidale (dall'inglese \"tide\", \"marea\") o isola di marea (pi\u00f9 corretto in italiano) \u00e8 un'isola collegata al continente (o ad altra isola pi\u00f9 grande) da un tombolo, una banda sabbiosa che periodicamente viene ricoperta dalle acque durante l'alta marea, e come tale viene definito piano mesolitorale. \n\u00c8 una situazione geologica di per s\u00e9 instabile, che si crea proprio per tale natura. Ne deriva che frequentemente tali isole sono utilizzate per costruzioni particolari (fortezze, abbazie). Esempi famosi di isole di marea sono il Mont Saint-Michel e la Penisola di Giens in Francia, il Castello Aragonese di Ischia in Italia, St Michael's Mount e Lindisfarne in Inghilterra e il castello di Modone nel sud della Grecia.\nSono pertanto isole accessibili soltanto nei periodi di bassa marea, tramite il loro tombolo sul quale viene spesso costruito un argine istmico, o diga, per facilitarne l'accesso, diga che viene interamente sommersa dall'alta marea, isolandole cos\u00ec del tutto."}
{"id": "1909655", "revid": "599013", "url": "https://it.wikipedia.org/wiki?curid=1909655", "title": "Aleksandar \u017divkovi\u0107 (calciatore 1977)", "text": ""}
{"id": "1909659", "revid": "709406", "url": "https://it.wikipedia.org/wiki?curid=1909659", "title": "Costabile Carducci", "text": "Biografia.\nNato a Capaccio, nell'attuale via Sant'Agostino (detta anche via del Rosario), da Antonio e Giuseppina Verduzio, poco si sa della sua vita prima dell'attivit\u00e0 politica. Carducci, da giovanissimo, dimostr\u00f2 la sua posizione antiborbonica e dovette misurare le sue ambizioni sociali e politiche nel clima statico di un territorio comunale dominato dal convergente potere delle famiglie dominanti, i Bellelli e i De Marco, le quali, secondo la definizione di Leopoldo Cassese, \u00abstrette da parentela e da vincoli di interesse, dominavano la vita comunale e non consentivano che altri potessero pretendere di gareggiare con loro\u00bb.\nIntraprese a Napoli gli studi universitari in legge ma non consegu\u00ec la laurea. Fu impiegato dell'ufficio registro prima a Capaccio e poi a Vallo della Lucania. Fu conciliatore ad AltavillaSilentina, gest\u00ec la scafa sul Sele dei principi Doria, appalt\u00f2 i servizi postali della provincia di Salerno, fu proprietario di una taverna a Paestum e gest\u00ec l'hotel Europa a Salerno. \nNel 1848, abbracciate le idee carbonare, capeggi\u00f2 i moti nel Cilento. Ottenuta la Costituzione, Carducci rivest\u00ec il ruolo di colonnello comandante nella \"guardia nazionale\" di Salerno. Ma quando la monarchia borbonica, prendendo spunto da una sommossa del 15 maggio, sciolse il parlamento, Carducci fu costretto a fuggire prima a Roma e poi in Sicilia.\nIl 14 giugno dello stesso anno, insieme a Ferdinando Petruccelli della Gattina ed altri rivoluzionari, tent\u00f2 di organizzare delle sommosse in Calabria, ma l'esercito borbonico represse ogni manifestazione, e Carducci tent\u00f2 di riparare nel Cilento. Durante il tragitto fu costretto da una tempesta a sostare a Maratea, e, il 4 luglio, approd\u00f2 sulla \"spiaggia del Porticello\" (presso Acquafredda). L\u00ec fu raggiunto dal sacerdote Vincenzo Peluso di Sapri, uomo fidato dei Borboni, che, fingendo di essere loro alleato, uccise molti dei suoi compagni e lo fece prigioniero. Successivamente, nello stesso giorno, dopo essere stato esposto al pubblico ludibrio, Carducci fu portato nella pineta di Acquafredda e l\u00ec fu ucciso con un colpo di pistola in pieno viso.\nPeluso torn\u00f2 a Sapri portando come trofeo la sciabola ed il cappello di Carducci, col risultato di venire accolto come trionfatore dai Borboni. Il cadavere del patriota, nel frattempo, venne gettato dai suoi aguzzini dall'alto di un dirupo, e ritrovato dopo qualche giorno da una pastorella. Un prete misericordioso, Daniele Faraco, lo compose e lo seppell\u00ec nella piccola chiesa di Maria Santissima Immacolata ad Acquafredda, al cui esterno una lapide lo ricorda tuttora."}
{"id": "1909662", "revid": "1776051", "url": "https://it.wikipedia.org/wiki?curid=1909662", "title": "Celestial (Isis)", "text": "Celestial \u00e8 l'album di debutto del gruppo post-rock/sludge metal statunitense Isis, pubblicato il 3 aprile 2000 presso la Escape Artist e la Hydrahead Records, etichetta di Aaron Turner, frontman della band."}
{"id": "1909664", "revid": "767487", "url": "https://it.wikipedia.org/wiki?curid=1909664", "title": "KC Accidental", "text": "I KC Accidental sono un gruppo rock canadese. I membri fondatori sono Kevin Drew e Charles Spearin (quest'ultimo gi\u00e0 membro dei Do Make Say Think), dai cui nomi sono tratte le due lettere iniziali della denominazione della band.\nStoria.\nIl progetto dei KC Accidental prende avvio alla fine del 1997 con alcune canzoni registrate artigianalmente. Fino ad oggi la band ha pubblicato due album per lo pi\u00f9 strumentali: \"Captured Anthems for an Empty Bathtub\" e \"Anthems for the Could've Bin Pills\".\nI KC Accidental sono inoltre membri della formazione base dei Broken Social Scene.\nScioglimento.\nI KC Accidental si sono implicitamente sciolti nel 2000 dopo il loro secondo album. Da quel momento in poi Kevin Drew e Charles Spearin, come del resto tutte le persone che hanno partecipato alla produzione artistica dell'album \"Anthems for the Could've Bin Pills\", si sono dedicati a tempo pieno alla causa dei Broken Social Scene."}
{"id": "1909668", "revid": "767487", "url": "https://it.wikipedia.org/wiki?curid=1909668", "title": "Equitazione ai Giochi della XXIX Olimpiade", "text": "Eventi.\nAlle Olimpiadi 2008 si sono disputate sei prove in tre diverse discipline equestri.\nCalendario.\nLe gare di Equitazione si erano tenute dal 9 al 21 agosto."}
{"id": "1909670", "revid": "287204", "url": "https://it.wikipedia.org/wiki?curid=1909670", "title": "Aleksandar Zivkovic", "text": ""}
{"id": "1909671", "revid": "117550069", "url": "https://it.wikipedia.org/wiki?curid=1909671", "title": "Renault RE30B", "text": "La Renault RE30B \u00e8 una monoposto di Formula 1 che ha gareggiato nel mondiale del 1982. Guidata da Alain Prost ed Ren\u00e9 Arnoux riusc\u00ec a vincere 4 gran premi. La vettura era un aggiornamento del precedente modello RE30 progettato da Michel T\u00e8tu in funzione delle nuove regole per il 1982 (reintroduzione delle minigonne ed abbassamento del peso minimo a 580\u00a0kg); era spinta dal potente turbo Renault, munito di 6 cilindri di 1500\u00a0cm\u00b3 e sovralimentato da due turbine; il telaio era una monoscocca in lega di alluminio. Gli pneumatici erano i francesi Michelin.\nLa stagione.\nAl suo debutto al Gran Premio del Sud Africa si rivel\u00f2 subito molto competitiva e si aggiudic\u00f2 la vittoria con Alain Prost. La gara in Brasile fu il bis a tavolino grazie alle squalifiche per vetture sottopeso di Piquet e Rosberg. Poi cominciarono una serie di ritiri, sempre dovuti alla fragilit\u00e0 delle turbine ed a qualche errore dei suoi piloti. Al Gran Premio di Francia c'\u00e8 il ritorno alla vittoria con Arnoux primo e Prost secondo. In Italia a Monza c'\u00e8 la quarta vittoria stagionale, sempre con Arnoux. Nel corso della stagione si contano anche 10 pole position. A fine campionato sar\u00e0 terza nella coppa costruttori con 62 punti, mentre Prost agguanter\u00e0 il quarto posto nel mondiale piloti con 34 punti.\nRisultati sportivi.\n(*) Indica quei piloti che non hanno terminato la gara ma sono ugualmente classificati avendo coperto, come previsto dal regolamento, almeno il 90% della distanza totale."}
{"id": "1909677", "revid": "110157", "url": "https://it.wikipedia.org/wiki?curid=1909677", "title": "F.I.N.E.", "text": "F.I.N.E. \u00e8 una canzone degli Aerosmith. Il brano \u00e8 stato scritto dal cantante Steven Tyler, dal chitarrista Joe Perry e dal collaboratore esterno Desmond Child. Il titolo della canzone \u00e8 l'acronimo di \"Fucked Up, Insecure, Neurotic, and Emotional\", come indicato nelle note di copertina dell'album, \u00e8 gioca sul termine \"Fine\" che in lingua originale sta a indicare qualcosa di \"piacevole\". \u00c8 la seconda traccia del decimo album in studio del gruppo, \"Pump\". \u00c8 stata pubblicata come singolo promozionale per le radio rock nel 1989, raggiungendo la posizione numero 14 della Mainstream Rock Songs.\nStruttura.\n\"F.I.N.E.\" \u00e8 una canzone molto ottimista, simile a quella che la precede nell'album (\"Young Lust\"), sia nei testi che musicalmente. Il testo della canzone \u00e8 molto volgare e si focalizza su una giovane ragazza lasciva, e i versi presentano la frase \"I'm Ready\" (\"Sono pronto\") dopo ogni riga, suggerendo una eccitazione sessuale, o di essere \"pronto\" per il sesso. Nella canzone sono diffusi molti tongue-in-cheek, tra cui \"she's got the Cracker Jack, now all I want's the prize\" (\"lei ha avuto il Jack Cracker, ora tutto quello che voglio \u00e8 il premio\"), \"I got the right key baby, but the wrong keyhole\" (\"piccola ho avuto la chiave giusta, ma il buco della serratura sbagliato\"), \"I shove my tongue right between your cheeks\" (\"Spingo la mia lingua dritta in mezzo alle tue guance\"), e altri. Il coro presenta una ripetizione della parola \"Alright\" (\"Va bene\"), e viene fatto anche un riferimento ironico a Tipper Gore, colei che in quel periodo stava guidando la campagna di censura PMRC.\nL'unica menzione del termine \"F.I.N.E.\" \u00e8 nel primo verso \"my brand new baby looks so F-I-N-E fine\" (\"la mia bambina nuova di zecca sembra cos\u00ec bella\") e alla fine del brano, quando Tyler canta \"everything about you is so F-I-N-E fine\" (tutto ci\u00f2 che ti riguarda \u00e8 cos\u00ec bello\"). Pi\u00f9 tardi nell'album \"Pump\", nella canzone \"What It Takes\", \u00e8 presente un verso \"girl, before I met you I was F-I-N-E fine\" (\"ragazza, prima di incontrarti stavo bene\"). \"F.I.N.E.\" \u00e8 stato uno dei potenziali titoli che la band voleva dare all'album, alla fine intitolato \"Pump\". Se si guardano da vicino i furgoni presenti nella copertina di \"Pump\", si nota come la scritta \"F.I.N.E.\" sia riportata nei loro sportelli.\nSignificato dell'acronimo.\nNelle note di copertina dell'album, \u00e8 riportato che F.I.N.E. sta per \"Fucked up, Insecure, Neurotic and Emotional.\"\nSi tratta di una probabile associazione ai programmi di riabilitazione come A.A. e N.A., che usano frasi simili per descrivere la sensazione che si ha quando la propria vita \u00e8 fuori controllo.\nL'acronimo viene inoltre discusso nei film \"The Italian Job\" e \"Scream 2\".\nAnche la figlia di Steve, l'attrice Liv Tyler, fa riferimento all'acronimo alla fine del film \"Super - Attento crimine!!!\" (titolo originale: \"Super\"), del 2012. Durante la scena in cui partecipa a una sessione di gruppo di riabilitazione, nella versione in lingua originale si sente lei che esclama \"fucked up, insecure, neurotic, and emotional.\"\nNella cultura di massa.\nLa canzone fa parte dell'attrazione Rock 'n' Roller Coaster Starring Aerosmith presente presso i parchi a tema Walt Disney World Resort e Disneyland Paris."}
{"id": "1909678", "revid": "1305772", "url": "https://it.wikipedia.org/wiki?curid=1909678", "title": "Ossian (disambigua)", "text": ""}
{"id": "1909679", "revid": "767487", "url": "https://it.wikipedia.org/wiki?curid=1909679", "title": "Osservatorio di Frasso Sabino", "text": "L'osservatorio di Frasso Sabino, dedicato a Virginio Cesarini, \u00e8 situato nell'omonimo comune in provincia di Rieti a 465 m s.l.m. Il suo codice \"MPC\" \u00e8 157 Frasso Sabino.\nL'osservatorio \u00e8 situato in un vecchio mulino del Settecento ristrutturato: \u00e8 stato inaugurato il 25 novembre 1995. L'osservatorio porta il nome di Virginio Cesarini, nobile sabino e insigne studioso che partecip\u00f2 alla fondazione dell'Accademia dei Lincei.\nNel complesso dell'osservatorio si trovano una mostra astronomica permanente, un planetario e un telescopio Cassegrain con specchio principale di 368,3\u00a0mm (14,5 pollici) F/12.\nL'osservatorio \u00e8 accreditato dal Minor Planet Center per la scoperta di due asteroidi effettuate tra il 2000 e il 2010."}
{"id": "1909683", "revid": "599013", "url": "https://it.wikipedia.org/wiki?curid=1909683", "title": "J\u00fanior Izaguirre", "text": ""}
{"id": "1909685", "revid": "293230", "url": "https://it.wikipedia.org/wiki?curid=1909685", "title": "F.I.N.E.*", "text": ""}
{"id": "1909686", "revid": "287204", "url": "https://it.wikipedia.org/wiki?curid=1909686", "title": "Campionato mondiale Supermoto 2005", "text": "La stagione 2005 del Campionato mondiale Supermoto ha incoronato nella categoria S1 il belga Gerald Delepine su Husqvarna e nella categoria S2 il francese Boris Chambon su KTM dopo molti anni di attivit\u00e0 nella Supermoto. I titoli costruttori S1 e S2 finiscono rispettivamente a KTM e Husqvarna.\nNel 2005 viene introdotta una nuova formula di gara che verr\u00e0 poi mantenuta per tutte le successive stagioni: per ogni GP vengono disputate due manche (25 punti ciascuna al primo classificato) delle quali la seconda \u00e8 la discriminante in caso di pari punti. Con questa formula di gara il punteggio massimo ottenibile in un GP \u00e8 di 50 punti.\nS1.\nNel 2005 la classe S1 era caratterizzata da cilindrate variabili da superiore a 450 cm\u00b3 a un massimo di 750, 2t e 4t.\nS2.\nNel 2006 la classe S2 era caratterizzata dalla cilindrata limite 450 cm\u00b3 4t o 250 cm\u00b3 2t."}
{"id": "1909687", "revid": "109303365", "url": "https://it.wikipedia.org/wiki?curid=1909687", "title": "Banca di Roma", "text": ""}
{"id": "1909689", "revid": "287204", "url": "https://it.wikipedia.org/wiki?curid=1909689", "title": "Sakura Wars", "text": " \u00e8 un franchising giapponese ideato dalla Red Entertainment e della SEGA di cui fanno parte una serie di videogiochi, che hanno ispirato diversi anime, manga ed altro merchandising. Sakura Wars \u00e8 stato ideato da \u014cji Hiroi, che si \u00e8 avvalso del character design del mangaka K\u014dsuke Fujishima. La serie \u00e8 cominciata nel 1996 nella forma di un videogioco per Sega Saturn, che univa gli elementi dei videogiochi di strategia militare a quelli dei simulatori di appuntamenti.\nLa storia principale della serie si ispira allo Shochiku Kagekidan, ed \u00e8 ambientata in una versione degli anni venti a Tokyo. La storia segue le avventure di una task force femminile, conosciuta con il nome di \"Flower Division\" all'interno dell'esercito giapponese. Il gruppo \u00e8 guidato da Ichir\u014d \u014cgami, un ufficiale appena arruolato, che ha la particolarit\u00e0 di avere un altissimo livello di potere spirituale grazie al quale \u00e8 possibile pilotare dei potenti mezzi di combattimento, gli unici in grado di poter sconfiggere le forze del male. Nelle serie successive l'ambientazione si sposter\u00e0 anche a Parigi e New York.\nBench\u00e9 i videogiochi di \"Sakura Wars\" non siano mai stati esportati al di fuori del Giappone, le varie serie televisive, gli OAV ed i film hanno trovato ampia distribuzione nel resto del mondo. In Italia la Eagle Pictures ha adattato il lungometraggio \"Sakura Wars - Il film\", mentre la Legocart ha pubblicato in una serie di DVD la serie televisiva del 2000.\nTrama.\nLa storia di \"Sakura Wars\" si svolge in un'immaginaria era Taisho. Bench\u00e9 la storia della serie \u00e8 simile a quella reale, una cruciale differenza \u00e8 rappresentata dalla tecnologia. Infatti molte delle comodit\u00e0 che si sarebbero sviluppate solo nell'era moderna qui sono gi\u00e0 presenti nei primi anni del Novecento, soprattutto per ci\u00f2 che riguarda l'utilizzo del vapore.\nNel 1918 accadde ci\u00f2 che venne chiamata la \"guerra di K\u014dma\", una battaglia combattuta dall'esercito giapponese contro un enorme demone comparso a Nihonbashi. Il demone fu sigillato, ma il prezzo da pagare fu molto alto. Per evitare il ripetersi di un incidente simile, fu formato un apposito corpo per la difesa di Tokyo dalle forze del male. Tale corpo fu dotato di un particolare tipo di armature mosse in parte dalla potenza del vapore ed in parte della forza psichica del soggetto che avrebbe dovuto indossare l'armatura. Tuttavia gli unici in possesso di una tale forza si rivelarono essere un gruppo di giovani donne.\nIl gruppo di ragazze selezionate, chiamate \"Flower Division\", celarono la propria identit\u00e0 sotto la copertura di una compagnia teatrale chiamata . In seguito altri paesi imitarono l'iniziativa giapponese, e corpi simili alla \"Flower Division\" nacquero a Parigi e New York.\nEsibizioni dal vivo.\nDal 1997 in poi, le doppiatrici della serie si sono esibite, nei panni dei personaggi doppiati, in una serie di musical ed esibizioni dal vivo. Dal 2001 al 2006, il gruppo chiamato \"Teikoku Kagekidan\" (\"Forze d'assalto imperiali\") hanno tenuto due concerti principali ogni anno, uno invernale ( il \"New Year's Show\") ed un altro estivo (il \"Summer Kay\u014d Show\"), oltre ad altri mini concerti in cui si esibiva uno o pi\u00f9 personaggi della serie. Nell'agosto del 2006, il gruppo \"Teikoku Kagekidan\" si \u00e8 esibito per l'ultima volta. Bench\u00e9 altre esibizioni dal vivo siano continuate anche in seguito, non sono pi\u00f9 basate sul gruppo \"Teikoku Kagekidan\"."}
{"id": "1909692", "revid": "767487", "url": "https://it.wikipedia.org/wiki?curid=1909692", "title": "Ossian (gruppo musicale ungherese)", "text": "Gli Ossian sono un gruppo Heavy metal ungherese, fondato dal bassista Endre Paksi, che ha suonato nei Pokolg\u00e9p. sono, insieme a questi ultimi citati, tra i gruppi ungheresi pi\u00f9 influenti dell'Ungheria"}
{"id": "1909696", "revid": "1305772", "url": "https://it.wikipedia.org/wiki?curid=1909696", "title": "Gori (Georgia)", "text": "Gori (in georgiano: \u10d2\u10dd\u10e0\u10d8), \u00e8 una citt\u00e0 della Georgia, capoluogo della regione (\"Mkhare\") di Shida Kartli, regione confinante con la Federazione russa e comprendente anche la gran parte del territorio conteso dell'Ossezia del Sud. La citt\u00e0 \u00e8 controllata dal governo della Georgia ed \u00e8 il capoluogo della municipalit\u00e0 di Gori.\nGeografia.\nGori si trova a poca distanza dalla zona interessata dal conflitto fra georgiani ed osseti del sud ed \u00e8 collegata con Tskhinvali, capitale dell'Ossezia del Sud, attraverso una linea ferroviaria in disuso dall'inizio degli anni novanta. A partire dal 2000 la Georgia ha potenziato le infrastrutture militari nella citt\u00e0 e nei dintorni: l'Ospedale Centrale Militare \u00e8 stato trasferito da Tbilisi a Gori, mentre nel 2008 \u00e8 stata inaugurata nella citt\u00e0 la seconda base militare della Georgia conforme agli standard della NATO.\nStoria.\nBench\u00e9 Gori ed il suo territorio ospitino numerosi punti di interesse culturale e storico, al di fuori della Georgia la citt\u00e0 \u00e8 nota principalmente per aver dato i natali a Josif Stalin, mentre la sua importanza nella storia georgiana sta soprattutto nella fortezza medievale, la \"Goris-Tsikhe\", edificata su una collina che domina la citt\u00e0. Su un'altra collina si trova la chiesa del XVIII secolo di S.Giorgio, detta \"Gorijvari\", meta anche di pellegrinaggi.\nNel centro di Gori si trova il Museo \"Iosif Stalin\", all'interno del quale sar\u00e0 collocata la statua del capo supremo sovietico rimossa dalla piazza del municipio della citt\u00e0 nella notte fra il 24 e il 25 giugno 2010. Il monumento, uno dei pochi sopravvissuti nell'ex Unione Sovietica al programma di destalinizzazione intrapreso da Nikita Chru\u0161\u010d\u0451v, \u00e8 rimasto al suo posto anche dopo l'indipendenza della Georgia, fino alla decisione di destinarlo al cortile del locale museo dedicato a Stalin. La statua sar\u00e0 sostituita da un monumento dedicato alle vittime georgiane della guerra contro la Russia, combattuta nell'agosto 2008.\nIl Museo Josif Stalin.\nSicuramente l'attrazione pi\u00f9 nota della citt\u00e0 di Gori, il Museo Josif Stalin sorge in un parco situato al centro dell'omonimo viale. Il palazzo neoclassico che ospita il museo fu costruito negli anni cinquanta e raccoglie numerose foto della vita del leader sovietico, articoli di giornale, oggetti a lui appartenuti e regalati da capi di stato o da semplici ammiratori. L'interno del museo \u00e8 disposto su due piani ed un servizio di guide permette l'attenta visita. All'esterno del museo ci sono altre due curiose attrazioni come la casa natale di Stalin dove ha vissuto i primi quattro anni della sua vita e il lussuoso vagone ferroviario con il quale si rec\u00f2 alla conferenza di Teheran ed a quella di Jalta. Tuttora il museo riveste molta importanza non solo come testimonianza storica sulla vita di Stalin, ma anche come resoconto di un lungo periodo di storia sovietica.\nSport.\nCalcio.\nLa squadra principale della citt\u00e0 \u00e8 il FC Dila Gori."}
{"id": "1909698", "revid": "57342", "url": "https://it.wikipedia.org/wiki?curid=1909698", "title": "Paolo Calabresi", "text": "Biografia.\nDopo la maturit\u00e0 classica, ha frequentato la Facolt\u00e0 di Giurisprudenza prima di dedicarsi alla recitazione frequentando la scuola del Piccolo Teatro di Milano, diretta da Giorgio Strehler, con il quale ha lavorato in diversi spettacoli.\nOltre alle produzioni teatrali, ha preso parte a fiction televisive come \"Nati ieri\", \"R.I.S. - Delitti imperfetti\", \"Distretto di Polizia\", \"La squadra\" e ai film tv \"Don Bosco\", \"Padre Pio\" e \"Maigret\". Interprete di svariati spot pubblicitari, dal 2007 \u00e8 lo scorbutico elettricista Augusto Biascica nella \"fuoriserie italiana\" \"Boris\". Come attore ha preso parte alla trilogia dei film \"Smetto quando voglio\" come uno dei personaggi principali, e alla serie TV \"L'ispettore Coliandro 7\", dove nel quarto episodio recita il ruolo di un malavitoso caporale del lavoro agricolo.\nNel 2008 ha condotto il programma televisivo \"Italian Job\", su LA7, nel quale si \u00e8 calato nei panni di numerosi personaggi famosi: nello stesso anno \u00e8 entrato allo stadio Santiago Bernabeu di Madrid travestito da Nicolas Cage, riuscendo cos\u00ec ad assistere gratis alla partita Real Madrid-Roma, sua squadra del cuore. Anche nel 2000 era stato protagonista di uno scherzo simile: infatti venne accolto allo Stadio San Siro dalla dirigenza del Milan che abbocc\u00f2 al suo travestimento da Nicolas Cage. Anche in questo caso Calabresi riusc\u00ec ad assistere alla partita Milan-Roma, venendo tra l'altro inquadrato molte volte a fianco di Adriano Galliani.\nDal 2008 diventa una \"iena\" ufficiale de \"Le Iene\" su Italia 1; nei suoi servizi \u00e8 solito travestirsi. Dal 2016 affianca Nadia Toffa, Matteo Viviani, Andrea Agresti e Giulio Golia alla conduzione del programma televisivo di Italia 1 nella puntata infrasettimanale. Dal 16 ottobre 2016 affianca gli stessi colleghi nella puntata domenicale.\nVita privata.\n\u00c8 sposato dal 1994 con la consulente artistica Fiamma Consorti e ha quattro figli: Arturo (calciatore professionista), Anna, Agostino e Aurora."}
{"id": "1909702", "revid": "287204", "url": "https://it.wikipedia.org/wiki?curid=1909702", "title": "Ambala", "text": " \nAmbala \u00e8 una citt\u00e0 dell'India di 139.222 abitanti, capoluogo del distretto di Ambala e della divisione di Ambala, nello stato federato dell'Haryana. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 30\u00b0 22' 42 N e 76\u00b0 46' 51 E e ha un'altitudine di 263 . Non lontano dalla citt\u00e0 c'\u00e8 la base aerea dell'Indian Air Force.\nSociet\u00e0.\nAl censimento del 2001 la popolazione di Ambala assommava a 139.222 persone, delle quali 73.956 maschi e 65.266 femmine. I bambini di et\u00e0 inferiore o uguale ai sei anni assommavano a 14.842, dei quali 8.314 maschi e 6.528 femmine. Infine, coloro che erano in grado di saper almeno leggere e scrivere erano 105.990, dei quali 58.191 maschi e 47.799 femmine."}
{"id": "1909704", "revid": "767487", "url": "https://it.wikipedia.org/wiki?curid=1909704", "title": "Calcestruzzo ad alta resistenza", "text": "I calcestruzzi ad alta resistenza meccanica o AR o HSC (High Strength Concrete) sono materiali caratterizzati da una resistenza meccanica a compressione superiore a quella dei calcestruzzi ordinari o NR o NSC (Normal Strength Concrete).\nDescrizione.\nSecondo quando stabilito dal CIB -FEB: (\"High Strength Concrete. State of the Report\") appartengono alla categoria dei calcestruzzi HSC quei materiali la cui resistenza caratteristica a compressione risulti superiore a quella massima ammessa dai regolamenti nazionali vigenti in ciascun paese.\nPoich\u00e9 la normativa italiana non consente di assumere nei calcoli statici valori della resistenza caratteristica su cubi superiori a 55\u00a0N/mm2, automaticamente il limite inferiore di resistenza meccanica dei materiali HSC \u00e8 individuabile in 60\u00a0N/mm2.\nLe linee guida sul calcestruzzo strutturale a cura del Servizio Tecnico Centrale della Presidenza del Consiglio Superiore dei LL.PP., definisce calcestruzzi ad alta resistenza quei calcestruzzi con Rck variabile tra 85 e 115\u00a0N/mm2, mentre le Linee Guida sui calcestruzzi strutturali ad alta resistenza, a cura sempre del summenzionato Servizio Tecnico Centrale, definiscono i calcestruzzi AR quelli aventi una resistenza cubica &gt; 75 e \u2265 115\u00a0N/mm2 e un rapporto a/c minore di 0,35.\nFino a qualche decennio fa i calcestruzzi HSC costituivano esclusivamente argomento di ricerca.\nCon lo sviluppo della tecnologia di questi materiali, si \u00e8 avuto anche un rapido incremento nelle applicazioni strutturali dei calcestruzzi HSC.\nAttualmente, \u00e8 facile la produzione dei calcestruzzi con resistenze a compressione prossime ai 100\u00a0N/mm2.\nTale facilit\u00e0 di produzione \u00e8 dovuta sostanzialmente a:\nPropriet\u00e0 fisiche ed elasto-meccaniche.\nLe normative vigenti in ogni paese relative al progetto delle strutture in c.a.o. e c.a.p. generalmente si basano su prove sperimentali ed esperienze condotte quasi esclusivamente su calcestruzzi con resistenza a compressione inferiore a 40 - 50 N/mm2.\nPertanto le correlazioni che consentono di determinare le caratteristiche fondamentali del calcestruzzo, quali il comportamento sforzo- deformazione, la resistenza a trazione, il modulo elastico, ecc., non sono direttamente estendibili ai calcestruzzi con resistenza maggiore ai 60\u00a0N/mm2.\nSecondo le linee guida sui calcestruzzi strutturali AR l'impiego di questi materiali \u00e8 ammesso previo esame e valutazione da parte del Consiglio Superiore dei LL.PP. al quale dovr\u00e0 essere presentata la documentazione di progetto (si veda il p.to 2 delle suddette linee guida)\nComportamento sforzo-deformazione in compressione.\nL'esame dei diagrammi sforzo-deformazione a compressione di calcestruzzi HSC comparati con calcestruzzi tradizionali evidenzia quanto segue:\nTale comportamento \u00e8 da imputare al miglioramento della qualit\u00e0 del materiale all'interfaccia pasta cementizia-aggregato (diminuzione del \"bleeding\") grazie alla presenza del fumo di silice.\nNei calcestruzzi ordinari le microfessure all'interfaccia pasta-aggregato, causa dell'incurvamento del ramo ascendente, si iniziano a manifestare quando lo sforzo raggiunge il 65% della resistenza a compressione, mentre nei calcestruzzi ad alta resistenza tale fenomeno si innesca quando lo sforzo raggiunge l'80% della resistenza a compressione.\nModulo di Young - coefficiente di Poisson e resistenza a trazione.\nNumerose indagini sperimentali hanno evidenziato che il modulo di elasticit\u00e0, il coefficiente di Poisson e la resistenza a trazione variano di poco al crescere della resistenza meccanica a compressione\nRitiro.\nI dati disponibili hanno evidenziato che i calcestruzzi HSC sono caratterizzati da una maggiore velocit\u00e0 di contrazione nella fase immediatamente successiva all'esposizione all'atmosfera insatura di vapore, rispetto ai materiali NSC.\nA lungo termine non si registrano sostanziali differenze nel valore di ritiro tra le due tipologie di calcestruzzo.\nCreeper.\nI dati sperimentali indicano che la deformazione viscosa di calcestruzzi ad alta resistenza \u00e8 sostanzialmente inferiore rispetto a quello di un calcestruzzo ordinario.\nApplicazioni Strutturali.\nI calcestruzzi ad alta resistenza, sono stati largamente utilizzati \nnella realizzazione delle piattaforme offshore dei mari del Nord e di ponti di grande luce, come il ponte \"Storebelt\" in Danimarca e il ponte \"Perthuiset\" in Francia, dove per le eccezionali sollecitazioni meccaniche ed ambientali era impossibile impiegare calcestruzzi NSC.\nAltre applicazioni del calcestruzzo ad alta resistenza riguardano la costruzione dell'edificio della \"Grande Arche de la Defense\" a Parigi, le \"Two Union Square e Pacific First Center\" di Seattle e pi\u00f9 recentemente per il Ponte della Musica a Roma.\nI calcestruzzi HSC sono stati utilizzati anche nel settore dei contenitori per reattori nucleari e nella realizzazione di grandi tunnel sottomarini quali ad esempio quelli costruiti al di sotto del Canale della Manica per collegare Francia e Inghilterra."}
{"id": "1909705", "revid": "110157", "url": "https://it.wikipedia.org/wiki?curid=1909705", "title": "Charabali", "text": "Charabali (anche \"Harabali\") \u00e8 una citt\u00e0 della Russia europea meridionale (oblast' di Astrachan'), situata sulla riva sinistra del fiume \"Achtuba\" (ramo deltizio del Volga), 142 chilometri a nordovest del capoluogo Astrachan'; \u00e8 il capoluogo amministrativo del distretto omonimo.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1909707", "revid": "287204", "url": "https://it.wikipedia.org/wiki?curid=1909707", "title": "Gurgaon", "text": "Gurgaon \u00e8 una citt\u00e0 dell'India di 173.542 abitanti, capoluogo del distretto di Gurgaon e della divisione di Gurgaon, nello stato federato dell'Haryana. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 28\u00b0 28' 0 N e 77\u00b0 1' 60 E e ha un'altitudine di 219 .\nSociet\u00e0.\nEvoluzione demografica.\nAl censimento del 2001 la popolazione di Gurgaon assommava a 173.542 persone, delle quali 92.985 maschi e 80.557 femmine. I bambini di et\u00e0 inferiore o uguale ai sei anni assommavano a 22.020, dei quali 12.303 maschi e 9.717 femmine. Infine, coloro che erano in grado di saper almeno leggere e scrivere erano 133.651, dei quali 75.143 maschi e 58.508 femmine."}
{"id": "1909708", "revid": "80339", "url": "https://it.wikipedia.org/wiki?curid=1909708", "title": "Harabali", "text": ""}
{"id": "1909709", "revid": "80339", "url": "https://it.wikipedia.org/wiki?curid=1909709", "title": "Kharabali", "text": ""}
{"id": "1909712", "revid": "827882", "url": "https://it.wikipedia.org/wiki?curid=1909712", "title": "Hisar", "text": "Hisar (o Hissar) \u00e8 una citt\u00e0 dell'India di 256.810 abitanti, capoluogo del distretto di Hisar e della divisione di Hisar, nello stato federato dell'Haryana. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 29\u00b0 10' 0 N e 75\u00b0 43' 0 E e ha un'altitudine di 211 .\nSociet\u00e0.\nEvoluzione demografica.\nAl censimento del 2001 la popolazione di Hisar assommava a 256.810 persone, delle quali 140.240 maschi e 116.570 femmine. I bambini di et\u00e0 inferiore o uguale ai sei anni assommavano a 33.222, dei quali 18.366 maschi e 14.856 femmine. Infine, coloro che erano in grado di saper almeno leggere e scrivere erano 181.812, dei quali 107.220 maschi e 74.592 femmine."}
{"id": "1909714", "revid": "124645251", "url": "https://it.wikipedia.org/wiki?curid=1909714", "title": "Thunder Road (brano musicale)", "text": "Thunder Road \u00e8 una canzone rock scritta da Bruce Springsteen e uscita nel 1975 come prima traccia dell'album \"Born to Run\".\nEvoluzione.\nUna prima versione della canzone, intitolata \"Wings for Wheels\" (frase usata all'interno della canzone), era stata eseguita al The Main Point di Bryn Mawr il 5 febbraio 1975. La versione originale inoltre chiamava la ragazza con il nome di \"Christine\", \"Christina\" o \"Angelina\" invece di \"Mary\" (com'\u00e8 nella versione definitiva).\nAccoglienza.\nNel 2004 si \u00e8 classificata prima nella lista delle \"885 migliori canzoni di tutti i tempi\" della WXPN (la stazione radio dell'Universit\u00e0 della Pennsylvania), mentre la rivista \"Rolling Stone\" l'ha classificata 86\u00aa nella sua lista delle 500 migliori canzoni di tutti i tempi. La canzone \u00e8 stata anche pubblicata come singolo nel 1985 in Austria."}
{"id": "1909715", "revid": "287204", "url": "https://it.wikipedia.org/wiki?curid=1909715", "title": "Rohtak", "text": "Rohtak \u00e8 una citt\u00e0 dell'India di abitanti, capoluogo del distretto di Rohtak e della divisione di Rohtak, nello stato federato dell'Haryana. In base al numero di abitanti la citt\u00e0 rientra nella classe I (da persone in su).\nGeografia fisica.\nLa citt\u00e0 \u00e8 situata a 28\u00b0 53' 60 N e 76\u00b0 34' 0 E e ha un'altitudine di \nSociet\u00e0.\nEvoluzione demografica.\nAl censimento del 2001 la popolazione di Rohtak assommava a persone, delle quali maschi e femmine. I bambini di et\u00e0 inferiore o uguale ai sei anni assommavano a , dei quali maschi e femmine. Infine, coloro che erano in grado di saper almeno leggere e scrivere erano , dei quali maschi e femmine."}
{"id": "1909716", "revid": "767487", "url": "https://it.wikipedia.org/wiki?curid=1909716", "title": "Siesta (film)", "text": "Siesta \u00e8 un film del 1987, opera prima della regista Mary Lambert, basato sul romanzo thriller del 1979 \"Siesta di sangue\", scritto da Patrice Chaplin. Il film \u00e8 stato candidato agli Independent Spirit Award per il miglior film d'esordio.\nTrama.\nIl film \u00e8 incentrato sulla misteriosa vicenda di una giovane e bella donna di nome Claire, risvegliatasi nei pressi dell'aeroporto di Madrid, priva di memoria e piena di tagli ed ematomi. Claire vagher\u00e0 per la citt\u00e0 alla ricerca della sua identit\u00e0 incontrando una serie di personaggi che l'aiuteranno a scoprire una realt\u00e0 sconvolgente."}
{"id": "1909718", "revid": "1873126", "url": "https://it.wikipedia.org/wiki?curid=1909718", "title": "Xu Yuan", "text": "\u00c8 stata convocata dalla nazionale cinese per le olimpiadi di Pechino 2008."}
{"id": "1909721", "revid": "125304555", "url": "https://it.wikipedia.org/wiki?curid=1909721", "title": "Virtus Volley Fano", "text": "La Virtus Volley Fano \u00e8 una societ\u00e0 pallavolistica maschile di Fano, in provincia di Pesaro e Urbino.\nStoria della societ\u00e0.\nNata nel 1964 fondata da Giorgio Tonelli e iscritta alla FIPAV nel 1972, la squadra marchigiana inizi\u00f2 a prendere parte a tornei dilettantistici. A partire dalla fine degli anni settanta ottenne risultati importanti con il settore giovanile, vincendo cinque scudetti Under-15 tra il 1979 e il 1992 e un titolo Under-18 (1988). Nelle giovanili della Virtus Volley milit\u00f2 il nazionale Paolo Tofoli.\nNel 1984 approd\u00f2 in Serie B; alla divisione della categoria, la Virtus fu iscritta alla B2. Fu con l'importante contributo dell'allenatore Angelo Lorenzetti che, tra il 1988 e il 1991, con due promozioni in tre stagioni, la squadra bianco-rossa, sponsorizzata dalla Cassa di Risparmio di Fano, ottenne per la prima volta il passaggio in Serie A2. L'effetto dell'immediata retrocessione (1991-92) fu evitato grazie alla rinuncia della Pallavolo Belluno, che port\u00f2 al ripescaggio della Carifano Gibam.\nA una serie di campionati chiusi a centro-classifica segu\u00ec, nel 1997-98, la promozione in A1. L'esperienza in massima serie (1998-99, con gare interne giocate all'Adriatic Arena di Pesaro), fu deludente e termin\u00f2 con un'immediata retrocessione. Un'altra caduta, nel 2000-01, sanc\u00ec il ritorno dei biancorossi in Serie B, dopo dieci anni. Nel 2003 la Virtus vendette i diritti di B1, reiscrivendosi in B2, categoria che abbandon\u00f2 l'anno dopo.\nRecentemente ha riottenuto la promozione in Serie B2 per la stagione 2008-09, terminando per\u00f2 all'ultimo posto della graduatoria. Ha disputato la stagione 2009-10 nel campionato di serie C regionale terminata con la salvezza.\nNella stagione 2010-11 la Virtus Carifano ha partecipato al medesimo campionato di serie C regionale, arrivando al terzo posto, che ha permesso di approdare ai play-off."}
{"id": "1909723", "revid": "767487", "url": "https://it.wikipedia.org/wiki?curid=1909723", "title": "Captured Anthems for an Empty Bathtub", "text": "Captured Anthems for an Empty Bathtub \u00e8 un album della band canadese KC Accidental. Inizialmente viene autoprodotto e distribuito in un solo negozio di Toronto dagli stessi componenti della band. Successivamente \u00e8 stato ristampato dall etichetta Noise Factory nel 2003.\nTracce.\nTutti i brani sono stati composti da Kevin Drew e da Charles Spearin."}
{"id": "1909724", "revid": "1873126", "url": "https://it.wikipedia.org/wiki?curid=1909724", "title": "Han Duan", "text": "\u00c8 stata convocata dalla Nazionale cinese per i Giochi olimpici di Pechino 2008."}
{"id": "1909727", "revid": "110157", "url": "https://it.wikipedia.org/wiki?curid=1909727", "title": "Kamyzjak", "text": "Kamyzjak \u00e8 una citt\u00e0 della Russia europea meridionale (oblast' di Astrachan'), situata nel delta del Volga sull'omonimo braccio deltizio, 35 chilometri a sud del capoluogo Astrachan'; \u00e8 il capoluogo amministrativo del distretto omonimo.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1909730", "revid": "767487", "url": "https://it.wikipedia.org/wiki?curid=1909730", "title": "Pokolg\u00e9p", "text": "I Pokolg\u00e9p sono il pi\u00f9 importante gruppo Heavy metal ungherese, formato intorno al 1982. Sono stati fra le prime band ungheresi insieme a gruppi quali Moby dick e Ossian. Il loro primo album, Tot\u00e1lis Metal e il successivo Pokoli sz\u00ednj\u00e1t\u00e9k sono due capisaldi indiscussi del metal ungherese."}
{"id": "1909737", "revid": "88740", "url": "https://it.wikipedia.org/wiki?curid=1909737", "title": "Narimanov", "text": "Narimanov \u00e8 una citt\u00e0 della Russia europea meridionale (oblast' di Astrachan'), situata sulla sponda destra del Volga, 48 chilometri a nordovest del capoluogo Astrachan'; \u00e8 il capoluogo amministrativo del distretto omonimo.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1909741", "revid": "729019", "url": "https://it.wikipedia.org/wiki?curid=1909741", "title": "Nevralgia", "text": "Per nevralgia (dal greco \"\u03bd\u03b5\u03cd\u03c1\u03bf\u03bd\" (neyron), nervo, e \"\u03ac\u03bb\u03b3\u03bf\u03c2\" (algos), dolore), in campo medico, si intende un dolore non nocicettivo, ovvero non determinato dall'attivazione dei recettori del dolore in un distretto corporeo, bens\u00ec da una patologia del nervo. Il dolore \u00e8 pertanto riferito al territorio di innervazione del nervo affetto (la persona riferisce di sentire il dolore non lungo il percorso del nervo, ma nella sede in cui il nervo termina).\nTipologia.\nI principali tipi studiati in letteratura sono:\nSintomatologia.\nIl dolore \u00e8 riferito come molto intenso, al contatto o sotto stress si acutizza.\nEziologia.\nLe cause che comportano tale disturbo neurologico sono di vario tipo, pu\u00f2 nascere da un evento traumatico, infezione o irritazione."}
{"id": "1909742", "revid": "204012", "url": "https://it.wikipedia.org/wiki?curid=1909742", "title": "Nevralgie", "text": ""}
{"id": "1909743", "revid": "1543377", "url": "https://it.wikipedia.org/wiki?curid=1909743", "title": "Alan P\u00e9rez", "text": "Carriera.\nPassa professionista nel 2005 con il team basco Orbea; l'anno successivo si trasferisce all'Euskaltel-Euskadi, formazione UCI ProTour nella quale rimane per sette stagioni. In carriera ha ottenuto una vittoria di tappa alla Vuelta a Navarra (conquistata da dilettante in una gara open), ed un secondo posto nella sesta frazione del Giro d'Italia 2008. Ha partecipato inoltre a tre Tour de France.\nNel settembre 2012, all'et\u00e0 di trent'anni, annuncia il ritiro dall'attivit\u00e0 dopo otto stagioni da professionista."}
{"id": "1909745", "revid": "204322", "url": "https://it.wikipedia.org/wiki?curid=1909745", "title": "Renault rs10", "text": ""}
{"id": "1909746", "revid": "123490151", "url": "https://it.wikipedia.org/wiki?curid=1909746", "title": "Hern\u00e1n Dar\u00edo G\u00f3mez", "text": "Carriera.\nGiocatore.\nHern\u00e1n Dar\u00edo G\u00f3mez inizia la sua carriera da calciatore professionista nella selezione giovanile del dipartimento di Antioquia, firmando nel 1975 con l'Independiente Medell\u00edn, squadra della sua citt\u00e0 natale, tra le societ\u00e0 pi\u00f9 importanti del calcio colombiano. Le sue prestazioni come difensore e centrocampista gli permettono di vestire la maglia della selezione maggiore del dipartimento di Antioquia e della , con la quale partecipa ai Giochi centramericani e caraibici del 1978. Nel 1980 passa all'Atl\u00e9tico Nacional di Medell\u00edn, rivale cittadina della sua ex-squadra. Il suo ritiro da calciatore avviene nel 1984 a causa di un grave infortunio al ginocchio.\nAllenatore.\nIl ritiro dal calcio giocato non scoraggia G\u00f3mez che nel 1986, due soli anni dopo il suo abbandono della carriera di calciatore, diventa vice-allenatore di Francisco \"Pacho\" Maturana sia all'Atl\u00e9tico Nacional che nella nazionale di calcio della Colombia. Nel 1991, dopo l'esonero di Maturana, G\u00f3mez ne prende il posto prima nel club di Medell\u00edn e successivamente nella selezione nazionale. Dopo il G\u00f3mez prende le redini dell', che guida nelle edizioni 2001 e 2004 della Copa Am\u00e9rica, e centra per la prima volta la storica qualificazione ai Mondiali di . Dopo la Copa Am\u00e9rica 2004, G\u00f3mez si ferma per due anni, per prendere nel 2006 il posto di commissario tecnico della nazionale di calcio del Guatemala. Nel 2008 viene assunto dalla squadra partecipante al campionato di calcio colombiano dell'Independiente Santa Fe; il 4 maggio 2010 viene nominato commissario tecnico della Nazionale. Il 9 agosto 2011 presenta le dimissioni.\nIl 15 febbraio 2014 viene nominato CT di Panama. Il 10 ottobre 2017, in seguito alla vittoria in rimonta per 2-1 contro la Costa Rica, Panama arriva terzo nel girone di qualificazione CONCACAF per Russia 2018, qualificandosi cos\u00ec per la prima volta alla fase finale di un mondiale.\nControversie.\nIl 9 maggio 2001 gli hanno sparato un proiettile alla gamba a Guayaquil. A sparargli \u00e8 stato il figlio dell'ex presidente dell'Ecuador Abdal\u00e1 Bucaram in quanto G\u00f3mez si rifiutava di convocarlo.\nNel 2011 invece ha preso a pugni una donna in un pub; nonostante le scuse pubbliche, G\u00f3mez si \u00e8 dimesso dal ruolo di CT della Colombia."}
{"id": "1909750", "revid": "287204", "url": "https://it.wikipedia.org/wiki?curid=1909750", "title": "Chiropotes satanas", "text": "Il chiropote satanasso (\"Chiropotes satanas\" ) \u00e8 un primate platirrino della famiglia dei Pitecidi.\nDistribuzione.\nVive nell'area costiera del Brasile ad est del Rio Tocantins. Predilige le aree di foresta pluviale primaria.\nDescrizione.\nDimensioni.\nMisura circa un metro di lunghezza, per un peso che raggiunge i tre chili e mezzo.\nDescrizione.\nIl pelo \u00e8 cotonato e nero: sulle tempie il pelo forma delle semisfere, mentre sulla mandibola cresce una lunga barba riccioluta. Sul dorso il pelo pu\u00f2 assumere sfumature brunastre, ma generalmente \u00e8 nero, cos\u00ec come le parti nude del corpo (muso, mani), a differenza di \"Chiropotes albinasus\". I genitali esterni sono rosati in ambedue i sessi.\nLe zampe posteriori sono leggermente pi\u00f9 lunghe di quelle anteriori ed inoltre presentano tarso modificato e mani che deviano leggermente verso l'esterno, ma questo non impedisce agli animali un'andatura prevalentemente quadrupede, sia sugli alberi che a terra.\nLa coda \u00e8 lunga quanto il corpo, a forma di manganello e totalmente ricoperta di pelo. Per i primi due mesi di vita, la coda \u00e8 prensile e viene utilizzata dal cucciolo per aggrapparsi saldamente al ventre materno, mentre dopo il secondo mese perde la sua prensilit\u00e0.\nDimorfismo sessuale.\nI maschi hanno dimensioni maggiori e barba pi\u00f9 lunga rispetto alle femmine.\nBiologia.\nSi tratta di animali diurni ed arboricoli: vivono in gruppi di 10-40 individui, che durante la ricerca del cibo si suddividono tuttavia in sottogruppi di pochi esemplari, generalmente una coppia coi propri cuccioli. Ogni gruppo si muove di circa tre chilometri al giorno nell'ambito di un territorio di circa 175 ettari: durante la ricerca del cibo, i vari gruppi si muovono assai velocemente, tanto che spesso i ritardatari, singoli o a gruppetti, perdono i contatti col gruppo principale per giorni o settimane. Rimasti soli, non \u00e8 raro che questi esemplari si aggreghino a gruppi di scimmie ragno o cebi fin quando non ritrovano il gruppo principale, il quale spesso fa comunella con le scimmie scoiattolo ed i sopracitati cebi, senza che tuttavia possa essere individuato un valido motivo per tale aggregazione. Durante la notte, il gruppo si sofferma su un albero, ogni notte differente, dove i vari esemplari dormono saldamente aggrappati ai rami.\nUn interessante comportamento di questa specie \u00e8 la tendenza dei vari esemplari ad accalcarsi od abbracciarsi fra loro in caso di pericolo o di difesa del cibo e del \"partner\": questi episodi, che coinvolgono unicamente maschi oppure i due sessi (mai sole femmine), sono accompagnati dall'emissione continua di vocalizzazioni d'allarme.\nAlimentazione.\nCome tutti i Pitecidi, questi animali sono specializzati nel nutrirsi di semi e frutta non ancora del tutto matura, in particolare prediligono frutti dalla buccia spessa e dura: si nutrono di una cinquantina di frutti differenti, ma pare prediligano quelli di piante della famiglia delle Lecythidaceae. Per aver ragione dei duri involucri del loro nutrimento, questi animali hanno sviluppato una muscolatura della mandibola estremamente forte e dei canini lunghi quanto gli incisivi, coi quali fare leva nell'involucro.\nPer aprire i frutti e nutrirsi del contenuto, l'animale morde la sommit\u00e0 del frutto nei pressi del picciolo, scavando un'incisione circolare e staccando la calotta del frutto in modo tale da poterne raggiungere la polpa ed i semi. I chiropoti completano inoltre la loro dieta con fiori, foglie ed insetti.\nRiproduzione.\nLa stagione riproduttiva va da luglio a settembre: in questo periodo, quando le femmine vanno in estro, la loro vulva diventa di colore rosso brillante e le code vengono portate erette, sicch\u00e9 i maschi possano verificare lo stato della femmina.\nLa gestazione dura cinque mesi, al termine dei quali viene dato alla luce un unico cucciolo, che viene svezzato e diviene indipendente verso i tre mesi d'et\u00e0, pur restando con la madre per alcuni altri mesi. Il padre generalmente non partecipa alle cure parentali, ma qualora senta i richiami del cucciolo lasciato solo non esita ad accudirlo fino al ritorno della madre.\nIn cattivit\u00e0, questi animali vivono oltre vent'anni."}
{"id": "1909751", "revid": "6923", "url": "https://it.wikipedia.org/wiki?curid=1909751", "title": "Znamensk (Oblast' di Astrachan')", "text": "Znamensk \u00e8 una citt\u00e0 chiusa della Russia europea meridionale (oblast' di Astrachan'), situata sulla sponda destra del Volga, 48 chilometri a nordovest del capoluogo Astrachan'.\nVicino alla citt\u00e0 si trova un aeroporto militare e un raccordo ferroviario di 85\u00a0km sulla linea ferroviaria di Volgograd.\nStoria.\nFu fondata in relazione con la formazione e la costruzione nel 1947 del poligono di Kapustin Jar, nei pressi del villaggio. La posizione del poligono fu stabilita il 3 giugno 1947 dal decreto del Consiglio dei ministri dell'Unione Sovietica e del Comitato Centrale del PCUS N\u00b0 2642\u2013817.\nInizialmente Znamensk era costituita da delle caserme, nelle quali si trovavano i primi razzi. La maggior parte dei soldati era stata insediata in capanne, tende e case del villaggio di Kapustin Jar. Dal 1949 iniziarono ad apparire le prime case finlandesi. I generali delle caserme, e degli edifici amministrativi della citt\u00e0 iniziarono a costruirvi nel 1951 e ogni anno costruirono pi\u00f9 case, generalmente a due piani. Nel 1962 la citt\u00e0 militare ricevette il nome di Znamensk con l'assegnazione dell'indirizzo postale di Kapustin Jar.\nNegli anni '80 nella citt\u00e0 iniziarono ad essere costruite case a pi\u00f9 piani, fu realizzato un nuovo quartiere, soprannominato \"Prostokva\u0161ino\" ('latticello'). Il 14 Giugno del 1992 la citt\u00e0 acquis\u00ec lo status di Citt\u00e0 chiusa (\u0417\u0410\u0422\u041e) nel complesso della regione di Astrakhan. Il 27 Gennaio del 1993 Kapustin Jar fu rinominata Znamensk. L'8 Dicembre del 1996 fu eletto un organismo esecutivo di amministrazione ( un'assemblea rappresentativa urbana composta da 11 deputati e dall'autorit\u00e0 esecutiva ).\nCaratteristiche fisiche e geografiche.\nZnamensk, una delle citt\u00e0 pi\u00f9 a nord della regione di Astrakhan, si trova nella Depressione caspica. La sua altitudine \u00e8 di 6m sopra il livello del mare.\nDista 350\u00a0km dal centro regionale di Astrakhan, mentre la citt\u00e0 pi\u00f9 vicina \u00e8 Leninsk (Oblast' di Volgograd) che dista 44\u00a0km.\nIl clima \u00e8 continentale e arido.\nPopolazione.\nDal 2010 al 2017 la popolazione della citt\u00e0 di Znamensk ha subito un calo progressivo passando da 29401 abitanti ai 26934 del 2017.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1909756", "revid": "889336", "url": "https://it.wikipedia.org/wiki?curid=1909756", "title": "Laurent Ciman", "text": "Carriera.\nClub.\nDi origini italiane, i nonni emigrarono in Belgio dal Veneto, cresce nelle giovanili del finch\u00e9 nel 2004 arriva in prima squadra, diventandone rapidamente un elemento importante. Il promettente giovane del Charleroi viene trovato positivo alla Cannabis, guadagnandosi una squalifica di due mesi. Questo non gli impedisce di porsi stabilmente al centro della difesa, imponendosi come titolare indiscusso.\nDopo diverse stagioni a medi livelli, il 14 giugno 2008 passa al sulla base di un contratto triennale, dove raggiunge il suo ex allenatore Jacky Mathijssen.\nA fine stagione passa al dove resta un anno, prima di approdare allo Standard Liegi. Dopo cinque stagioni allo , nel gennaio 2015 trova l'accordo con il , che lo ingaggia a titolo definitivo.\nIl 12 dicembre 2017 viene ceduto al Los Angeles FC, in cambio di Raheem Edwards e Jukka Raitala.\nIl 21 aprile 2018 segna la prima rete proprio contro la sua ex squadra, i , accorciando le distanze per il 2-1 momentaneo.\nNazionale.\nAl termine della stagione 2006-2007, viene convocato dalla Nazionale belga per disputare una partita valevole per le qualificazioni al , contro la .\nNel 2007, partecipa inoltre al in Olanda, con la sua nazionale. L'anno dopo, viene convocato per le Olimpiadi 2008 di Pechino.\nViene convocato per gli Europei 2016 in Francia. Nell'ottobre 2016 viene convocato per le qualificazioni per il mondiale di calcio 2018.\nAllenatore.\nIl 24 febbraio 2021 ritorna al come vice allenatore.\nStatistiche.\nPresenze e reti nei club.\n\"Statistiche aggiornate al 24 febbraio 2021.\""}
{"id": "1909758", "revid": "638792", "url": "https://it.wikipedia.org/wiki?curid=1909758", "title": "Sakura Taisen", "text": ""}
{"id": "1909761", "revid": "599013", "url": "https://it.wikipedia.org/wiki?curid=1909761", "title": "Antonio Davis", "text": "\u00c8 il padre di Kaela Davis."}
{"id": "1909763", "revid": "767487", "url": "https://it.wikipedia.org/wiki?curid=1909763", "title": "Animanera", "text": "Animanera \u00e8 un film italiano prodotto nel 2006, scritto e diretto dal regista Raffaele Verzillo.\nTrama.\nEnrico Russo, un uomo abusato nell'infanzia, \u00e8 un marito gentile e al tempo stesso un predatore di bambini. La vittima prescelta \u00e8 Andrea, un ragazzino benestante trascurato dalla famiglia. Sulle tracce del pedofilo, troviamo un commissario, una psichiatra e un magistrato.\nDistribuzione.\nDistribuito da Medusa Film \u00e8 uscito nelle sale cinematografiche dal 29 agosto 2008."}
{"id": "1909768", "revid": "599013", "url": "https://it.wikipedia.org/wiki?curid=1909768", "title": "Andre Miller", "text": "Carriera.\nSoprannominato \"il Maestro\", \u00e8 stato scelto nel draft NBA 1999 dai Cleveland Cavaliers con l'ottava scelta assoluta. Nella sua stagione da rookie ha mantenuto una media di 15,8 punti e 8 assist a partita.\nNell'estate del 2002 \u00e8 stato scambiato insieme a Bryant Stith ai Los Angeles Clippers in cambio di Darius Miles e Harold Jamison. Con i Clippers ha giocato solo un anno prima di passare ai Denver Nuggets.\nIl 19 dicembre 2006 si \u00e8 trasferito da Denver a Philadelphia nello scambio che ha portato Allen Iverson ai Nuggets.\nIl 24 luglio 2009 ha firmato un contratto di 3 anni per 21 milioni di dollari con i Portland Trail Blazers.\nil 23 giugno 2011 in concomitanza del Draft NBA 2011 ha firmato per i Denver Nuggets, nello scambio che ha portato Raymond Felton ai Portland Trail Blazers. Oltre ad Andre Miller, i Nuggets hanno acquisito una futura seconda scelta e la 26\u00aa scelta del draft Jordan Hamilton dai Dallas Mavericks.\nIl 19 febbraio 2014 viene ceduto ai Washington Wizards in una trade che ha coinvolto anche i Philadelphia 76ers.\nIl 19 febbraio 2015 viene ceduto ai Sacramento Kings in cambio di Ramon Sessions; debutta il giorno seguente contro i Celtics mettendo a referto 8 punti, 4 rimbalzi e 4 assist in 23 minuti.\nNazionale.\n\u00c8 stato un membro della nazionale statunitense nel Campionato mondiale maschile di pallacanestro 2002."}
{"id": "1909776", "revid": "62004", "url": "https://it.wikipedia.org/wiki?curid=1909776", "title": "Nikolaj Trusov", "text": ""}
{"id": "1909780", "revid": "110157", "url": "https://it.wikipedia.org/wiki?curid=1909780", "title": "Balej", "text": "Balej \u00e8 una citt\u00e0 della Russia siberiana sudorientale (kraj Zabajkal'skij), situata sul versante meridionale dei monti Bor\u0161\u010dovo\u010dnyj, sul fiume \"Unda\", 350\u00a0km a est del capoluogo \u010cita; \u00e8 il centro amministrativo del Balejskij rajon.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1909782", "revid": "1005847", "url": "https://it.wikipedia.org/wiki?curid=1909782", "title": "Suddivisioni della Georgia", "text": ""}
{"id": "1909783", "revid": "80339", "url": "https://it.wikipedia.org/wiki?curid=1909783", "title": "Baley", "text": ""}
{"id": "1909785", "revid": "300067", "url": "https://it.wikipedia.org/wiki?curid=1909785", "title": "Fernando Romay", "text": ""}
{"id": "1909787", "revid": "204012", "url": "https://it.wikipedia.org/wiki?curid=1909787", "title": "Nevralgia trigeminale", "text": ""}
{"id": "1909788", "revid": "599013", "url": "https://it.wikipedia.org/wiki?curid=1909788", "title": "Filosofia islamica", "text": "La filosofia islamica () interessa l'insieme delle questioni filosofiche sollevate dai pensatori musulmani.\nNel mondo musulmano, il filosofo \u00e8 detto \"faylas\u00faf\" (pl. \"fal\u0101sifa\"), e la filosofia \"f\u00e1lsafa\" (dal greco antico \u03c6\u03b9\u03bb\u03bf\u03c3\u03bf\u03c6\u03af\u03b1).\nStoria.\nMalgrado i filosofi musulmani fossero sempre guardati con sospetto dalla comunit\u00e0 islamica e spesso anche perseguitati, essi furono credenti come tutti gli altri nel mondo musulmano, solo che nella ricerca della verit\u00e0 si avvalsero degli strumenti loro forniti dalla filosofia greca, che cercarono di mettere in sintonia con la propria religione.\nDurante il Medioevo, in particolare, si deve agli Arabi il mantenimento di una tradizione filosofica facente capo ad Aristotele, che fu commentato e tradotto generando interessi verso le scienze naturali. Si trattava di un aristotelismo penetrato in Vicino Oriente attraverso l'interpretazione che ne aveva dato in epoca ellenistica Alessandro di Afrodisia, mescolato con motivi giudaici, cristiani, e soprattutto neoplatonici. In questo sincretismo di culture, favorito dall'espansione arabo-islamica verso l'Occidente, erano fioriti nuovi centri come Bassora, Baghdad, Granada, Cordova, e Palermo.\nTra le figure pi\u00f9 importanti in ambito islamico, che cercarono di conciliare l'adesione al \"Corano\" con le esigenze della ragione, vi furono al-Kindi, al-Farabi, Ibn Bajja, Avicenna (o Ibn-Sina) e Averro\u00e8 (o Ibn-Rushd).\nIn epoca abbaside.\nL'evoluzione della filosofia islamica fu poi sostenuta da un ricco movimento di traduzione dal greco e dal persiano all'arabo avvenuta in epoca abbaside. I sovrani musulmani erano infatti interessati a molteplici questioni di carattere filosofico, le quali li avrebbero aiutati in diverse problematiche di tipo teologico, astrologico ma anche politico.\nDopo la rivoluzione abbaside serviva infatti dare legittimit\u00e0 alla nuova dinastia. Serviva quindi trovare testi che potessero aiutare i nuovi califfi nella loro missione. Il sovrano Al-Mansur, in particolare, attinse all'eredit\u00e0 zoroastriana per convincere il popolo della legittimit\u00e0 del suo casato e spost\u00f2 la sua capitale da Damasco a Baghdad, fatta costruire proprio da lui seguendo una perfetta pianta circolare. \nSe lo spostamento del centro di potere dalla Siria ancora parzialmente greca alla Mesopotamia aveva indotto la necessit\u00e0 di procurarsi traduzioni migliori di quelle siriache, ai sovrani abbasidi serviva poi affermare la superiorit\u00e0 dell'Islam sulle altre religioni presenti nel califfato, e una maniera per farlo sarebbe stata attingere alla cultura greca invece rifiutata dagli stessi bizantini ortodossi. Ci\u00f2 avrebbe portato, contrariamente al periodo umayyade, non solo al commisionamento di traduzioni da parte del Califfo, ma anche di una sempre pi\u00f9 allargata classe dirigente ed imprenditoriale, in nome di un'eredit\u00e0 greca che gli Arabi, al contrario degli stessi greci, sapevano raccogliere. Le conoscenze sarebbero poi state usate per sostenere lunghe diatribe e dibattiti teologici e filosofici con savi cristiani.\nOltre a trattati di medicina, astrologia e politica, furono poi tradotte molteplici opere a carattere filosofico, soprattutto Aristotele (Metafisica, Organon) e Platone (Repubblica, Teeteto), ma anche Democrito, Plotino e decine di altri autori pi\u00f9 o meno noti. Tutto ci\u00f2 avrebbe poi portato gli esperti a considerare il mondo islamico come un secondo occidente in quanto erede non solo della stessa matrice abramitica, ma anche della stessa grecit\u00e0.\nCaratteristiche.\nLa filosofia islamica prese vari orientamenti, tutti improntati pi\u00f9 verso un eclettismo, dovuto forse alla mancanza di strumenti critici quando contributi esterni all'Islam venivano accettati, che verso una direzione propria, e tutti segnati dalla necessit\u00e0 di adattare questi contributi ai principi religiosi dell'Islam.\nFilosofia islamica classica.\nTra l'VIII e il XVI secolo d.C., durante la cosiddetta Epoca d'oro islamica, un fiorente periodo di progresso che nel tempo ha influenzato le varie scienze moderne, il filosofo arabo al-Kindi diede inizio a ci\u00f2 che oggi chiamiamo \"Filosofia islamica classica\". Essa \u00e8 la pi\u00f9 antica filosofia araba, che comprende dottrine circa l'universo, la vita, la societ\u00e0, l'etica e altre questioni riguardanti l'Islam e il suo mondo. \nAll'interno della filosofia islamica bisogna sottolineare due concetti:\nAverro\u00e8 (o Ibn-Rushd).\nIl pi\u00f9 illustre filosofo della filosofia islamica classica \u00e8 Ibn-Rushd, conosciuto meglio come Averro\u00e8.\nEgli nacque a Cordova e mor\u00ec in esilio a Marrakesh a causa dei suoi pensieri filosofici. \nLe sue dottrine si basano, come la filosofia islamica a venire, sulla definizione data dal suo predecessore Ibn-Sina (Avicenna) riguardo alla vera essenza della filosofia araba. Avicenna infatti sostiene che: \"\u201cSe una cosa non \u00e8 necessaria in rapporto a se stessa, bisogna che sia possibile in rapporto a se stessa, ma necessaria in rapporto a una cosa diversa.\u201d -\" (Avicenna, Metafisica, II, 1, 2)Quindi tutto ha la necessit\u00e0 di esistere e di accadere perch\u00e9 tutto \u00e8 frutto di un processo a catena infrangibile basato sulla necessit\u00e0 di esistere o di accadere: le cose esistono e dunque sono necessarie, perch\u00e9 derivanti da Dio, essere necessario; ci\u00f2 che accade lo fa perch\u00e9 \u00e8 necessario e non potrebbe essere diversamente, in quanto \u00e8 l\u2019ordine del mondo a guidare le azioni dell\u2019uomo che non ci si pu\u00f2 ribellare.\nAnche riguardo alla tematica della creazione e dell\u2019eternit\u00e0 del mondo ci sono somiglianze tra i pensieri filosofici dei due. Tuttavia, a differenza di Ibn-Sina, Ibn-Rushd considera il mondo come una creazione dovuta non alla volont\u00e0 divina ma alla manifestazione necessaria della perfezione divina.\nAverro\u00e8 ebbe sempre una forte inclinazione verso Aristotele, le cui dottrine venivano da lui considerate come la Verit\u00e0 stessa, quasi un metodo scientifico con cui esprimere e spiegare la religione musulmana. Nella sua concezione per\u00f2 esistevano due tipi di verit\u00e0, la verit\u00e0 religiosa e quella filosofica, e nonostante gli opposti metodi d\u2019approccio usati rispettivamente dall\u2019Islam e dalla filosofia islamica, egli non le considerava ad essere in conflitto, perch\u00e9 entrambe, sia la religione che la filosofia usavano due vie differenti per arrivare alla stessa Verit\u00e0.\nDegne di nota, inoltre, sono le sue modifiche alle dottrine sull\u2019intelletto di al-Kindi e di Ibn-Sina: mentre gli ultimi due parlavano di tre tipi di intelletto, attivo (cio\u00e8 divino), potenziale (ovvero materiale, di base, proprio dell\u2019essere umano) e acquisito (ossia quello che produce le conoscenze tramite i sensi, e dunque anche esso materiale), Averro\u00e8 riprese questi concetti considerando per\u00f2 l\u2019intelletto potenziale pi\u00f9 vicino a quello divino.\nCon la morte di Averro\u00e8 ebbe fine anche la filosofia islamica classica, alla quale seguirono correnti di pensiero molto simili alla filosofia di Averro\u00e8 e dei suoi coevi.\nFilosofia islamica moderna.\nTra i pi\u00f9 importanti pensatori della filosofia islamica moderna possiamo ricordare Mulla Sadra."}
{"id": "1909790", "revid": "599013", "url": "https://it.wikipedia.org/wiki?curid=1909790", "title": "Juan Antonio Corbal\u00e1n", "text": "Palmar\u00e8s.\n MVP Europeo : Campionato europeo maschile di pallacanestro 1983\nCollegamenti esterni.\n "}
{"id": "1909791", "revid": "287204", "url": "https://it.wikipedia.org/wiki?curid=1909791", "title": "Juan Antonio Corbalan", "text": ""}
{"id": "1909792", "revid": "1305772", "url": "https://it.wikipedia.org/wiki?curid=1909792", "title": "Crysis Warhead", "text": "Crysis Warhead \u00e8 un videogioco sparatutto in prima persona di fantascienza per Windows, messo in commercio nell'autunno 2008. \u00c8 l'espansione stand-alone di \"Crysis\", sviluppata dalla Crytek di Budapest e pubblicata dalla Electronic Arts.\nIl gioco \u00e8 ambientato in una storia parallela del primo episodio, e vedr\u00e0 il giocatore vestire i panni del sergente Michael Sykes detto \"Psycho\", ex membro delle SAS inglesi, anche se la trama sar\u00e0 quasi completamente diversa, dato che nel primo episodio Nomad lo incontra raramente.\nCome \u00e8 intuibile dal nome, Psycho \u00e8 un tipo completamente diverso da Nomad; mentre quest'ultimo \u00e8 infatti dedito al sotterfugio, Psycho \u00e8 un tipo d'azione, e avr\u00e0 quindi un arsenale maggiore, oltre a veicoli personalizzati.\nVa infine detto che \"Crysis Warhead\" non fa parte della trilogia della serie, dato che il secondo episodio verr\u00e0 sviluppato pi\u00f9 avanti.\nTrama.\nLa storia di Crysis Warhead inizia dopo la missione \"Assault\" che troviamo nel capitolo precedente (nel video iniziale si pu\u00f2 vedere l'attacco aereo al porto). Psycho prosegue insieme a un convoglio dei marines all'avanzata nell'entroterra, ma subiscono un'imboscata dal carismatico colonnello Lee (capo dei nord coreani) e Psycho \u00e8 costretto a fuggire. Appena raggiunge un luogo sicuro vede un elicottero nord coreano con un container agganciato contenente un esoscheletro volante alieno che probabilmente era lo stesso che aveva preso e poi brutalmente ucciso Jester (secondo e ultimo membro della squadra Raptor a morire) e lui rivive il momento in un flashback. Riceve dal comandante del JSOC Emerson l'ordine di catturare il container a tutti i costi, il che sar\u00e0 l'obiettivo ricorrente di tutto il gioco. Lungo il suo cammino Psycho incontrer\u00e0 Sean O'Neill, un pilota Statunitense che in precedenza era stato allontanato dalla squadra di Psycho e diventato grande amico di quest'ultimo, una portaerei Statunitense congelata e abbandonata in un deserto di ghiaccio pullulante di alieni membri delle forze speciali coreane equipaggiate con nanotute simili alle nostre, imponenti esoscheletri alieni quadrupedi con raggi congelanti.\nModalit\u00e0 di gioco.\nIn \"Crysis Warhead\" ci sono 7 livelli.\nArmi.\nOltre alle nuove armi disponibili sono state cambiate le colorazioni sia allo SCAR che al FY71, ed \u00e8 stato aumentato il quantitativo possibile di munizioni per il Fucile Gauss (da 20 a 40) e le bombe a mano (da 10 a 16).\nSistema Anti-pirateria.\nNelle versioni piratate del gioco tutte le armi da fuoco spareranno polli al posto dei proiettili, che non faranno nessun danno. Tuttavia il gioco \u00e8 completabile anche cos\u00ec, posando le armi e prendendo a pugni gli avversari.\nMotore grafico.\nAnche \"Crysis Warhead\", come il suo predecessore, utilizza il motore grafico CryENGINE 2. In \"Crysis Warhead\" tuttavia, il motore grafico \u00e8 stato migliorato ed \u00e8 stato ottimizzato per funzionare al meglio anche su computer non recenti.\n\"Crysis Wars\".\nIn allegato al single-player Crytek ha venduto \"Crysis Wars\", un miglioramento del comparto multiplayer a 21 mappe e 3 modalit\u00e0: alle gi\u00e0 presenti \"Instant Action\" e \"Power Struggle\" \u00e8 stata aggiunta la modalit\u00e0 \"Azione di squadra\" (instant action a squadre)."}
{"id": "1909795", "revid": "599013", "url": "https://it.wikipedia.org/wiki?curid=1909795", "title": "Landry Mulemo", "text": ""}
{"id": "1909798", "revid": "1543377", "url": "https://it.wikipedia.org/wiki?curid=1909798", "title": "Calcio ai Giochi della XXVI Olimpiade - Torneo maschile", "text": "Classifica marcatori.\n6 reti\n5 reti\n4 reti\n3 reti\n2 reti\n1 rete\nAutoreti"}
{"id": "1909799", "revid": "110157", "url": "https://it.wikipedia.org/wiki?curid=1909799", "title": "Calcio ai Giochi della XXVI Olimpiade - Torneo femminile", "text": "Il torneo femminile di calcio ai Giochi della XXVI Olimpiade si \u00e8 svolto dal 21 luglio al 1\u00ba agosto 1996 ed \u00e8 stato ospitato da cinque diversi stadi.\nLa medaglia d'oro \u00e8 stata vinta per la prima volta dagli , che hanno superato in finale per 2-1 la , alla quale \u00e8 andata la medaglia d'argento. La medaglia di bronzo \u00e8 stata vinta dalla , che nella finale per il terzo posto ha sconfitto il per 2-0.\nQuesta \u00e8 stata la prima volta che \u00e8 stato disputato il torneo femminile di calcio, 96 anni dopo la prima volta del torneo maschile ai Giochi di Parigi 1900, e cinque anni dopo la prima edizione del campionato mondiale. Al torneo presero parte le migliori sette classificate al campionato mondiale 1995, eccetto gli Stati Uniti, ammessi come Paese organizzatore, e l', non eleggibile. In una delle due semifinali si affrontarono le due nazionali pi\u00f9 forti, Norvegia e Stati Uniti, con la sfida che venne risolta ai tempi supplementari grazie al golden goal realizzato da Shannon MacMillan, che mand\u00f2 le statunitensi in finale. Nell'altra semifinale, la Cina super\u00f2 il Brasile per 3-2 con una rete realizzata allo scadere dei tempi regolamentari. La finale venne disputata davanti a circa spettatori al Sanford Stadium e vide gli Stati Uniti superare la Cina per 2-1 grazie alla rete realizzata da Tiffeny Milbrett a met\u00e0 del secondo tempo, conquistando cos\u00ec la prima medaglia d'oro olimpica al torneo femminile.\nFormato.\nLe otto squadre partecipanti sono state divise in due gironi da quattro e ciascuna squadra ha affrontato tutte le altre, per un totale di tre giornate. Le prime due classificate accedevano alle semifinali."}
{"id": "1909800", "revid": "95993", "url": "https://it.wikipedia.org/wiki?curid=1909800", "title": "Hongmenquan", "text": ""}
{"id": "1909811", "revid": "71433", "url": "https://it.wikipedia.org/wiki?curid=1909811", "title": "La Gang di Gridiron", "text": ""}
{"id": "1909813", "revid": "287204", "url": "https://it.wikipedia.org/wiki?curid=1909813", "title": "Lisa Chappell", "text": "Carriera da attrice.\nIn Nuova Zelanda, sua terra natia, Lisa Chappel ha recitato vari ruoli in serie come \"Gloss\", \"Shortland Street\", \"Hercules\", \"City Life\". Dal 2001 ha iniziato a recitare nel ruolo protagonista di Claire McLeod nel telefilm australiano \"Le sorelle McLeod\". Per questo ruolo ha vinto il premio \"Logie Award\" come \"attrice pi\u00f9 popolare\" ed \u00e8 stata nominata al \"Silver Logie\" nel 2003. Ha lasciato la serie nel 2003 ed il suo personaggio \u00e8 stato fatto morire in un incidente stradale.\nHa recitato anche nella terza parte del film televisivo \"\" e nel telefilm \"Stringers\" nel ruolo di Megan Walsh (ottava stagione).\nCarriera da musicista.\nIl suo interesse \u00e8 volto soprattutto alla sua carriera musicale: il suo album di debutto, \"When Then Is Now\", \u00e8 stato distribuito il 1\u00ba maggio 2006. Per supportare il suo album ha svolto un piccolo tour in Australia e in Nuova Zelanda."}
{"id": "1909818", "revid": "1573940", "url": "https://it.wikipedia.org/wiki?curid=1909818", "title": "Chiropotes utahickae", "text": "Il chiropote di Uta Hick (Chiropotes utahickae ) \u00e8 un primate platirrino appartenente alla famiglia Pitheciidae.\nDescrizione.\nIl pelo \u00e8 di colore bruno scuro, pi\u00f9 chiaro sul dorso e via via pi\u00f9 scuro sulle appendici (testa, braccia e coda), mentre le parti nude del corpo (faccia e mani) sono nere, coi genitali esterni anch'essi glabri ma rosati.\nSulla testa il pelo cresce formando due semisfere nella parte superiore della testa, mentre sulla mandibola \u00e8 presente una barba che nei maschi arriva al petto, mentre nelle femmine \u00e8 solitamente pi\u00f9 corta. La coda \u00e8 ricoperta di pelo e lunga quanto il corpo: non \u00e8 prensile in et\u00e0 adulta, ma pare lo sia durante i primi due mesi di vita del cucciolo.\nBiologia.\nVive in gruppetti di una trentina d'individui, che durante la ricerca del cibo si sparpagliano nel raggio di 100 metri, suddividendosi in sottogruppi di cinque o sei esemplari.\nSi nutre di frutta non ancora del tutto matura, semi (oltre il 60% del totale) ed eventualmente anche foglie, fiori ed insetti.\nDistribuzione e habitat.\nVive nella zona compresa fra i fiumi Xingu e Tocantins, in Brasile centro-orientale, dal medio corso dei fiumi fino alla costa.\nTassonomia.\nVeniva considerato una sottospecie di \"Chiropotes satanas\" (\"C. satanas utahickae\"), ma l'analisi del DNA mitocondriale ha dimostrato che \u00e8 pi\u00f9 opportuna una classificazione di questi animali come specie a s\u00e9 stante."}
{"id": "1909819", "revid": "642594", "url": "https://it.wikipedia.org/wiki?curid=1909819", "title": "Pietro Oldrato", "text": ""}
{"id": "1909821", "revid": "121447514", "url": "https://it.wikipedia.org/wiki?curid=1909821", "title": "Parques Reunidos", "text": "Parques Reunidos \u00e8 un gruppo spagnolo che gestisce numerosi parchi di divertimento.\nStoria.\nIl gruppo \u00e8 stato costituito nel 1967 con il nome \"Parque de Atracciones Casa de Campo de Madrid, S.A.\" Oggi \u00e8 una delle principali aziende di gestione dei parchi in Europa. \u00c8 il numero 1 al mondo nella gestione dei parchi di attrazioni acquatiche, numero 2 europeo dei parchi con animali, numero 2 europeo dei parchi con attrazioni e il 7 gruppo mondiale dei parchi di divertimento.\nNel 2006 ha acquisito il parco Mirabilandia di Ravenna.\nLa societ\u00e0 ha ricevuto l'autorizzazione per l'acquisto della Kennywood Entertainment, la societ\u00e0 americana che gestisce il parco Kennywood, la cui acquisizione \u00e8 stata completata il 2 giugno 2008"}
{"id": "1909822", "revid": "339392", "url": "https://it.wikipedia.org/wiki?curid=1909822", "title": "Nikolay Trusov", "text": ""}
{"id": "1909824", "revid": "69275", "url": "https://it.wikipedia.org/wiki?curid=1909824", "title": "Zona smilitarizzata", "text": ""}
{"id": "1909831", "revid": "767487", "url": "https://it.wikipedia.org/wiki?curid=1909831", "title": "Presunta assassina", "text": "Presunta assassina (\"Mesmerized\") \u00e8 un film del 1985 diretto da Michael Laughlin con Jodie Foster e John Lithgow.\nTrama.\nNuova Zelanda di fine ottocento: Victoria, una giovane donna, sposa un uomo pi\u00f9 maturo di lei, ma la possessivit\u00e0 dell'uomo incriner\u00e0 il loro matrimonio alzando tra loro un muro di incomunicabilit\u00e0. Victoria trover\u00e0 conforto nell'amore di un altro uomo."}
{"id": "1909832", "revid": "647919", "url": "https://it.wikipedia.org/wiki?curid=1909832", "title": "Val d'H\u00e8rens", "text": ""}
{"id": "1909840", "revid": "109203287", "url": "https://it.wikipedia.org/wiki?curid=1909840", "title": "Adolfo Romano", "text": "Molti dei suoi quadri e delle sue opere scultoree erano destinati alle chiese messinesi. La sua opera pi\u00f9 famosa \u00e8 il quadro reffigurante la \"Madonna della Lettera\" aiutato dal fabbro di famiglia Matteo Pasquali nell'abside del Duomo di Messina.\nHa contribuito alla ricostruzione della cattedrale messinese dopo i bombardamenti della seconda guerra mondiale.\nOpere.\nFra le sue opere pi\u00f9 famose -destinate alle chiese messinesi- sono da ricordare:"}
{"id": "1909841", "revid": "125628040", "url": "https://it.wikipedia.org/wiki?curid=1909841", "title": "Noto (Italia)", "text": "Noto (\"Notu\" in ) \u00e8 un comune italiano di abitanti del libero consorzio comunale di Siracusa in Sicilia.\n\u00c8 il primo comune siciliano per estensione territoriale, il quarto a livello nazionale. Sede episcopale, definita la \"capitale del Barocco\", nel 2002 il suo centro storico \u00e8 stato dichiarato Patrimonio dell'Umanit\u00e0 da parte dell'UNESCO, insieme con le altre citt\u00e0 tardo barocche del Val di Noto.\nGeografia fisica.\nNoto dista 31\u00a0km da Siracusa ed \u00e8 situata nella parte sud-ovest della provincia ai piedi dei monti Iblei. La sua costa, fra Avola e Pachino, d\u00e0 il nome all'omonimo golfo. Con i suoi 554,99\u00a0km\u00b2 di superficie, il comune di Noto occupa oltre un quarto della Provincia di Siracusa ed \u00e8 il pi\u00f9 grande comune della Sicilia e il quarto d'Italia. Il territorio \u00e8, per la maggior parte, collinare. Le montagne, a nord, appartengono all'altipiano dei monti Iblei.\nNella costa, bassa e sabbiosa nella totalit\u00e0, a parte brevissimi tratti frastagliati, sono situate le pianure. Probabilmente di origine alluvionale, la piana di San Paolo, nell'entroterra, \u00e8 la pi\u00f9 vasta pianura del territorio, nonch\u00e9 la pi\u00f9 intensamente coltivata. Noto confina a sud con Pachino, a nord-est con Avola e Siracusa, a nord con Palazzolo e Canicattini, a ovest con Modica, Rosolini e Ispica. Il territorio comprende la piccola isola amministrativa di contrada Cipolla, tra Rosolini e Ispica.\nL'aspetto dell'agro netino \u00e8 caratterizzato in prevalenza dalla macchia mediterranea, e dagli uliveti e mandorleti in zona collinare, dai vasti agrumeti e vigneti nella \"piana di San Paolo\", mentre in montagna, ampi pascoli si alternano a tracce di macchia mediterranea, con secolari lauri, querce, frassini e lecci. La conformazione del territorio ha permesso un pi\u00f9 ampio sviluppo dell'agricoltura a sud e dell'allevamento a nord.\nIdrografia.\nNel suo territorio scorrono 4 fiumi: \nDiversi corsi d'acqua scorrono su tutto il territorio, per poi mescolare le loro acque con quelle dei fiumi principali. Nel torrente Santa Chiara, la forza dell'acqua ha modellato la roccia scavando dei piccoli ma profondi laghetti, noti come \"laghetti di San Corrado\".\nClima.\nIl clima, di tipo mediterraneo, \u00e8 caratterizzato da inverni miti ed estati molto calde e non si discosta molto, nella rilevazione dei valori, da quello del capoluogo di provincia. La temperatura raggiunge i valori pi\u00f9 elevati nei mesi di luglio e agosto (37\u00a0\u00b0C di media, ma con punte anche superiori a 40\u00a0\u00b0C) e quelli pi\u00f9 bassi nei mesi di dicembre e febbraio (che molto raramente scendono a 5\u00a0\u00b0C), mentre la media annua si attesta intorno ai 18,5\u00a0\u00b0C. I mesi pi\u00f9 piovosi sono ottobre e novembre, quelli pi\u00f9 secchi giugno e luglio. Molto scarso il fenomeno delle grandinate, mentre, in inverno, non \u00e8 raro imbattersi in banchi di nebbia (specie nelle frazioni montane), cos\u00ec come i giorni caratterizzati da forti venti, che in inverno, provengono maggiormente da occidente, mentre in estate e in autunno soffiano perlopi\u00f9 da nord-est.\nPer quanto attiene alla Classificazione climatica, introdotta dal D.P.R. n. 412 del 26 agosto 1993, Noto fa parte della \"Fascia climatica C\".\nNoto non ha stazioni meteorologiche. Un'indicazione di massima, per\u00f2, \u00e8 fornita principalmente dai dati rilevati dalla stazione di Siracusa ubicata a poco pi\u00f9 di 30\u00a0km dalla citt\u00e0 barocca:\nSismicit\u00e0.\nIl territorio comunale \u00e8 considerato una zona a sismicit\u00e0 medio-alta (zona 2) ai sensi dell'Ordinanza PCM n. 3274 del 20/03/2003 che ha istituito la Classificazione sismica dei Comuni italiani, facendo parte dei distretti sismici \"Golfo di Noto - Capo Passero\" e \"Monti Iblei\".\nIl territorio \u00e8 stato da sempre interessato da forti eventi sismici, come quello disastroso del 1693 e altri rilevanti, quali quello del 1169 (6,6 gradi Richter), quello del 1848 (che fece crollare la cupola della Cattedrale e altri edifici) e, pi\u00f9 recentemente, quello di Santa Lucia, nel dicembre 1990.\nIl disastroso terremoto del 1908 fu avvertito distintamente anche nella citt\u00e0 barocca, dove procur\u00f2 il crollo di alcuni cornicioni.\nOrigini del nome.\nIl significato della parola Noto non \u00e8 certo. \nAl fine di comprenderne meglio l'origine pu\u00f2 essere utile ricordare che il sito di Noto antica risale all'et\u00e0 del bronzo antico (III millennio a.C.) ed \u00e8 quindi legato alla civilt\u00e0 castellucciana.\nSecondo alcuni, il nome preellenico sarebbe stato \"Neas\". Quello che \u00e8 certo \u00e8 che il suo nome in greco antico fosse \"\u039d\u03ad\u03b7\u03c4\u03bf\u03bd\" (\"N\u00e9\u0113ton\"), divenuto poi in latino \"N\u0113tum\".\nNel periodo musulmano era nota come \"N\u016b\u1e6dus\" o, pi\u00f9 probabilmente, \"N\u014d\u1e6dus\", partendo dal gi\u00e0 citato greco antico, attraverso il greco bizantino \"\u039d\u03ad\u03c4\u03bf\u03c2\".\nNel periodo normanno (XII secolo), il geografo hammudita Muhammad al-Idrisi riportava infatti testualmente:\nTra le altre fonti arabe sono attestate anche le forme \"N\u016b\u1e6du\u0161\" e \"N\u0101\u1e6dus\".\nEsistono altres\u00ec variegate forme romanze registrate nelle diverse fonti notarili e archivistiche come le medievali \"Noteo\", \"Nothi\", \"Notha\", fino ad arrivare alle forme italiana \"Noto\", siciliana \"Notu\" (con la sua variante dittongata \"Nuotu\").\nPer questi motivi i suoi abitanti sono correntemente chiamati \"netini\", mentre in siciliano sono detti \"nuticiani\" (che sarebbe equivalente all'italiano \"notigiani\").\nStoria.\nPeriodo antico.\nIl sito originario della citt\u00e0, Noto antica, si trova 8\u00a0km pi\u00f9 a nord, sul monte Alveria. Qui si ritrovano i primi insediamenti umani, che risalgono all'et\u00e0 del Bronzo Antico o Castellucciana (2200-1450 a.C.), come testimoniato dai reperti archeologici rinvenuti. Secondo un'antica leggenda, \"Neas\", che sarebbe stato il nome della Noto pi\u00f9 antica, avrebbe dato i natali al condottiero siculo Ducezio, che nel V secolo a.C. avrebbe difeso la citt\u00e0 dalle incursioni greche. Questi la trasfer\u00ec dall'altura della Mendola al vicino monte Alveria, circondato da profonde valli, in una delle quali scorre la fiumara di Noto. Ben presto \"Neas o Neaton\", ormai ellenizzata nei costumi, entr\u00f2 a far parte della sfera d'influenza siracusana.\nSecondo Polibio e Tito Livio, \"Neaton\" fu una colonia siracusana durante il regno di Gerone II, riconosciuta nel 263 a.C. dai Romani con un trattato di pace. Il Ginnasio, le mura megalitiche e gli Heroa ellenistici convalidano le ipotesi degli storici.\nNel 214 a.C. circa, \"Neaton\" apr\u00ec le sue porte all'esercito del console romano Marco Claudio Marcello, e venne cos\u00ec riconosciuta come citt\u00e0 alleata dai Romani (che la chiamavano \"Netum\") come Taormina e Messina. In quanto tale i Romani concessero ai netini un proprio senato, tanto che ancora oggi, nei palazzi e nei portali risulta presenta la scritta SPQN (\"Senatus PopulusQue Netinus\"). Sub\u00ec, come le altre citt\u00e0 isolane, le vessazioni di Verre, descritte da Marco Tullio Cicerone.\nPeriodo tardoantico e arabo.\nDurante il periodo tardo-romano nella sua zona fu costruita la Villa Romana del Tellaro (IV secolo). Dopo l'occupazione della Sicilia (535-555 circa) da parte delle legioni bizantine dell'Imperatore Giustiniano, il territorio di Noto fu arricchito di monumenti, come la basilica di Eloro e la Trigona di Cittadella dei Maccari, l'Oratorio della Falconara e la Cripta di S. Lorenzo Vecchio, il Cenobio di S. Marco, il Villaggio di contrada Arco. Nell'864 Noto fu occupata dagli Arabi del ras Khafaja ben Sufyan, che la fortificarono. Data l'importanza attribuita alla citt\u00e0 dagli Arabi, Noto divenne, nel 903, capovalle e il suo territorio registr\u00f2 la razionalizzazione dell'agricoltura e la promozione dei commerci. Fu insediata anche l'industria della seta, sfruttando la presenza di gelsi nel territorio.\nSi registra a Noto, come in molte altre citt\u00e0 siciliane dello stesso periodo, la presenza di una notevole comunit\u00e0 ebraica, attestata anche da alcune grotte quali, a Noto Antica, la Grotta del Carciofo.\nDai Normanni agli Aragonesi.\nNel 1091 Noto fu occupata dal Gran Conte Ruggero d'Altavilla, e venne infeudata al figlio Giordano, che inizi\u00f2 la costruzione del castello e delle chiese cristiane.\nDurante il regno dell'imperatore Federico II di Svevia, a Noto, governata dal conte Isinbardo Morengia, fu eretto il monastero cistercense di Santa Maria dell'Arco.\nDurante il periodo angioino, il 2 aprile 1282, Noto partecip\u00f2 all'insurrezione dei Vespri Siciliani.\nNel 1299, durante la guerra per il possesso della Sicilia tra Federico III d'Aragona e Carlo II d'Angi\u00f2, il castellano di Noto Ugolino Callari (o di Callaro) si ribell\u00f2 al primo passando dalla parte di quest'ultimo, e consegn\u00f2 la citt\u00e0 all'esercito di Roberto d'Angi\u00f2, figlio di Carlo II.\nTornata sotto il dominio aragonese, Noto fu poi governata da Guglielmo Calcerando.\nSotto il regno di Alfonso V d'Aragona fu Vicer\u00e9 di Sicilia Niccol\u00f2 Speciale, netino, che diede un importante contributo allo sviluppo della citt\u00e0, governata al tempo dal duca Pietro d'Aragona, fratello del re. Il duca fece edificare nel 1431 la Torre Maestra del Castello di Noto Antica. Nel 1503, per intervento del vescovo Rinaldo Montuoro Landolina, il re Ferdinando II d'Aragona confer\u00ec a Noto il titolo di \"Citt\u00e0 ingegnosa\" per i tanti personaggi che nel Quattrocento si distinsero nel campo dell'arte, delle lettere e della scienza, come Giovanni Aurispa, Antonio Cassarino, Antonio Corsetto, Andrea Barbazio e Matteo Carnalivari.\nNel 1542 il Vicer\u00e9 Ferrante Gonzaga fortific\u00f2 le mura della citt\u00e0.\nIl terremoto del 1693 e la ricostruzione.\nL'11 gennaio del 1693 la citt\u00e0, allora nel suo pieno splendore, fu distrutta dal terremoto del Val di Noto, in cui morirono circa 1.000 persone. Subito dopo il terribile evento Giuseppe Lanza, duca di Camastra, nominato vicario generale per la ricostruzione del Val di Noto, stabil\u00ec di ricostruire la citt\u00e0 in altro sito 8\u00a0km pi\u00f9 a valle, sul declivio del monte Meti. Nel piano di costruzione della citt\u00e0 intervennero diverse personalit\u00e0, indicate dai documenti e dalla tradizione: dall'ingegnere militare olandese Carlos de Grunenbergh, al matematico netino Giovanni Battista Landolina, al gesuita fra Angelo Italia, all'architetto militare Giuseppe Formenti; ma, al di l\u00e0 del piano urbanistico, \u00e8 da tenere presente che la citt\u00e0 attuale \u00e8 il risultato dell'opera di numerosi architetti (Rosario Gagliardi, Paolo Labisi, Vincenzo Sinatra, Antonio Mazza), capimastri e scalpellini, che, durante tutto il XVIII secolo, realizzano questo eccezionale ambiente urbanistico.\nL'Ottocento e l'Unit\u00e0 d'Italia.\nNell'Ottocento, con la nuova riforma amministrativa, Noto perse il ruolo di capovalle, che pass\u00f2 a Siracusa. Tuttavia nel 1837, a causa del moto carbonaro di Siracusa, Noto divenne capoluogo di provincia, e nel 1844 anche centro di una diocesi. Nel 1848 scoppi\u00f2 la Rivoluzione siciliana indipendentista e Noto vi partecip\u00f2, la rivolta venne repressa l'anno successivo e il netino Matteo Raeli, ministro del governo rivoluzionario, and\u00f2 in esilio a Malta.\nNel 1861 Noto, dopo la Spedizione dei Mille, entr\u00f2 a far parte del Regno d'Italia, conservando inizialmente il titolo di capoluogo di provincia, poi trasferito a Siracusa nel 1865. Nel 1870 fu inaugurato il Teatro comunale Tina Di Lorenzo; l'esiliato Matteo Raeli fu nominato ministro di Grazia e Giustizia e dei Culti della nuova nazione. Intorno al 1880 a Noto fu edificata la stazione ferroviaria.\nNoto nella seconda guerra mondiale.\nA Noto, grosso centro urbano del siracusano (nel 1940 contava oltre 25.000 abitanti), la situazione era critica: mentre Avola cadeva, la ex capitale borbonica dell'omonimo vallo e dell'antica provincia ospitava al suo interno un gran numero di sfollati palazzolesi; oltre 400 erano ricoverati presso l'ospedale netino, impegnando tutti gli ufficiali medici. I civili si erano rifugiati a Noto perch\u00e9 Palazzolo Acreide aveva subito due terribili bombardamenti la notte appena trascorsa. Essendo inoltre il quartiere generale del 146\u00ba Fanteria costiero del colonnello Felice Bartimmo Cancellara, vedeva giungere anche i numerosi feirti militari che portavano le notizie della presa di Avola, ai quali si aggiungevano, sul primo pomeriggio intorno alle 15:00, avieri, marinai e fanti provenienti da Siracusa, recando a Noto la notizia che maggiormente impression\u00f2: la citt\u00e0 aretusea era data gi\u00e0 per occupata (in realt\u00e0 i primi fanti britannici entreranno a Siracusa solo a tarda sera).\nNon si poteva sperare su alcun rinforzo (i tedeschi erano lontani e i fanti della \"Napoli\" si erano concentrati su Floridia). Le difese costiere cadevano una dopo l'altra e tra i netini si era gi\u00e0 diffusa la voce sull'efficienza del nemico e sui suoi imponenti numeri di uomini e mezzi.\nNoto era difesa da un gruppo di semoventi L40, del 233\u00ba battaglione del tenente modanese Mario Pittigliani, che quella mattina avevano avuto uno scontro impari con gli Sherman della 23\u00aa brigata corazzata sbarcati a Marzamemi e giunti da Avola: in tale occasione caddero circa 20 carristi italiani (tra questi Giovanni Grecchi, medaglia d'argento al valore militare). Improvvisando sbarramenti anticarro, i carristi rallentarono il nemico, ma non potevano bloccarlo: su Noto stavano marciando, tra gli altri battaglioni nemici, anche la 69th Infantry Brigade e la 231\u00aa brigata \"Malta\". Cancellara, appurato che nemmeno D'Havet avrebbe potuto sostenerlo, mentre il nemico penetrava all'interno dell'abitato netino, verso le 18:30, per non far distruggere la citt\u00e0 o farle patire le conseguenze di una conquista militare, come le pat\u00ec Avola, ritenne pi\u00f9 saggio fare arretrare il suo presidio all'infuori del perimetro urbano. Verso la mezzanotte si incammin\u00f2 per Palazzolo Acreide, con l'intenzione di unirsi ai fanti della \"Napoli\". Noto, quindi, cadde in mano dei britannici la sera del 10 luglio 1943.\nDal secondo dopoguerra alla riapertura della Cattedrale.\nDopo la seconda guerra mondiale inizi\u00f2 il processo migratorio verso le regioni settentrionali d'Italia, la Germania, la Francia, il Belgio, l'Argentina, gli USA e il Canada e la citt\u00e0 di Noto conosce qualche decennio di decadenza. Nel 1977 si tenne a Noto un convegno \u201cSimposio sull'architettura di Noto\u201d, organizzato dal regista Corrado Sofia e dall'allora sindaco Alberto Frasca (PCI), tale simposio port\u00f2 all'attenzione di vari studiosi, tra i quali Andr\u00e9 Chastel e Cesare Brandi, il problema del barocco netino, determinando un rinnovato interesse per la citt\u00e0 e la sua storia millenaria.\nNegli ultimi anni si \u00e8 registrata una ripresa economica, dovuta alla sviluppo del turismo, che rappresenta la principale risorsa della citt\u00e0 barocca. Il 13 marzo del 1996 la cupola della Cattedrale crolla a causa di un difetto di costruzione e del sovraccarico strutturale determinato dalla costruzione di un solaio in cemento sopra la navata centrale. La citt\u00e0 \u00e8 stata inserita nella lista dei siti patrimonio dell'umanit\u00e0 dall'UNESCO nel 2002. A conclusione di un lungo e complesso restauro, la chiesa \u00e8 stata riaperta dopo undici anni di lavori il 18 giugno 2007.\nSimboli.\nAntico simbolo della citt\u00e0 era probabilmente il toro: ad avvalorare questa tesi, peraltro sostenuta da diversi studiosi siciliani, sarebbe un'antica medaglia raffigurante un toro ritto su due zampe con l'incisione \"S.P.Q.N.\", di cui si sono perse le tracce. Durante il regno di Ferdinando il Cattolico, insignita del titolo di \"urbs ingegnosa\", la citt\u00e0 ebbe il proprio stemma ufficiale, che consisteva in uno scudo crociato bianco e rosso/amaranto, nei cui lati si trovava (su sfondo bianco) a volte l'incisione \"Netum \u00b7 urbs \u00b7 ingegnosa \u00b7 et \u00b7 vallis \u00b7 caput\", altre volte semplicemente S.P.Q.N. Il suddetto stemma rimase in vigore fino a pochi anni dopo l'unit\u00e0 d'Italia (tant'\u00e8 che tutt'oggi possibile vederlo sui prospetti di diversi monumenti cittadini, come il municipio e la Cattedrale), quando, sulla scia di altri comuni siciliani e, in particolare, siracusani, fu adottato lo scudo sabaudo con l'aquila coronata, con l'antico scudo crociato (seppur modificato) posto sull'addome del rapace. Solo alla fine dell'XIX secolo, per volere del marchese del Castelluccio, fu aggiunta la dicitura S.P.Q.N. in ricordo degli antichi fasti.\nMonumenti e luoghi d'interesse.\nCentro storico.\nLe vie della citt\u00e0 sono intervallate da scenografiche piazze e imponenti scalinate che raccordano terrazze e dislivelli. L'unitaria ricostruzione produsse un tessuto urbano coerente e ricco di episodi architettonici.\nVenne utilizzata la tenera pietra locale, di colore tra il dorato e il rosato, riccamente intagliata. La ricostruzione avvenne unitariamente sotto la guida del Duca di Camastra, che rappresentava a Noto il Vicer\u00e9 spagnolo.\nA differenza di quanto accadde di solito nelle costruzioni barocche delle province del Sud Italia, come soprattutto a Lecce e, in Sicilia, a Catania, gli architetti che lavorarono a Noto non puntarono tutto sui motivi ornamentali, i quali restano sempre ben controllati, senza squilibri rispetto alle architetture nelle quali sono inseriti. Inoltre, gli architetti attivi a Noto, Rosario Gagliardi, Vincenzo Sinatra e Paolo Labisi, si impegnarono anche nella realizzazione di architetture elaborate, con l'impiego di facciate concave (come nella chiesa del Carmine o in quella di San Carlo Borromeo al Corso), convesse (come la chiesa di San Domenico) o addirittura curvilinee, come nella torre campanaria del seminario.\nIl barocco di Noto pervade l'intera citt\u00e0: gli elementi barocchi non sono isolati all'interno di un contesto urbano caratterizzato da diversi stili, ma sono collegati tra di loro in modo da realizzare quella che \u00e8 stata definita la \"perfetta citt\u00e0 barocca\". A tal proposito Ugo Ojetti sostenne: \u00abNoto ai primi del Settecento \u00e8 una delle nostre citt\u00e0 sorte d'un colpo, pel fatto sembra d'una volont\u00e0 sola, immagine precisa del gusto d'un'epoca. A visitarla, palazzi, chiese, conventi, teatro pare un monumento unico, tutto costruito nello stesso tufo giallo, nello stesso barocco, come dice bene il Fichera, fiammeggiante, con una grandiosit\u00e0 senza pause e una regalit\u00e0 senza avarizia\u00bb.\nDell'impegno degli architetti netini per la creazione di grandi scenografie, in un'ottica barocca pienamente consapevole e non provinciale, si accorse pure un maestro dell'immagine come Michelangelo Antonioni, il quale in una scena de \"L'Avventura\", girata a Noto, fa dire al protagonista, interpretato da Gabriele Ferzetti, intento ad ammirare la citt\u00e0 dalla terrazza del campanile della chiesa di San Carlo al Corso: \u00abMa guarda che fantasia, che movimento. Si preoccupavano degli effetti scenografici. Che libert\u00e0 straordinaria!\u00bb\nPalazzi nobiliari.\nAltri.\nAdibiti ad abitazioni private, i palazzi delle famiglie Battaglia e Velona conservano poco del loro originale aspetto. Il primo, sito in via Rocco Pirri, presenta ancora la facciata barocca, mentre gli interni sono adibiti a ristorante e ad appartamenti privati. Il secondo, ubicato in via Ducezio, conserva al suo interno stucchi ottocenteschi.\nArchitetture militari.\nAltro.\nIl territorio \u00e8 disseminato di bunker risalenti al periodo fascista, nonch\u00e9 di grandi rifugi antiaerei (il pi\u00f9 grande \u00e8 situato in pieno centro storico, attualmente non agibile). Grande rilevanza ebbero, prima del terremoto del 1693, i bastioni di Noto Antica e diverse torri di avvistamento nei pressi di Castelluccio o nella costa, di cui oggi si possono ammirare solo le rovine.\nSiti archeologici.\nIl territorio \u00e8 disseminato di aree d'interesse archeologico, bench\u00e9 molte non siano valorizzate n\u00e9 riconosciute come tali. In questa pagina, riporteremo solo quelle pi\u00f9 note, attrezzate e facilmente raggiungibili.\nSociet\u00e0.\nEvoluzione demografica.\nLa popolazione, dopo il drastico calo registrato fra la fine degli anni '60 e i primi anni '90 del secolo scorso, sta registrando una graduale ma costante risalita, che ha portato, nel 2010, a un picco di 24.000 abitanti. Secondo i rilevamenti ISTAT, nel 2013 la popolazione \u00e8 all'incirca di 23.700 unit\u00e0.\nEtnie e minoranze straniere.\nNoto ospita la comunit\u00e0 pi\u00f9 numerosa di camminanti, gruppo etnico nomade diffuso in Sicilia. Se ne contano tra i e i \u2014 circa il 10% dell'intera popolazione \u2014 e sono a tutti gli effetti residenti dagli anni 1950.\nSecondo i dati ISTAT, al 31 dicembre 2019 a Noto risultano residenti 839 cittadini stranieri, che rappresentano il 3,5% della popolazione residente totale. Le nazionalit\u00e0 principali in base alla popolazione:\nNoto \u00e8 in cui vi \u00e8 una consistente presenza di immigrati inglesi, francesi, spagnoli e tedeschi, \nLingue e dialetti.\nOltre alla lingua ufficiale italiana, a Noto si parla la lingua siciliana nella sua variante metafonetica sud-orientale. La ricchezza di influenze del siciliano, appartenente alla famiglia delle lingue romanze e classificato nel gruppo meridionale estremo, deriva dalla posizione geografica dell'isola, la cui centralit\u00e0 nel mar Mediterraneo ne ha fatto terra di conquista di numerosi popoli gravitanti nell'area mediterranea.\nIl dialetto netino e di alcuni comuni limitrofi a Noto presenta delle peculiarit\u00e0 proprie. \u00c8 differente dal siracusano e dal catanese, essendo pi\u00f9 simile alla parlata \"iblea\", ma presenta differenze anche con quest'ultima, non presentando, ad esempio, la \"c\" dura davanti alle vocali.\nCultura.\nIstituzioni scientifiche.\nPresso Noto, in localit\u00e0 Monte Renna si trova un radiotelescopio, composto da un'antenna di 32 metri. La struttura \u00e8 gestita dall'Istituto di Radioastronomia di Bologna, parte dell'INAF, e ha un gemello posto a Medicina, vicino a Bologna.\nScuole.\nLa citt\u00e0 dispone di tre istituti comprensivi per quanto riguarda l'istruzione primaria e secondaria di primo grado. Per quanto riguarda la scuola secondaria di secondo grado, Noto \u00e8 punto di riferimento per l'intero comprensorio, con un'offerta formativa che presenta vari indirizzi: lo storico Liceo Classico, fondato nell'Ottocento, lo Scientifico, le due opzioni del Liceo delle Scienze Umane (anch'esso di antica fondazione), l'Artistico (in due articolazioni), e i tecnici a indirizzo Turistico, della Moda (ex ITAS), Geometri e IPSIA.\nUniversit\u00e0.\nHa sede a Noto, presso i locali dell'ex Istituto \"Giavanti\", il Consorzio Universitario Mediterraneo Orientale (CUMO), istituito nel 2001 in convenzione con l'Universit\u00e0 di Messina. L'offerta formativa prevede due corsi di Laurea triennale: Scienze dell'Educazione e della Formazione e Scienze della Comunicazione. Negli ultimi anni \u00e8 stato inoltre attivato, sempre in convenzione con l'Universit\u00e0 di Messina, un master di primo livello a indirizzi plurimi \"Tecnologie Avanzate di Formazione e Comunicazione per le Scienze Cognitive e Pedagogiche\". L'universit\u00e0 ha un ampio bacino d'utenza, comprendente soprattutto le province di Ragusa e Siracusa.\nCinema.\nNoto \u00e8 stata il set di diversi film, alcuni realizzati dai pi\u00f9 grandi maestri del cinema mondiale: Roberto Rossellini, che vi ha girato alcune parti di \"Viva l'Italia\"; Vittorio De Sica, che ha girato a Noto il suo ultimo film \"Il viaggio\", con Richard Burton e Sophia Loren; Michelangelo Antonioni, che oltre ad avervi ambientato parte de \"L'avventura\", ha dedicato a Noto le prime due parti del documentario \"Noto, Mandorli, Vulcano, Stromboli, Carnevale\", realizzato per il padiglione italiano dell'Exp\u00f2 di Siviglia svoltosi nel 1992. Oltre a questi maestri hanno lavorato a Noto altri grandi registi come Luigi Zampa, Luigi Comencini, Franco Zeffirelli, Lina Wertm\u00fcller e Giuseppe Tornatore. Di seguito \u00e8 riportato un elenco di film girati a Noto:\nLa particolare propensione di Noto a costituire la scenografia di rappresentazioni artistiche come i film ma non solo, \u00e8 stata rilevata anche da Leonardo Sciascia, il quale riteneva che Noto fosse \u00ablo scenario ideale alla commedia\u00bb. Sosteneva infatti Sciascia: \nEventi.\nSettimana Santa: tipica e sentita festivit\u00e0 in tutta la Sicilia, la Settimana Santa di Noto si apre con la \"visita ai Santi Sepolcri\", nel gioved\u00ec santo. Particolarmente suggestiva \u00e8 la processione della \"Santa Spina\", nella serata del venerd\u00ec santo, durante la quale la reliquia proveniente dall'antica citt\u00e0 e custodita in un'artistica teca d'oro, \u00e8 portata in processione per le vie del Centro Storico insieme ai simulacri del Cristo Morto e della Madonna Addolorata, con le confraternite, la banda musicale e i fedeli al seguito. Particolarmente sentita \u00e8 la \"Pace\", che si svolge nella domenica di Pasqua, durante la quale vi \u00e8 l'incontro in piazza Municipio tra i simulacri della Vergine e del Cristo risorto, che successivamente impartiscono la loro benedizione muovendo, per mezzo di un particolare meccanismo interno ai fercoli, le braccia.\nAltre festivit\u00e0 e manifestazioni.\nNelle principali frazioni di Noto si svolgono annualmente alcune manifestazioni, prevalentemente a carattere religioso. Il primo maggio, nelle contrade \u00e8 possibile partecipare al tradizionale \"Convito\", un'asta di prodotti gastronomici o di uso comune. \nIl primo maggio, specie nelle frazioni montane, \u00e8 possibile imbattersi nel tradizionale \"Convito\", un'asta di prodotti gastronomici locali o di uso comune. Alcune feste, come quella di San Paolo, svoltasi fino alla prima met\u00e0 del secolo scorso, sono ormai solamente un ricordo delle persone pi\u00f9 anziane.\nGeografia antropica.\nUrbanistica.\nUno dei motivi pi\u00f9 rilevanti per il quale la citt\u00e0 fu ricostruita in un nuovo sito fu l'impossibilit\u00e0 di ricostruire, sull'Alveria, la citt\u00e0 seguendo i canoni dell'epoca, a causa della morfologia del territorio. I documenti e la tradizione indicano l'intervento di diverse personalit\u00e0 sulla progettazione del nuovo impianto urbano: dall'ingegnere militare olandese Carlos de Grunenbergh, al matematico netino Giovanni Battista Landolina, al gesuita fra Angelo Italia, all'architetto militare Giuseppe Formenti. L'impianto urbano fu concepito a scacchiera, ma a differenza della vicina Avola, il perimetro di ogni quartiere \u00e8 molto pi\u00f9 ampio, causando un fenomeno particolare e, forse, unico nel suo genere: mentre nella parte pi\u00f9 esterna del perimetro venivano costruiti i palazzi dei ceti pi\u00f9 facoltosi, al suo interno venivano costruite le abitazioni dei ceti meno abbienti, generalmente piccole e a un solo piano, divise fra loro da stradine strette e tortuose, tipiche della medievaleggiante citt\u00e0 antica e nascoste, seppur macroscopicamente, dal moderno impianto a scacchiera.\nSecondo il progetto del Duca di Camastra, il nucleo urbano si sarebbe dovuto sviluppare esclusivamente sul piano alto del colle, anticamente chiamato \"Pianazzo\", circondato da ripidi pendii eccetto una piccola lingua di terra e con un'ottima vista sul mare proprio come Noto Antica, ma era palesemente troppo piccolo per ospitare una popolazione che, al tempo, ammontava a circa 10.000 anime. Su iniziativa dei locali fu quindi stabilito di costruire anche nel sottostante pendio, che divent\u00f2 subito il vero centro cittadino a sfavore della parte alta.\nIn una veduta disegnata da Paolo Labisi nei primi anni del XVIII secolo, Noto \u00e8 rappresentata come una cittadina di modeste dimensioni, e delimitata a nord dall'attuale via Rosolino Pilo e a sud dall'attuale via Roma. Simili al disegno settecentesco sono le prime fotografie in bianco e nero, sebbene all'interno della citt\u00e0 siano avvenuti piccoli cambiamenti: le dimensioni delle piazze del Santissimo Crocifisso e dell'Immacolata sono, nell'Ottocento, drasticamente ridotte in dimensioni, causa la costruzione di nuovi palazzi; l'area designata come quinta piazza cittadina, al termine di via vicer\u00e9 Speciale non \u00e8 stata mai realizzata e la chiesa di San Camillo, in via Rocco Pirri (di fronte alla loggia del mercato), \u00e8 stata abbattuta per far spazio al mercato cittadino. Il vallone melmoso che separava l'abitato dal convento dei cappuccini \u00e8 stato infine riempito con i materiali di scarto dovuti all'abbassamento delle sedi stradali, ed \u00e8 diventato il nuovo ingresso della citt\u00e0, nonch\u00e9 giardino pubblico.\nSolo nella seconda met\u00e0 del secolo scorso prese il via una disordinata espansione (che su scala nazionale prende il nome di effetto sprawl) verso ovest e sud, inglobando quasi del tutto le contrada di San Giovanni Lardia a nord-ovest e Santa Croce a sud-est.\nFrazioni.\nAltre frazioni, come San Paolo e Villa Vela, un tempo molto popolate, sono oggi in gran parte disabitate e in stato d'abbandono. Nei pressi di San Paolo, \u00e8 ubicata una grossa azienda produttrice di cioccolato. Facevano parte del territorio di Noto anche Frigintini, Gianforma, San Vito e San Giacomo (\"San J\u00e0bbicu\"), per una porzione di territorio che andava da Castelluccio verso nord-ovest, fino alle porte di Giarratana. Nel 1950, in seguito a un referendum, i territori alla destra del fiume Tellaro furono ceduti a Modica, eccetto per la contrada San Giacomo, che fu ceduta a Ragusa.\nEconomia.\nIl settore turistico si \u00e8 recentemente sviluppato: in seguito alla qualifica di Patrimonio mondiale dell'Umanit\u00e0 da parte dell'UNESCO, si sono aperte strutture ricettive e si sono avviati lavori di riqualificazione della citt\u00e0. Il turismo pu\u00f2 contare anche sulla vicinanza al mare, sui prodotti tipici, sulla grande tradizione gastronomica.\nIl pi\u00f9 importante fra i prodotti tipici \u00e8 senza dubbio il vino. ,ma ben pi\u00f9 recentemente Noto era nel XIX secolo la principale zona di produzione di tutta la Sicilia e nel suo territorio fu istituita la Regia Cantina sperimentale.\nDopo un periodo di crisi, negli ultimi anni diverse imprese, anche non siciliane, hanno cominciato a investire, a piantare nuovi vigneti e a vinificare in loco.\nL'uva di maggiore importanza \u00e8 senza dubbio il Nero d'Avola, diffuso in tutta la Sicilia e che nel territorio di Noto ha una delle aree di eccellenza, tra le contrade di Buonivini, Bufalefi, Maccari e Zisola.\nSull'agro di Noto insistono tre DOC per il vino (Eloro, Noto e Moscato di Noto) e una DOP per l'olio (Monte Iblei, zona Valtellaro).\nAltro prodotto di grande qualit\u00e0 \u00e8 la mandorla, detta \"Pizzuta d'Avola\" poi seguono le variet\u00e0 Romana e Fascionello che si coltivano in tutto il territorio. Il periodo di raccolta delle mandorle \u00e8 da luglio ad agosto.\nDal 2012 la Mandorla di Noto \u00e8 presidio \"Slow Food\".\nInfrastrutture e trasporti.\nStrade.\nIl territorio cittadino \u00e8 servito da tre strade statali e un'autostrada.\nL'autostrada A18 Siracusa-Gela, in esercizio fino alla vicina Rosolini, si estende per 40 chilometri e collega la citt\u00e0 al capoluogo di provincia, e alle altre citt\u00e0 della provincia di Siracusa, nonch\u00e9, attraverso l'autostrada Catania-Siracusa, al capoluogo etneo.\nLa strada statale 115 Sud Occidentale Sicula, che si estende per 383\u00a0km da Trapani a Siracusa attraversando le cinque province della costa mediterranea della Sicilia, collega Noto con i comuni limitrofi di Avola, Rosolini, Modica e Ragusa. La strada statale 287 collega Noto al bivio con la Strada statale 124 Siracusana, in contrada Pianette. La strada statale 124 Siracusana collega i comuni di Siracusa, Floridia, Solarino, Palazzolo Acreide, Buscemi e Buccheri e giunge a San Michele di Ganzaria (Catania). Attraversa quindi in direzione ovest-est la porzione sud-orientale della Sicilia.\nInoltre, il territorio di Noto \u00e8 attraversato da alcune strade provinciali:\nFerrovie.\nLa Ferrovia Siracusa-Gela-Canicatt\u00ec attraversa l'intero territorio di Noto, la cui stazione \u00e8 situata al km 344,418, nella parte bassa della citt\u00e0. L'offerta di treni viaggiatori prevede sette coppie treni da, e per Siracusa. Un tempo erano inoltre attive le tratte ferroviarie Noto-Pachino, e Noto-Marina di Noto.\nAutolinee.\nAzienda siciliana trasporti gestisce l'autolinea Catania - Noto, con transito dall'aeroporto di Catania e da Avola. Il percorso dura un'ora e quaranta minuti e sono previste cinque coppie di corse al giorno.\nAutoservizi Salemi in collaborazione con SAIS Autolinee offre il collegamento con Catania, Messina, Cosenza, Napoli e Roma (due coppie di corse al giorno).\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nSport.\nHa sede nel comune la societ\u00e0 di calcio U.S.D. Noto Calcio, fondata nel 1963 raggiunse il suo culmine con il campionato nazionale di serie D\nLa compagine di calcio Rinascita Netina 2008, ha disputato campionati dilettantistici regionali.\nLa societ\u00e0 di calcio Unione Sportiva Notinese fondata nel 1946, non pi\u00f9 attiva, ha disputato un campionato di Serie C nella stagione 1947-1948."}
{"id": "1909843", "revid": "38120", "url": "https://it.wikipedia.org/wiki?curid=1909843", "title": "Twelve Deadly Cyns...And Then Some", "text": ""}
{"id": "1909846", "revid": "117683", "url": "https://it.wikipedia.org/wiki?curid=1909846", "title": "Olimpiadi 2012", "text": ""}
{"id": "1909852", "revid": "88740", "url": "https://it.wikipedia.org/wiki?curid=1909852", "title": "Riale (Zola Predosa)", "text": "Riale (\"Ri\u00e8l\" in dialetto bolognese; gi\u00e0, durante il Regno Reale) \u00e8 una frazione del comune di Zola Predosa e in parte minore del comune di Casalecchio di Reno, nella citt\u00e0 metropolitana di Bologna.\nGeografia fisica.\nSi trova a circa 2,5 chilometri dal capoluogo comunale di Zola Predosa ed a 12,5\u00a0km dal Capoluogo di regione. La sua locazione favorisce la funzionalit\u00e0 del paese come citt\u00e0 dormitorio, a favore delle imprese industriali e commerciali delle vicinanze. \nMonumenti e luoghi d'interesse.\nFra gli edifici pi\u00f9 significativi figura la chiesa parrocchiale di San Luigi Gonzaga di Riale, che come una piccola parte del paese, fa parte del territorio comunale di Casalecchio di Reno, esempio di architettura contemporanea progettata dall'architetto Glauco Gresleri nel 1975.\nInfrastrutture e trasporti.\nRiale \u00e8 attraversata dalla strada provinciale 569 \"via Bazzanese\", gi\u00e0 Strada statale 569 di Vignola, che dal 1883 al 1938 ospitava il binario della tranvia Bologna-Casalecchio-Vignola; nella localit\u00e0 era presente la fermata \"Riale\".\nNel 1938 la tranvia fu sostituita dalla attuale ferrovia elettrica, la cui fermata Riale \u00e8 inserita nell'ambito del servizio ferroviario metropolitano di Bologna e servite dalle relazioni TPER con il capoluogo.\nSport.\nCalcio.\nA Riale \u00e8 situato lo stadio comunale \"Enrico Filippetti\", nel quale giocano le squadre dello la cui prima squadra milita nel campionato di Promozione."}
{"id": "1909857", "revid": "113912345", "url": "https://it.wikipedia.org/wiki?curid=1909857", "title": "Val d'Entremont", "text": "La Val d'Entremont \u00e8 una vallata svizzera nel Distretto di Entremont nel Canton Vallese. La valle permette di raggiungere l'Italia attraverso il Colle del Gran San Bernardo e il Traforo del Gran San Bernardo.\nGeografia.\nBagnata dalla Drance d'Entremont, la val d'Entremont raggiunge la valle di Bagnes all'altezza di Sembrancher. Con la Drance de Bagnes, la Drance d'Entremont forma la Drance la quale scorre fino a Martigny prima di raggiungere il Rodano.\nDa Sembrancher, la val d'Entremont si orienta verso sud. All'altezza di Orsi\u00e8res (901\u00a0m), si divide in due rami; quello situato ad ovest forma la Val Ferret. La val d'Entremont prosegue la sua salita in direzione di Liddes e Bourg-Saint-Pierre. \u00c8 contornata ad est dal massiccio del Grand Combin. Dopo Bourg-Saint-Pierre, il fondo della valle ospita il lac des Toules che \u00e8 un lago artificiale creato dalla diga di Les Toules. La fine del lago segna l'inizio della salita verso il colle del Gran San Bernardo.\nMonti.\nI monti principali che contornano la valle sono:\nComuni.\nI comuni della valle sono:"}
{"id": "1909858", "revid": "288300", "url": "https://it.wikipedia.org/wiki?curid=1909858", "title": "Torneo di Amsterdam 2001", "text": ""}
{"id": "1909864", "revid": "1573940", "url": "https://it.wikipedia.org/wiki?curid=1909864", "title": "Simone Gatto", "text": "Biografia.\nLaureato in Medicina e chirurgia, esercit\u00f2 la professione a Trapani. Dirigente del Fascio di Trapani, durante la seconda guerra mondiale fu \"seniore\" medico della 174\u00aa Legione della M.V.S.N.. Tra la fine degli anni quaranta e primi anni cinquanta \u00e8 segretario provinciale del Partito Socialista trapanese.\nDirettore sanitario dell'ONMI provinciale di Trapani, nel 1958 \u00e8 eletto senatore nel collegio di Trapani per il PSI. Insieme a Ferruccio Parri in quella legislatura propose il disegno di legge che istituiva la Commissione parlamentare Antimafia (legge 1720 del 20 dicembre 1962) di cui divenne membro dalla sua costituzione, con la parentesi della sua esperienza governativa.\nRiconfermato nel 1963 sempre nel PSI, \u00e8 stato sottosegretario di Stato al Lavoro nel primo Governo Moro, dal dicembre 1963 al luglio 1964; successivamente diviene presidente della commissione Lavoro del Senato. Nella V legislatura \u00e8 rieletto nel collegio di Enna, ma nelle file del Partito Comunista Italiano come indipendente di sinistra e nel 1968 \u00e8 eletto vice presidente del Senato. Fu Direttore sanitario dell\"'Opera Nazionale Maternit\u00e0 e Infanzia\" di Roma.\nNel 1970 fu coinvolto in alcune intercettazioni telefoniche con un mafioso trapanese, Giuseppe Mangiapane, che furono inserite agli atti della commissione Antimafia, e che furono denunciate nella relazione di minoranza presentata dal parlamentare del Movimento Sociale Italiano Beppe Niccolai. Mangiapane, in rapporti con Frank Coppola sarebbe anche stato ricevuto a Palazzo Madama.\nIn conseguenza a queste accuse, nel 1972 il PCI decise di non ricandidarlo."}
{"id": "1909872", "revid": "154326", "url": "https://it.wikipedia.org/wiki?curid=1909872", "title": "Ottone Francesco Giuseppe d'Austria", "text": ""}
{"id": "1909874", "revid": "729019", "url": "https://it.wikipedia.org/wiki?curid=1909874", "title": "Waltham Cross", "text": "Waltham Cross \u00e8 un comune di 10.000 abitanti della contea dell'Hertfordshire, in Inghilterra."}
{"id": "1909877", "revid": "1516087", "url": "https://it.wikipedia.org/wiki?curid=1909877", "title": "Uomini e donne", "text": "Uomini e donne \u00e8 un programma televisivo italiano, ideato e condotto da Maria De Filippi, in onda su Canale 5 dal 16 settembre 1996.\nIl programma televisivo \u00e8 nato nel settembre del 1996 come versione \"adulta\" del precedente talk show della De Filippi \"Amici\". Mentre all'interno di quel programma si discuteva, infatti, di problemi e tematiche giovanili in un contesto televisivo che dava spazio alle opinioni dei ragazzi, \"Uomini e donne\" \u00e8 stato ideato inizialmente come un luogo dove una coppia potesse raccontare la propria storia per discuterne col pubblico.\nA partire dal gennaio del 2001 il programma, pur mantenendo lo stesso titolo, ha assunto un \"format\" completamente diverso, divenendo un programma per incontri finalizzato a dare la possibilit\u00e0 di instaurare nuove relazioni sentimentali. Nelle stagioni 2016/2017 e 2017/2018 la trasmissione, nella sua versione classica, aveva aperto anche alle persone omosessuali, mentre nella stagione 2021/2022 accoglie la prima tronista transgender.\nIl programma.\n\"Uomini e donne\" ha avuto due versioni, molto diverse tra loro.\nPrima versione.\nIl programma, di genere \"talk show\", inizia il 16 settembre del 1996, andando in onda in diretta dal luned\u00ec al venerd\u00ec dalle 14:10 alle 15:30. Nasce come versione adulta del precedente talk-show di Maria De Filippi, \"Amici\". Se infatti ad \"Amici\" venivano affrontati temi e problematiche giovanili, a \"Uomini e donne\" si affrontavano invece problemi coniugali e familiari di una coppia (o di una ex-coppia) quali la separazione, il rapporto ed i problemi con i figli, i problemi sul lavoro e la loro ripercussione sulla vita coniugale, le difficolt\u00e0 nell'intimit\u00e0 e quelle dovute alla routine di tutti i giorni, i tradimenti, l'invadenza dei suoceri, gli alimenti non dati e altri ancora.\nLe storie erano commentate dal pubblico in studio (inizialmente diviso in una platea di quaranta uomini ed un'altra di quaranta donne, da qui il titolo della trasmissione, alcuni presenze fisse ed altri diversi di puntata in puntata) che interagiva e si confrontava con gli ospiti della puntata, con la conduttrice che svolgeva la funzione di moderatrice del dibattito tra il pubblico ed i protagonisti; tali protagonisti erano diversi per ogni puntata (in rari casi alcuni rimanevano anche per pi\u00f9 puntate oppure venivano successivamente richiamati per vedere come si sono evolute le varie situazioni).\nLa formula si rivel\u00f2 vincente tanto che, nella primavera del 1998, ne venne prodotta anche una versione in onda in prima serata, intitolata \"Speciale Uomini e donne\", in cui nel pubblico, oltre alle persone comuni, erano presenti anche personaggi famosi che commentavano le varie storie. Il programma mantenne questa formula fino all'autunno del 2000, quando, in seguito a un calo di ascolti, la conduttrice e gli autori decisero di cambiare la formula del programma, trasformandolo da \"talk\" a \"dating show\", pur mantenendo lo stesso titolo.\nSeconda versione.\nDall'inizio del 2001 il programma cambia format, divenendo un dating show e riprendendo la formula di \"Agenzia matrimoniale\" (a sua volta derivata dalla rubrica \"Fiori d'arancio\" del programma \"Portobello\"): formare una coppia che possa incominciare una relazione sentimentale; da dopo questo cambio di formula le puntate non sono pi\u00f9 trasmesse in diretta, ma registrate. Le registrazioni avvengono una volta a settimana ed iniziano tra il 25 ed il 31 agosto e finiscono tra il 25 ed il 31 maggio. La messa in onda delle puntate invece inizia tra il 10 ed il 15 settembre e si conclude tra la fine di maggio e l'inizio di giugno.\nInizialmente la nuova versione \"dating\" convisse con la precedente versione \"talk\": in tali mesi alle puntate di genere \"talk\" venne dato come titolo \"C'\u00e8 una cartolina per te\", nelle quali si affrontavano alcune storie in maniera analoga a \"C'\u00e8 posta per te\" (altro programma della De Filippi, trasmesso in prima serata). Alle puntate di genere \"dating\" venne dato invece come titolo \"Cuore cerca cuore\", ma, a partire dall'autunno 2001, la versione \"talk\" venne definitivamente accantonata.\nProtagonista di questa nuova versione \u00e8 il \"tronista\", ovvero colui o colei che \u00e8 in cerca dell'anima gemella. Al tronista di turno, chiamato cos\u00ec perch\u00e9 siede su una sedia avente le sembianze di un trono, vengono presentati i suoi pretendenti, detti \"corteggiatori\" o \"corteggiatrici\": il o la tronista dovr\u00e0 conoscerli tutti affinch\u00e9 possa sondare il suo possibile partner. Quando questi si sentir\u00e0 pronto dovr\u00e0 fare la sua \"scelta\", ossia decidere di iniziare una relazione con il corteggiatore o la corteggiatrice che lo ha colpito maggiormente. Resta per\u00f2 la possibilit\u00e0 per il corteggiatore o la corteggiatrice scelti di accettare o meno la proposta di fidanzamento del tronista.\nRimane, anche in questa nuova versione, il pubblico in studio, che mentre nella versione \"talk\" commentava i vari problemi familiari degli ospiti della puntata, ora invece \u00e8 chiamato a esprimere giudizi sui tronisti ed i loro pretendenti e sui comportamenti da questi tenuti; in questa nuova formula sono presenti anche gli opinionisti. Il successo di questo nuovo format \u00e8 stato tale che dal 2009 il termine \"tronista\" \u00e8 entrato a far parte del dizionario Zingarelli della lingua italiana.\nIl primo tronista in assoluto \u00e8 stato Roberto Maltoni, un uomo single di mezza et\u00e0 alla ricerca dell'amore della vita e disposto a regalare alla propria prescelta un importante anello di fidanzamento. Tra le sue corteggiatrici si fece notare Tina Cipollari, che divenne popolare per il suo atteggiamento ed abbigliamento da vamp; quest'ultima venne poi invitata, dopo la scelta da parte di Roberto, a inaugurare una nuova stagione nel ruolo di tronista assieme a Claudia Montanarini, anch'essa corteggiatrice di Roberto e gi\u00e0 conosciuta in quanto in passato era stata una dei componenti fissi del pubblico in studio della trasmissione (nonch\u00e9 sorella della showgirl Giulia Montanarini, che nel 2011 \u00e8 divenuta a sua volta tronista del programma).\nA partire dal gennaio 2003 nella trasmissione viene introdotta una nuova formula di trono: ai tronisti (che fino ad allora avevano un tempo illimitato per scegliere il proprio partner) venne data una scadenza (quattro mesi) entro la quale effettuare la propria scelta e sono state introdotte le \"esterne\", ovvero la possibilit\u00e0 di incontrare alcuni pretendenti al di fuori della trasmissione per 20-30 minuti, in svariate situazioni e location scelte sia dal tronista sia dai pretendenti per approfondire la conoscenza reciproca, il tutto sotto l'occhio delle telecamere (mentre prima tronisti e pretendenti s'incontravano e interagivano solo in studio durante la registrazione delle puntate). La prima tronista con cui venne inaugurata questa nuova formula \u00e8 stata Lucia Pavan. Per le stagioni 2002/2003 e 2003/2004 si alternarono sia la vecchia formula dei troni a tempo indeterminato senza esterne sia quella dei troni a scadenza con le esterne; a partire dalla stagione 2004/2005 ci sono stati solo i troni a scadenza con le esterne.\nDal gennaio 2010 al Trono Classico viene affiancata una nuova tipologia: il cosiddetto \"Trono Over\", in cui i partecipanti alla trasmissione sono uomini e donne con un'et\u00e0 che va dai quarant'anni in su. Questo trono, anzich\u00e9 un singolo tronista, prevede la presenza di due gruppi di uomini e donne (detti rispettivamente \"cavalieri\" e \"dame\") che cercano un nuovo amore e che possono scegliere di conoscere tra i vari partecipanti la persona con cui sentono una maggiore affinit\u00e0; questo trono non ha n\u00e9 scadenze temporali n\u00e9 esterne (salvo alcune eccezioni) e i suoi pretendenti possono scambiarsi i contatti telefonici e quindi sentirsi e vedersi anche fuori dagli studi televisivi, senza le telecamere; il \"Trono Over\" \u00e8 dunque pi\u00f9 simile al primo tipo di trono avuto dal programma. Questo trono ha riscosso ben presto molto successo, a scapito dei troni giovanili.\nDa settembre 2010 a maggio 2012 viene aggiunto anche un terzo tipo di trono (assieme al Trono Classico ed al Trono Over) chiamato \"L'amore non ha et\u00e0\", in cui il tronista di turno veniva corteggiato da due gruppi di pretendenti: il primo gruppo formato da pretendenti ventenni e il secondo da pretendenti con un'et\u00e0 dai trenta ai cinquant'anni. Da gennaio a maggio 2012 viene aggiunto anche un quarto tipo di trono (insieme al Trono Classico, Trono Over e L'amore non ha et\u00e0) : \"Ragazzi e Ragazze\", con la stessa formula del \"Trono Over\", ovvero nessun tronista singolo ma un gruppo di ragazzi ed un gruppo di ragazze che si corteggiano scegliendo la persona, tra le tante, che li attira di pi\u00f9. Come nella versione \"Over\" anche questo tipo di trono non ha scadenze temporali ed esterne ed i ragazzi possono scambiarsi liberamente i contatti telefonici, sentirsi e vedersi anche fuori dal contesto della trasmissione. Queste due tipologie di trono vengono abbandonate entrambe a maggio 2012 dopo due anni (per L'amore non ha et\u00e0) e 5 mesi (per Ragazzi e Ragazze) in quanto non particolarmente apprezzati dal pubblico. Da settembre 2012, quindi, i tipi di trono usati dal programma restano solo due: il Trono Classico ed il Trono Over.\nNelle stagioni 2016/2017 e 2017/2018, il Trono Classico, fino a quel momento riservato solo agli eterosessuali, si apre anche agli omosessuali, con i tronisti gay Claudio Sona ed Alex Migliorini. Nella stagione 2017/2018 viene introdotto uno spazio all'interno del trono Over, in cui intervengono persone che ricercavano amici d'infanzia persi di vista, oppure fanno proposte di lavoro e quant'altro.\nNella stagione 2020/2021, il Trono Classico ed il Trono Over vengono uniti, non venendo pi\u00f9 registrati e mandati in onda in puntate diverse, e viene realizzata, dopo molti anni, una nuova scenografia per lo studio. Sempre nella stessa stagione viene adottato, a partire dalla puntata del 26 novembre 2020, un nuovo jingle musicale (ovvero il motivo che accompagna l'entrata di tronisti, corteggiatori, dame e cavalieri), in sostituzione del precedente, che era in uso sin dalla stagione 2002/2003, che aveva a sua volta sostituito il primo storico jingle, utilizzato fino alla precedente stagione 2001/2002, che era stato ereditato da \"Amici\". A partire da questa stagione, inoltre, i tronisti possono scriversi con i/le corteggiatori/trici con il cellulare attraverso una chat supervisionata dalla redazione.\nNella stagione 2021/2022 viene accolta la prima tronista transgender: Andrea Nicole Conte.\nControversie.\nA partire dal 2001, quando \"Uomini e donne\" ha cambiato format, numerosissime critiche si sono abbattute su di esso (anche se critiche negative furono fatte al programma gi\u00e0 quand'era un talk-show). \u00c8 stato infatti additato come un esempio palese di \" Televisione spazzatura\", le critiche sono state rivolte ai toni polemici e spesso rissosi, con accenni di turpiloquio, frequenti in molte puntate; particolarmente diseducativi sono stati giudicati i modelli di giovent\u00f9 esibiti in trasmissione. In pi\u00f9 occasioni anche il Moige si \u00e8 scagliato contro la trasmissione di Maria De Filippi.\nParodie.\nDal 2007 al 2010, nel popolare variet\u00e0 comico \"Zelig\", veniva inscenata una parodia del programma, nel quale le comiche Katia &amp; Valeria (Katia Follesa e Valeria Graci), nei panni di due corteggiatrici sui generis (Katiana e Valeriana), corteggiavano il tronista Claudiano, interpretato da Claudio Bisio. La gag comica solitamente prendeva in giro le polemiche scatenate da inezie tipiche della trasmissione, e gli atteggiamenti presuntuosi e rissosi dei suoi protagonisti. Nel corso della gag venne lanciato il tormentone \"Brava, brava, brava!\", con cui Katiana sottolineava sarcasticamente gli interventi di Valeriana.\nAltra parodia \u00e8 inscenata nella trasmissione \"Made in Sud\" (dal 2014): qui la gag prende di mira la versione \"Over\". Gli interpreti della parodia sono Fatima Trotta e Nello Iorio nel ruolo di due anziane dame e Francesco Albanese e Salvatore Misticone, nei panni di due attempati cavalieri.\nPuntate speciali.\n\"Uomini e donne e poi...\".\nEdizione estiva del programma andata in onda da giugno ad agosto 2014 per rivivere le storie pi\u00f9 emozionanti del trono Over e del trono Classico e scoprire cosa \u00e8 accaduto dopo. La voce fuori campo \u00e8 stata quella di Raffaella Mennoia, autrice del programma originale.\n\"Speciale Uomini e donne - Gemma, Giorgio e la lettera che non gli ha mai dato\".\nPuntata speciale andata in onda nella prima serata di venerd\u00ec 3 giugno 2016 incentrata sulla storia d'amore tra Gemma Galgani e Giorgio Manetti, nata all'interno del programma nelle puntate del \"Trono Over\". Lo speciale riprercorse i migliori momenti della loro storia, dal primo incontro fino alla rottura, e si concluse con la lettura da parte di Gemma di una lettera inedita indirizzata a Giorgio.\n\"Speciale Uomini e donne - Le Olimpiadi della TV\".\nPuntata andata in onda nella prima serata di sabato 18 marzo 2017 dove due squadre formate dai protagonisti delle pi\u00f9 recenti edizioni di \"Uomini e donne\", quella del \"Trono Over\" e quella del \"Trono Classico\", si sfidarono in una serie di prove afferenti alle pi\u00f9 disparate discipline. Ogni prova fu incentrata su un programma di Canale 5, e si svolse nello studio del suddetto programma, con specifiche giurie e conduttori. I programmi coinvolti furono: il game show \"Avanti un altro!\", il tg satirico \"Striscia la notizia\", i due talent show \"Tu s\u00ec Que Vales\" e \"Amici di Maria De Filippi\", il people show \"C'\u00e8 posta per te\" e la parte dedicata alle sfilate di moda dello stesso \"Uomini e donne\". La puntata fu vinta dalla squadra del \"Trono Over\" con un punteggio di 4 a 3.\n\"Speciale Uomini e donne - La scelta\".\nPuntate speciali in cui i tronisti effettuavano la loro scelta nel sontuoso Castello di Torcrescenza, quindi al difuori degli studi di \"Uomini e donne\". Ad affiancare i tronisti nelle loro scelte erano presenti alcuni volti noti del programma: Valeria Marini come \"Party Planner\", Giulia De Lellis come esperta di immagine, Gemma Galgani come confidente e Anahi Ricca come stilista.\nEsportazione del format.\nNel 2008, il format della trasmissione era stato esportato in Spagna, col nome \"Mujeres y Hombres y Viceversa\" e trasmesso dalla principale TV iberica di Mediaset, Telecinco; dal 2018 il programma era stato trasferito sulla rete minore Cuatro in seguito ad un calo d'ascolti e nel 2021 \u00e8 stato cancellato dal palinsesto. Nel 2021, la rete albanese Top Channel manda in onda \"Perputhen\", la versione albanese del programma che si rivela un grande successo con ottimi ascolti."}
{"id": "1909884", "revid": "24443", "url": "https://it.wikipedia.org/wiki?curid=1909884", "title": "Valle d'Entremont", "text": ""}
{"id": "1909888", "revid": "767487", "url": "https://it.wikipedia.org/wiki?curid=1909888", "title": "La Mosca Ts\u00e9-Ts\u00e9", "text": "I La Mosca Ts\u00e9-Ts\u00e9 sono un gruppo ska argentino.\nHanno raggiunto il massimo successo mondiale con il brano \"Para no verte mas\" del 1999, contenuto nell'album \"Visperas de Carnaval\", e che in Italia ha raggiunto il 4\u00ba posto nella classifica dei singoli."}
{"id": "1909890", "revid": "110157", "url": "https://it.wikipedia.org/wiki?curid=1909890", "title": "Sretensk", "text": "Sretensk \u00e8 una citt\u00e0 della Russia siberiana sudorientale (kraj Zabajkal'skij), situata sul versante settentrionale dei \"monti Bor\u0161\u010dovo\u010dnyj\", sul fiume \"\u0160ilka\", 385\u00a0km a est del capoluogo \u010cita; \u00e8 il capoluogo amministrativo del distretto omonimo.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1909892", "revid": "77594", "url": "https://it.wikipedia.org/wiki?curid=1909892", "title": "Monumento agli eroi del popolo", "text": "Il Monumento agli eroi del popolo (cinese tradizionale \u4eba\u6c11\u82f1\u96c4\u7d00\u5ff5\u7891, cinese semplificato \u4eba\u6c11\u82f1\u96c4\u7eaa\u5ff5\u7891, pinyin R\u00e9nm\u00edn Y\u012bngxi\u00f3ng J\u00ecni\u00e0nb\u0113i) a Pechino, \u00e8 un monumento nazionale della Repubblica popolare cinese.\nIl monumento fu costruito in memoria dei martiri che dettero la loro vita nelle lotte rivoluzionarie cinesi nel XIX e XX secolo, in base ai voleri della prima sessione plenaria della Conferenza politica consultiva del popolo cinese del 30 novembre 1949. Il progetto \u00e8 dell'architetto Liang Sicheng, con alcuni elementi progettati da sua moglie, Lin Huiyin.\nCaratteristiche strutturali.\nL'altezza del monumento \u00e8 di circa 38 metri, e copre una superficie di 3.000 metri quadrati. La sua costruzione avvenne tra l'agosto del 1952 e il maggio 1958 e si trova sul lato meridionale di piazza Tienanmen, subito a nord del Mausoleo di Mao Tse-tung. Il suo peso \u00e8 di oltre 10.000 tonnellate e comprende circa 17.000 blocchi di marmo e granito di Qingdao (provincia dello Shandong) e del distretto di Fangshan fuori Pechino.\nSul piedistallo del monumento si trovano otto grandi bassorilievi che raffigurano episodi della Rivoluzione, dalla Prima guerra dell'oppio nel 1840 alla fondazione della Repubblica popolare nel 1949; una lettura in ordine cronologico parte da est in senso orario:\nSu un lato del monumento si trova la scritta nella calligrafia di Mao Zedong che dice \"Gloria eterna agli eroi del popolo!\"\nSul retro invece \u00e8 presente una frase abbozzata dallo stesso Mao e scritta da Zhou Enlai che recita cos\u00ec: \"Eterna gloria agli eroi del popolo che hanno perso la vita nella guerra di liberazione del popolo e nella rivoluzione popolare nei tre anni trascorsi!\"\n\"Eterna gloria agli eroi del popolo che hanno perso la vita nella guerra di liberazione del popolo e nella rivoluzione popolare nei trent'anni trascorsi!\"\n\"Eterna gloria agli eroi del popolo che dal 1840 hanno perso la vita in molte battaglie contro nemici interni e stranieri e per l'indipendenza nazionale e la libert\u00e0 ed il benessere del popolo!\"\nLa prima invocazione in cui si parla dei \"tre anni trascorsi\" si riferisce pressappoco alla guerra civile cinese, mentre il riferimento ai \"trent'anni trascorsi\" nella seconda frase si riferisce all'atto rivoluzionario vero e proprio del Partito Comunista Cinese dalla sua fondazione nel 1921 fino alla fine della rivoluzione nel 1949 contro l'invasione compiuta dal Giappone, il dominio dei Signori della guerra ed il KMT.\nInfine, quel \"dal 1840\" \u00e8 da associarsi agli innumerevoli scontri interni ed esterni contro vari nemici della Cina, a cominciare dalla Guerra dell'oppio fino all'istituzione della Repubblica Popolare Cinese."}
{"id": "1909893", "revid": "132266", "url": "https://it.wikipedia.org/wiki?curid=1909893", "title": "Tour operator", "text": ""}
{"id": "1909895", "revid": "110157", "url": "https://it.wikipedia.org/wiki?curid=1909895", "title": "\u0160ilka (citt\u00e0)", "text": "\u0160ilka \u00e8 una citt\u00e0 della Russia siberiana sudorientale (kraj Zabajkal'skij), situata nella valle del fiume omonimo 248\u00a0km a est del capoluogo \u010cita; \u00e8 il capoluogo amministrativo del distretto omonimo.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1909896", "revid": "125272665", "url": "https://it.wikipedia.org/wiki?curid=1909896", "title": "Personaggi di Virtua Fighter", "text": "Questa voce raggruppa tutti i personaggi della serie di videogiochi Virtua Fighter. Tutti i personaggi sono ideati da\nSeiichi Ishii e Yu Suzuki e sviluppati dal Sega-AM2, a meno che specificato diversamente.\nPersonaggi.\nAkira Yuki.\nAkira Yuki \u00e8 nato in Giappone il 23 settembre 1968, pratica lo stile cinese del b\u0101j\u00edqu\u00e1n, tradotto Hakkyoku-ken in giapponese. Ha gli occhi e i capelli castani, \u00e8 di gruppo sanguigno 0, \u00e8 insegnante di Kung-Fu in cui adora appunto esercitarvisi.\nAkira ha uno stile di combattimento completo, che sfrutta le gomitate, i pugni e i calci. Le sue mosse pi\u00f9 celebri sono: il Dashing Elbow, il Double Jumping Kick, lo Shoulder Throw, lo Shoulder Smash, il Double Palm of Tiger e la Stun Palm of Doom. Generalmente, Akira \u00e8 un lottatore estremamente difficile da battere e si trova quasi sempre all'ultimo stage. Solo in Virtua Fighter 3 TB per Dreamcast troviamo Akira tra gli avversari pi\u00f9 deboli, spesso lo si affronta direttamente al primo stage. Akira veste un kimono bianco (blu nell'anime) e una fascia del medesimo colore sulla testa. Secondo la storia della saga, Akira ha vinto il secondo torneo di arti marziali dopo essere stato battuto in finale da Lau Chan nella prima edizione.\nNel primo videogioco \u00e8 doppiato da Takenobu Mitsuyoshi, mentre nei successivi da Shin'ichir\u014d Miki. Nella serie animata \"Virtua Fighter\" Akira \u00e8 un personaggio amante del cibo, spiritoso e a volte impacciato, a differenza della controparte del videogioco dove \u00e8 un ragazzo serio e disciplinato. Nella versione italiana \u00e8 doppiato da Alessandro Quarta.\nPai Chan.\nPai Chan \u00e8 nata il 17 maggio 1975 ad Hong Kong ed \u00e8 la figlia di Lau Chan. Pai nutre un odio profondo nei confronti del padre, ma le cause del contrasto non sono ancora note (Nella serie TV a cartoni animati Pai odia Lau poich\u00e9 ha lasciato morire la madre della piccola Pai, senza preoccuparsi della figlia ma ritirandosi nelle arti marziali come un eremita). Pai indossa sempre abiti tipici cinesi di varie forme, accompagnandoli con dei cerchietti o cappellini intonati. Ha dei capelli lunghissimi, tanto da tenerli raccolti in due trecce che le scendono oltre le spalle. Lei lotta secondo lo stile Mi Zhong Yi cinese (tradotto enseiken in giapponese), famoso per la grazia dei movimenti, caratteristica principale del suddetto stile.\nPai \u00e8 una famosa attrice di film d'azione e un'eccellente ballerina. \u00c8 uno degli avversari pi\u00f9 forti della serie e possiede una velocit\u00e0 pazzesca, in grado di sbaragliare anche l'avversario pi\u00f9 ostico. Secondo la storia della serie, Pai ha continuamente cercato di sconfiggere Lau, senza tuttavia mai riuscirci. Dopo il terzo torneo di arti marziali, Pai scopr\u00ec che il padre aveva contratto un male incurabile, e quindi decise di mettere da parte l'odio che nutriva in lui. Si iscrisse quindi al torneo successivo per dimostrare di poter ereditare i poteri di Lau e sostituirlo. Perse, ma non si diede per vinta: si allen\u00f2 e si iscrisse al quinto torneo per battere il padre ed ereditarne i poteri.\n\u00c8 doppiata da Naoko Matsui in \"Virtua Fighter\" e da Minami Takayama da \"Virtua Fighter 2\" in poi. Nella versione italiana dell'anime \u00e8 doppiata da Federica De Bortoli.\nJacky Bryant.\nJacky Bryant \u00e8 nato il 28 agosto 1970 a San Francisco, in California, e pratica lo stile del Jeet Kune Do. Adora allenarsi e ama la velocit\u00e0, tanto da diventare un pilota professionista di Formula Indy. Nei primi capitoli indossava un completo da combattimento rosso, con le fasciature ad entrambi i polsi e un paio di stivali da motociclista neri. Ha i capelli biondi, abbastanza radi, che terminano in un ciuffo che pende sulla parte sinistra della sua fronte. Dal terzo capitolo in poi, ha sempre indossato una giacca da motociclista con sotto una T-Shirt bianca, blue jeans e scarpe nere.\n\u00c8 il fratello maggiore di Sarah Bryant, e, in quanto tale, possiede uno stile pressoch\u00e9 identico a quello della sorella. Le mosse che i due Bryant hanno in comune sono: il Somersault Kick, il Jumping Foot Stomp, il Jumping Knee e il Side Effect, quest'ultimo eseguibile sia da fermo che in corsa. Oltre a queste, Jacky ha ampliato il suo repertorio di mosse con vari attacchi, come il Soccer Ball Kick, il Double Tornado Kick, il Backside Kick e la Punch-Kick Wheel Combo, e prese, come il Facebuster e la Knee Charge. Rispetto alla sorella, per\u00f2, Jacky pu\u00f2 vantare una maggiore esplosivit\u00e0 nei muscoli delle gambe, e ci\u00f2 gli permette di eseguire salti pi\u00f9 alti e calci pi\u00f9 potenti. A parte il primo capitolo della serie, dove lo si affrontava nella prima battaglia, Jacky \u00e8 uno dei personaggi pi\u00f9 forti e difficili da battere, cos\u00ec come lo \u00e8 per il giocatore che lo sa controllare bene: infatti, i giocatori che usano Jacky possono trovarsi tra le mani un lottatore tanto forte quanto facile da utilizzare, cosa che lo ha reso molto popolare nel mondo dei picchiaduro virtuali.\nNella versione italiana dell'anime \"Virtua Fighter\" \u00e8 doppiato da Vittorio Guerrieri.\nLion Rafale.\nLion Rafale fa la sua prima comparsa in \"Virtua Fighter 2\", dove lo si affronta al quinto round. Da allora in poi, \u00e8 sempre stato messo tra i primi avversari. \u00c8 un ragazzo di bassa statura e ha occhi azzurri e capelli castano chiaro. A partire da \"Virtua Fighter 4\", Lion si fa crescere i capelli fino quasi all'altezza delle spalle e li fa diventare biondi.\n\u00c8 nato a Bordeaux, in Francia, il 24 dicembre 1979, e a soli 15 anni \u00e8 diventato il lottatore pi\u00f9 giovane, nonch\u00e9 il primo lottatore europeo, ad aver mai partecipato al Torneo Mondiale di Arti Marziali. Lion \u00e8 figlio del presidente della Rafale Company, e appartiene alla classe nobiliare parigina. Nonostante ci\u00f2, adora andare in giro in skateboard e mescolarsi con i suoi coetanei. Studia in uno dei migliori licei della Francia ed \u00e8 un collezionista di coltelli. Combatte con lo stile kung fu noto come Tohoro-Ken (meglio noto come \"Stile della Mantide\") e la sua velocit\u00e0 \u00e8 seconda solo a quella di Pai. Il suo repertorio \u00e8 uno dei pi\u00f9 completi di tutta la serie: infatti Lion ha una buona quantit\u00e0 di prese e di attacchi che per\u00f2 sono abbastanza difficili da eseguire.\nNell'anime Lion diventa amico di Akira dopo che questi arriva a Parigi, ed \u00e8 un ragazzo che risente molto degli obblighi imposti dal padre e dalla sua posizione (cosa continuamente ricordatagli anche dalla sua governate Charlotte). Nell'anime suo padre \u00e8 sempre in affari con i nemici di turno, ossia il Kohenken di Ryu Karun nella prima parte, e l'organizzazione nella seconda. Nella prima parte dell'anime spinto dall'amicizia verso Akira (con cui inizialmente voleva scappare usando i soldi di suo padre, prima che questi gli faccia notare il controsenso della sua azione, ossia scappare dal padre continuando tuttavia a dipendere da lui) lo seguir\u00e0 fino in Belgio quando il ragazzo si far\u00e0 rapire dal Kohenken per salvare i suoi amici. Nella seconda parte della serie animata diverr\u00e0 un personaggio ricorrente, entrando con Kagemaru a fare parte del gruppo dei protagonisti, anche perch\u00e9 sar\u00e0 lui (dopo aver spiato una telefonata del padre) ad informare Akira e gli altri della lista di combattenti di arti marziali nelle mani dell'organizzazione.\nNella versione italiana dell'anime \u00e8 doppiato da Stefano Crescentini."}
{"id": "1909897", "revid": "1787156", "url": "https://it.wikipedia.org/wiki?curid=1909897", "title": "Unione Sportiva Citt\u00e0 di Palermo 2003-2004", "text": "Questa voce raccoglie le informazioni riguardanti l'Unione Sportiva Citt\u00e0 di Palermo nelle competizioni ufficiali della stagione 2003-2004.\nStagione.\nIl 2004 \u00e8 per il Palermo l'anno del ritorno in Serie A, dopo un'assenza di 31 anni (l'ultima apparizione risale al 1972-1973). La campagna abbonamenti, svolta in due tranche (quella classica estiva e una inedita a met\u00e0 stagione chiusa a gennaio), port\u00f2 a 12.771 il numero di tessere sottoscritte.\nLa squadra, allenata da Silvio Baldini prima e Francesco Guidolin dopo, si piazza al primo posto del campionato cadetto durante il girone di ritorno: l'aritmetica certezza della promozione viene raggiunta il 29 maggio, con due gare ancora da giocare, a seguito della vittoria casalinga sulla (3-1).\nIn Coppa Italia i rosanero, che si erano qualificati disputando una sola partita, uscirono negli ottavi di finale contro la Roma: i capitolini vinsero 1-0 all'Olimpico e 2-1 al Barbera.\nMaglie e sponsor.\nLa maglia era rosanero mentre i calzoncini erano neri.\nOrganigramma societario.\nArea direttiva\nArea organizzativa\nArea marketing\nArea tecnica\nArea sanitaria"}
{"id": "1909899", "revid": "288300", "url": "https://it.wikipedia.org/wiki?curid=1909899", "title": "Torneo di Amsterdam 2002", "text": ""}
{"id": "1909902", "revid": "1748167", "url": "https://it.wikipedia.org/wiki?curid=1909902", "title": "Episodi di Rat-Man", "text": "La serie animata televisiva di Rat-Man consiste di 52 episodi, dei quali, nella prima emissione del 2006-2007 su Rai 2 e nelle successive repliche fino al 2016, solo 28 sono stati trasmessi in televisione, mentre la serie completa era disponibile in DVD.\nIn occasione dell'uscita dell'ultimo numero del fumetto prevista per il 28 settembre 2017, Rai Gulp ha rimesso in programmazione dal 4 settembre al 23 ottobre 2017 i 28 episodi gi\u00e0 trasmessi in passato seguiti da gran parte dei rimanenti, per un totale di 49 episodi. Il primo degli inediti in TV a venire trasmesso \u00e8 stato \"Robogun\", andato in onda il giorno 2 ottobre 2017. Tre degli episodi, \"La minaccia del Mimo, \"El Corazon\", \"Sotto la pelliccia, niente!\", risultano essere ancora inediti per la TV.\nNell'elenco vengono indicati l'ordine di produzione degli episodi, l'ordine di messa in onda e l'ordine di pubblicazione su DVD.\nAd ogni episodio \u00e8 associato anche un titolo inglese in quanto tutta la serie \u00e8 stata doppiata e realizzata anche in inglese per una commercializzazione all'estero.\nIl silenzio dei ratti.\nRat-man e Brakko vanno al cinema per vedere una parodia di Psycho quando, durante la proiezione del film, avviene un omicidio. La polizia ingaggia Hopkins, un esperto in scienza del crimine e Rat-man, sentendosi escluso prova a risolvere il caso, senza successo. Ma in seguito proprio lui scopre che l'assassino \u00e8 Hopkins. La polizia accorre alla casa del killer e Rat-man, dopo che la Rat-mobile \u00e8 stata sequestrata perch\u00e9 non ha pagato il parcheggio, li segue in metropolitana. Si scopre che Hopkins ha ucciso determinate persone perch\u00e9 al cinema queste rivelavano il finale prima che il film iniziasse. Dopo un breve combattimento, Rat-man domanda a Hopkins cosa far\u00e0 in seguito e questo risponde che uccider\u00e0 tutti e brucer\u00e0 l'edificio per distruggere prove. Ma si accorge di aver rivelato il finale e si butta dalla finestra, morendo. Rat-man festeggia bevendo un t\u00e8, ma si accorge troppo tardi che \u00e8 velenoso.\nIl Ratto e il Dragone.\nRat-man finanzia con 30 milioni di dollari la compagnia archeologa Jones &amp; Jones per ritrovare un autentico fossile di drago giapponese vicino a Tokyo (che i due credono si trovi in Italia o in Somalia). Il fossile viene trovato, portato nel museo della citt\u00e0 e Rat-man diviene il proprietario. Intanto in Giappone la Setta del Dragone viene a sapere del ritrovamento, e arrivati nel museo, rubano lo scheletro (credendo che la reliquia sia stata portata in luogo impuro). Rat-man, venuto a sapere del furto si dirige in Giappone (avendo saputo che il rapinatore si chiama Wang Li) e sotto mentite spoglie riesce ad entrare nel tempio. Qui ha uno scontro con Wang Li (il quale riesce pi\u00f9 volte a fargli perdere il cranio) e a un certo punto sta per dargli il colpo finale quando il combattimento viene fermato dal capo della setta che rivela una sconcertante verit\u00e0: lo scheletro di drago \u00e8 in realt\u00e0 un falso prodotto in Taiwan ed \u00e8 stato trovato (come visto in una foto) a Pisa!\nLa leggenda di Rat-man.\nRat-man cerca inutilmente di fermare un treno con una mano. Arrivato in stazione, scende dal parabrezza del treno e incontra un vecchio che gli d\u00e0 un indirizzo dove pu\u00f2 trovare l'uomo in grado di creare leggende. L'indirizzo si rivela una discoteca dove il supereroe aspetta diverse ore e infine incontra un'attraente donna che lo porta in una stanza e qui Rat-man apre una bottiglia che ha per\u00f2 un effetto soporifero e si addormenta. Rat-man si risveglia una vasca piena di ghiaccio e si accorge di aver perso un rene. Cerca di chiedere informazioni a Fluffy, il cane della donna che aveva incontrato prima ma questo scappa e cade in un tombino. Il supereroe apre il tombino con un fucile a plotoni e nelle fogne ritrova Fluffy, che si rivela un \"ratto indocinese\", una specie di ratto orientale. Subito dopo incontra la misteriosa donna che si rivela in realt\u00e0 il vecchio che aveva incontrato alla stazione. Il vecchio rivela che un supereroe non \u00e8 una persona con i superpoteri ma una persona che si dedica ad aiutare i bisognosi e sconfiggere il crimine. Rat-man, capita la lezione, lo ringrazia e lo lascia, accettando la sua condizione.\nRat-man e la strega del bosco.\nRat-man e Brakko vanno nel Bosco senza Nome per trovare la strega del bosco (che Brakko considera il killer di tutti i campeggiatori che sono entrati nel medesimo bosco). Dopo essersi accampati vengono attaccati da uno yeti mandato dalla strega (che esiste) ma riescono a liberarsene. Decisi ad andarsene, i due si perdono ma trovano una casa commestibile e vengono tratti in inganno dalla strega che li rinchiude in una cella, intenzionata a mangiarseli. Rat-man trova una rana che si rivela una principessa che dice che potr\u00e0 essere riportata umana solo da chi la salver\u00e0 dalla strega. I due creano uno stratagemma e scappano con la rana ma dopo una lunga fuga vengono raggiunti dalla strega riuscendo nuovamente a evitarla. Rat-man e la rana-principessa allora stanno per baciarsi quando un'auto investe la rana e l'autista si offre di riportarli in citt\u00e0.I due accettano. L'autista si rivela essere (allo spettatore) la strega del bosco e infatti l'auto si dirige nel bosco.\nCyber Rat-man.\nRat-man sta navigando su Internet quando, entrato in un sito, il suo computer rimane bloccato per tre giorni e scopre che tutto il mondo \u00e8 finito in questa crisi. Secondo Doc, esperto in scientifica poliziesca, esiste un nucleo nella rete mondiale che produce virus che bloccano il collegamento a Internet. Rat-man viene mandato nella rete (utilizzando un casco che lo teletrasporta mentalmente) per distruggere il nucleo. Nella rete il supereroe viene subito scambiato per un virus dagli antivirus, ma riesce a seminarli. Arrivato nella zona illegale di Internet, arriva nel covo del nucleo, dove pu\u00f2 entrare solo digitando una password e cos\u00ec digita una serie di numeri a caso (visto inoltre che gli antivirus l'hanno scoperto). Dentro trova un gigantesco cervello con occhiali che si rivela l'artefice del disastro che gli aizza contro un centinaio di virus. Allora nel mondo reale, Doc aziona un aspirapolvere che risucchia i virus che finiscono nella testa di Rat-man e il supereroe pu\u00f2 sconfiggere il cervello. A lavoro fatto e tornato nel mondo reale, Rat-man chiede dove sono finiti i virus e Doc gli risponde, ma l'inquadratura viene occupata da virus che interrompono l'episodio.\nRat-man contro il Bruto.\nLa Fraudolent mette in vendita elettrostimolatori per i muscoli e Willy, un gracile nerd spende 500 dollari per farsi i muscoli, ma dopo 12 ore di trattamento rimane come prima e arrabbiandosi, diventa un mega uomo azzurro che inizia a distruggere tutto ci\u00f2 che trova per poi ritornare normale. All'ufficio reclami della Fraudolent Rat-man (venuto perch\u00e9 al telefono ha parlato con un uomo e non con una donna della pubblicit\u00e0) incontra Willy e inizia a prenderlo in giro per il suo fisico. Willy si ritrasforma e inizia a distruggere l'intera citt\u00e0. La polizia e l'esercito fallisce nel fermarlo ma Rat-man (fingendosi un addetto alle consegne) consegna a Willy una tuta dimagrante e, indossata, Willy ritorna normale. Il generale dell'esercito riferisce a Rat-man che Willy verr\u00e0 portato in un luogo top-secret per essere studiato. Nell'ultima scena del film, si vede Willy che, in isolamento, perde a carte con un alieno e per l'ennesima volta si ritrasforma.\nRat-man apprendista stregone.\nUn prologo spiega che ogni 1000 anni un demone tenta di distruggere il mondo, ma un mago lo sconfigge. Ritornati alla realt\u00e0, il mago in questione \u00e8 diventato troppo vecchio e altri 1000 anni sono passati e lui deve scontrarsi nuovamente col demone. Vedendo in una sfera premonitrice la sagoma della testa di Rat-man, lo trasporta con la magia nel suo castello. Il mago inizia ad allenare e a preparare il \"prescelto\", ma questo si rivela incapace di utilizzare la magia e infatti sbaglia continuamente. Dopo aver sbagliato un intero esame, il mago punisce Rat-man obbligandolo a innaffiare le \"999 rose che si trovano sul terrazzo\" (sebbene siano tutte di plastica). Rat-man, per far vedere al maestro di essere un vero mago, utilizza la magia facendo sollevare diverse anfore che riempie e svuota sui fiori. Intanto il mago si scontra col demone e Rat-man interviene, facendo per\u00f2 peggiorare la situazione da parte del mago. All'improvviso una gigantesca massa d'acqua (prodotta dalle anfore che, incontrollate, hanno allagato il castello) travolge il demone uccidendolo. Nell'ultima sequenza si vede Harry Potter che si domanda perch\u00e9 il mago non lo chiami. Si scopre cos\u00ec che avrebbe dovuto essere lui ad essere scelto (la sagoma vista nella sfera era la sua pi\u00f9 due pianeti, che creavano la testa del supereroe)."}
{"id": "1909903", "revid": "2014155", "url": "https://it.wikipedia.org/wiki?curid=1909903", "title": "Baldovino VI di Fiandra", "text": "Origine.\nBaldovino, secondo la \"Genealogica Comitum Flandri\u00e6 Bertiniana\", era il figlio primogenito di Baldovino V, conte delle Fiandre, e della sorella del re di Francia, Enrico I (come ci conferma il monaco e cronista inglese, Orderico Vitale), Adele di Francia, che secondo la \"Genealogi\u00e6 Scriptoris Fusniacensis\" era figlia del re di Francia, Roberto II, detto il Pio e di Costanza d'Arles.&lt;br&gt;Baldovino V delle Fiandre, secondo la \"Genealogica Comitum Flandri\u00e6 Bertiniana\", era il figlio primogenito del conte delle Fiandre, Baldovino IV, e di Ogiva di Lussemburgo, che sempre, secondo la \"Genealogica Comitum Flandri\u00e6 Bertiniana\", era la figlia del Conte del Moselgau, Federico di Lussemburgo (erroneamente, nel testo viene citato il fratello, Giselberto di Lussemburgo) e della moglie di cui non si conosce il nome, che secondo la \"Vita Adelheidis abbatiss\u00e6 Vilicensis\", era discendente dai Corradinidi, conti e duchi della Franconia.&lt;br&gt;I fratelli minori di Baldovino, erano: Roberto il Frisone, che divenne conte di Fiandra un anno dopo la sua morte, e Matilde, duchessa consorte di Normandia e regina consorte d'Inghilterra, in quanto sposa di Guglielmo \"Il conquistatore\".\nBiografia.\nBaldovino non viene citato espressamente, ma solo genericamente (\"aliosque magnae nobilitatis viros\") da Orderico Vitale, come figlio di Baldovino V delle Fiandre, quando, nel 1060, suo padre divenne tutore del nuovo re di Francia, il nipote (era figlio del cognato, Enrico I), Filippo I, ancora monorenne, mentre la \"Chronica Albrici Monachi Trium Fontium\", quando rammenta lo stesso episodio, cita tutti i figli di Baldovino V e Adele, confermando che Baldovino era il primogenito.\nSecondo alcune fonti, in giovent\u00f9, affinch\u00e9 fosse educato, Baldovino fu inviato alla corte del re di Germania e futuro imperatore, Enrico III il Nero, che al raggiungimento della maggior et\u00e0, nel 1045, lo fece conte di Anversa (titolo che gli fu tolto, quando suo padre, Baldovino V, si oppose all'imperatore, Enrico III il Nero).\nCome ci testimoniano gli \"Annales Elnonenses Maiores\", nel 1051, Baldovino, su suggerimento di suo padre, Baldovino V, prese in moglie la Contessa di Hainaut, Richilde di Egisheim, citata erroneamente come Giuditta, che gli port\u00f2 in dote la contea di Mons; questo matrimonio viene confermato anche dalla \"Chronica Albrici Monachi Trium Fontium\", che precisa che Richilde era l'unica figlia del Conte di Hainaut, Reginardo V e della moglie, Matilde di Verdun, sia secondo gli \"Iacobi de Guisia Annales Hanoni\u00e6\" (\"Richildem virginem, filiam Ragineri comitis\"), sia secondo le \"\u00c6gidii Aurevallensis Gesta Episcoporum Leodiensium III\" (\"Richildis comitissa Haynonie filia Raineri comitis filii comitis Raineri Longicolli\"), ad anche secondo la \"Historia Comitum Ghisnensium\" (\"Richildis Montensis comitis filia\").&lt;br&gt;Questo matrimonio di Baldovino con Richilde viene confernato anche dal \"Chronicon S. Andre\u00e6, Castri Cameracesii II\", che precisa che Richilde era vedova del Conte di Hainaut, Ermanno, e che quest'ultimo era nipote di Baldovino V di Fiandra (Ermanno era nipote di Edvige di Francia, sorella di Adelaide di Francia, moglie di Baldovino V), mentre per gli \"Iacobi de Guisia Annales Hanoni\u00e6\" era Richilde a essere cugina di Baldivino I di Hainaut, essendo rispettivamente nipote e figlio di sorelle.&lt;br&gt;Data questa parentela, ben presto la coppia venne minacciata di Scomunica dalle autorit\u00e0 ecclesiastiche, come ci conferma la \"Genealogica Comitum Flandri\u00e6\" (causa la parentela di Ermanno e Baldovino); nella questione allora intervenne Papa Leone IX, che era un prozio di Richilde, che secondo ancora gli \"Iacobi de Guisia Annales Hanoni\u00e6\" li assolse dal loro peccato, ma proib\u00ec loro di avere ulteriori rapporti coniugali.\nAttraverso questo matrimonio Baldovino divenne conte di Hainaut (la contea di Hainaut, era composta dai territori della contea di Mons, del marchesato di Valenciennes e della parte meridionale del marchesato del Brabante), spodestando i due figli minorenni, che Rachele aveva avuto dal primo marito, Ermanno di Hainaut, che, secondo la \"Gisleberti Chronicon Hanoniense\", erano stati avviati alla vita religiosa: Ruggero, che secondo gli \"Iacobi de Guisia Annales Hanoni\u00e6\", era claudicante dalla nascita, divenne, nel 1066, vescovo di Ch\u00e2lons, mentre la figlia Agnese, entreta in monastero, divenne suora.\nTra il 1053 ed il 1054, Baldovino si un\u00ec al padre Baldovino V, nella ribellione contro Enrico III.\nBaldovino nel 1067, divenne Conte delle Fiandre come Baldovino VI, succedette al padre, che in quell'anno era morto; gli \"IAnnales Elnonenses Maiores\" riportano la morte del padre, Baldovino V.\nBaldovino mor\u00ec nel 1070; sia gli \"IAnnales Elnonenses Maiores\" che gli \"Annales Blandinienses\" riportano la morte di Baldovino VI, il 17 luglio (\"XVI Kal Aug\"), riportando altres\u00ec che fu inumato presso l'abbazia di Hasnon, che aveva contribuito a costruire.&lt;br&gt;A Baldovino VI succedette il figlio maggiore, Arnolfo, sia nelle Fiandre che in Hainaut.&lt;br&gt;Rimasta nuovamente vedova la moglie, Richilde, che era preoccupata della ribellione del cognato, Roberto il Frisone, contro suo figlio, Arnolfo, per il possesso delle Fiandre, per avere un alleato contro il cognato, si offr\u00ec in moglie a Guglielmo FitzOsborn, Conte di Hereford, anche lui vedovo e, in quello stesso anno, Richilde, in terze nozze, si un\u00ec a Gugliemo, che, secondo gli \"Annales de Wintonia\" era nipote del re d'Inghilterra, Guglielmo il Conquistatore; il matrimonio fu approvato sia da Guglielmo il Conquistatore che dal re di Francia, Filippo I.&lt;br&gt;Roberto il Frisone aveva contestato la successione a Baldovino VI, e attacc\u00f2 le truppe di Arnolfo, il 22 febbraio 1071, nella battaglia di Cassel, a Bavinchove, ai piedi di Mont-Cassel, prima che queste avessero avuto il tempo di organizzarsi. Arnolfo stesso rimase ucciso nella battaglia insieme a Guglielmo FitzOsborn e Richilde venne catturata dalle forze di Roberto, come ci confermano gli \"Annales Blandinienses\". Lo scontro viene confermato dal documento n\u00b0 XXI del \"Cartulaire de l'Abbaye de Saint-Bertin\", che lo cita come una guerra civile (\"pugna civili\"), avvenuta a Cassel (\"apud castrum Casseletum\"), e conclusa con la morte di Arnolfo III e la cacciata dalla contea della madre, Richilde e del fratello minore, Baldovino; Roberto, dopo aver ottenuto la vittoria, ebbe tutte le Fiandre, divenendo conte di Fiandra, mentre la contea di Hainaut and\u00f2 Baldovino (Baldovino II d'Hainaut).&lt;br&gt;Richilde viene citata assieme al figlio, Baldovino, dal re di Germania e futuro imperatore, Enrico IV di Franconia nel documento n\u00b0 242, datato 1071, dei \"Heinrici IV Diplomata\", in cui le venne riconosciuto il titolo di contessa di Hainaut unitamente al figlio, Baldovino II.\nDiscendenza.\nBaldovino da Richilde ebbe tre figli:"}
{"id": "1909905", "revid": "33689", "url": "https://it.wikipedia.org/wiki?curid=1909905", "title": "Tele Norba", "text": ""}
{"id": "1909906", "revid": "1226", "url": "https://it.wikipedia.org/wiki?curid=1909906", "title": "Planet opera", "text": ""}
{"id": "1909909", "revid": "110157", "url": "https://it.wikipedia.org/wiki?curid=1909909", "title": "Petrovsk-Zabajkal'skij", "text": "Petrovsk-Zabajkal'skij \u00e8 una citt\u00e0 della Russia siberiana sudorientale (kraj Zabajkal'skij), situata 413\u00a0km a ovest del capoluogo \u010cita in una valle compresa fra le catene dei \"monti Cagan-Daban\" a nord e i \"monti Zaganskij\" a sud; \u00e8 il capoluogo amministrativo del distretto omonimo.\nFondata nel 1789 con il nome di Petrovskij Zavod , venne poi scelta come luogo di confino per alcuni decabristi, tra i quali Ivan Ivanovi\u010d Gorba\u010devskij, che vi mor\u00ec nel 1869.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1909910", "revid": "1516566", "url": "https://it.wikipedia.org/wiki?curid=1909910", "title": "Cercopithecus petaurista", "text": "Il cercopiteco nasobianco minore (\"Cercopithecus petaurista\") \u00e8 un primate della famiglia delle Cercopithecidae.\nDescrizione.\nLa lunghezza del corpo pu\u00f2 variare tra 40 e 60 cm, quella della coda pu\u00f2 arrivare a 60 cm; il peso \u00e8 tra 4 e 8 kg. Come per gli altri cercopitechi, vi \u00e8 un certo dimorfismo sessuale, con il maschio pi\u00f9 grande della femmina. Il colore del corpo \u00e8 bruno-rossiccio sul lato dorsale e bianco sul lato ventrale; gli arti e il muso sono pi\u00f9 scuri, tranne la zona di pelo corto e chiaro sul naso, che d\u00e0 il nome alla specie, e la barba bianca che si estende lateralmente e inferiormente.\nDistribuzione e habitat.\nLa specie \u00e8 presente in Africa occidentale, dal Gambia al Ghana e al Togo. L'habitat \u00e8 la foresta in vicinanza dell'acqua.\nBiologia.\nConduce vita arboricola e ha attivit\u00e0 diurna. Vive in gruppi territoriali, formati da un maschio adulto, diverse femmine e piccoli, per un totale da 15 a 20 individui.\nSi nutre soprattutto di frutta, ma la dieta comprende anche foglie e insetti.\nStato di conservazione.\nLa specie non \u00e8 considerata in pericolo dalla IUCN."}
{"id": "1909911", "revid": "80339", "url": "https://it.wikipedia.org/wiki?curid=1909911", "title": "Petrovsk-Zabajkalskij", "text": ""}
{"id": "1909912", "revid": "80339", "url": "https://it.wikipedia.org/wiki?curid=1909912", "title": "Petrovsk Zabajkalskij", "text": ""}
{"id": "1909914", "revid": "80339", "url": "https://it.wikipedia.org/wiki?curid=1909914", "title": "Petrovsk Zabajkal'skij", "text": ""}
{"id": "1909916", "revid": "287204", "url": "https://it.wikipedia.org/wiki?curid=1909916", "title": "Aztreonam", "text": "Laztreonam \u00e8 il nome del principio attivo indicato specificamente contro molte malattie infettive. \u00c8 un antibiotico che appartiene al gruppo dei Monobattami, che sono una delle quattro classi degli antibiotici beta-lattamici; le altre tre sono: le penicilline, le cefalosporine e i carbapenemi. Il Chromobacterium violaceum \u00e8 il batterio da cui \u00e8 stato estratto ma ora \u00e8 sintetizzato in laboratorio.\nFarmacodinamica.\nAttraverso il blocco della transpeptidasi, inibisce la sintesi di una componente della parete cellulare batterica determinando un'azione battericida.\nUna sua caratteristica peculiare \u00e8 l'assenza di reazioni allergiche crociate con altri antibiotici beta-lattamici per la presenza del solo anello lattamico non condensato ad altro ciclo con l'unica probabile eccezione con la cefalosporina Ceftazidime a causa della somiglianza chimica. La peculiarit\u00e0 di questo antibiotico \u00e8 la stabilit\u00e0 alle betalattamasi da gram- . I batteri pi\u00f9 sensibili sono le Enterobacteriaceae, Haemophilus influenzae, neisserie, Pseudomonas aeruginosa, Burkholderia cepacia e anche altri pseudomonas patogeni. Il farmaco non \u00e8 attivo su gram+ e gram- anaerobi obbligati; l'Aztreonam \u00e8 inattivato da ESBL plasmidiche.\nFarmacocinetica.\nL'aztreonam viene somministrato per via endovenosa o intramuscolare, poich\u00e9 \u00e8 acido-sensibile, in cui la biodisponibilit\u00e0 \u00e8 invariata, il farmaco si lega con le proteine sieriche con una percentuale del 56% e l'eliminazione avviene quasi unicamente per via renale con un riscontro nelle urine del 70% della dose somministrata.\nIl picco sierico avviene nella seconda ora dopo l'iniezione per poi essere metabolizzate in piccola parte dal fegato (2-6%).\nL'aztreonam \u00e8 rimosso dal circolo ematico sia con emodialisi sia con dialisi peritoneale.\nIndicazioni.\nViene utilizzato come terapia contro le infezioni causate da agenti patogeni noti come \"Neisseria meningitidis\", \"Haemophilus influenzae\" e \"Escherichia coli\", salmonelle, shigelle e klebsielle.\nNon ha attivit\u00e0 nei confronti dei Gram positivi. Il farmaco \u00e8 raramente prescritto poich\u00e9 superato da farmaci pi\u00f9 efficaci e soggetto a numerose resistenze\nDosaggi.\nPer iniezione endovenosa:\nPer iniezione intramuscolare:\nControindicazioni.\nSconsigliato in soggetti con insufficienza renale, da evitare in caso di gravidanza, ipersensibilit\u00e0 nota al farmaco o in casi di allergia alle penicilline. Deve essere usato con prudenza in caso di insufficienza renale o epatica.\nEffetti indesiderati.\nFra gli effetti indesiderati si riscontrano: vomito, nausea, diarrea, crampi addominali, ittero, rash cutaneo, astenia, cefalea, angioedema, epatite, dispnea. Pu\u00f2 causare la colite pseudomembranosa. Altri effetti collaterali dovuti all'aztreonam sono: ittero ed epatite, aumento degli enzimi epatici, e prolungamento del tempo di protrombina e di tromboplastina parziale.\nInoltre, \u00e8 incompatibile con gli antibiotici: cefradina, metronidazolo, cefalosporine, penicilline, aminoglucosidi, nafcillina, e vancomicina. L'assunzioni di bevande alcoliche a differenza delle cefalosporine non provoca disturbi."}
{"id": "1909917", "revid": "80339", "url": "https://it.wikipedia.org/wiki?curid=1909917", "title": "Petrovsk Zabaykalsky", "text": ""}
{"id": "1909918", "revid": "80339", "url": "https://it.wikipedia.org/wiki?curid=1909918", "title": "Petrovsk-Zabaykalsky", "text": ""}
{"id": "1909919", "revid": "80339", "url": "https://it.wikipedia.org/wiki?curid=1909919", "title": "Petrovskij Zavod", "text": ""}
{"id": "1909920", "revid": "80339", "url": "https://it.wikipedia.org/wiki?curid=1909920", "title": "Petrovsky Zavod", "text": ""}
{"id": "1909921", "revid": "149726", "url": "https://it.wikipedia.org/wiki?curid=1909921", "title": "Cercopiteco nasobianco minore", "text": ""}
{"id": "1909922", "revid": "38120", "url": "https://it.wikipedia.org/wiki?curid=1909922", "title": "Bravestarr", "text": ""}
{"id": "1909927", "revid": "1573940", "url": "https://it.wikipedia.org/wiki?curid=1909927", "title": "Chlorocebus pygerythrus", "text": "Il cercopiteco verde (Chlorocebus pygerythrus ()) \u00e8 un primate della famiglia Cercopithecidae.\nDescrizione.\nLa lunghezza del corpo \u00e8 tra 40 e 60\u00a0cm, mentre la coda pu\u00f2 arrivare a 70\u00a0cm; il peso varia tra 4 e 6\u00a0kg; come per le altre specie del genere i maschi sono pi\u00f9 grandi delle femmine. Il colore del corpo \u00e8 grigioverde sul lato dorsale e quasi bianco su quello ventrale, le estremit\u00e0 degli arti sono nere; anche il muso \u00e8 nero e sulla fronte \u00e8 ben visibile la striscia bianca caratteristica del genere; inoltre anche le guance sono chiare. I maschi, come nelle altre specie congeneri, presentano una caratteristica colorazione bluastra dello scroto che contrasta con il colore rosso vivo del pene.\nBiologia.\nL'attivit\u00e0 \u00e8 diurna e si svolge sia al suolo sia sugli alberi, dove si rifugia per il riposo notturno. Forma gruppi numerosi costituiti da alcuni maschi, un maggior numero di femmine e piccoli, per un totale che pu\u00f2 arrivare a 50 individui. Nei gruppi \u00e8 osservata una rigida gerarchia. Comunicano tra loro con una variet\u00e0 di suoni e gesti.\nLa dieta \u00e8 varia e comprende soprattutto frutta, ma anche altri vegetali, insetti e altri piccoli animali.\nDistribuzione e habitat.\nL'areale di questa specie si estende in Africa orientale e meridionale, dall'Etiopia e la Somalia al Kenya e alla Tanzania, fino al Sudafrica. \u00c8 presente anche sulle isole di Pemba e Mafia (Tanzania), e sull'isola di Manda, dell'arcipelago Lamu.\nPopola vari habitat, dalla foresta alla savana.\nSistematica.\nVi sono cinque sottospecie di \"Chlorocebus pygerythrus\":\nConservazione.\nLa \"IUCN Red List\" classifica \"Chlorocebus pygerythrus\" come specie a basso rischio (\"Least Concern\")."}
{"id": "1909929", "revid": "149726", "url": "https://it.wikipedia.org/wiki?curid=1909929", "title": "Cercopiteco verde", "text": ""}
{"id": "1909933", "revid": "1543377", "url": "https://it.wikipedia.org/wiki?curid=1909933", "title": "Catapulta per aerei", "text": "La catapulta per aerei \u00e8 un tipo di attrezzatura meccanica a vapore atta a fornire una spinta iniziale per favorire il decollo dei velivoli imbarcati ovviando al problema del ridotto spazio disponibile per l'acquisizione della velocit\u00e0 di distacco dal suolo.\nStoria.\nSviluppo.\nL'avvento delle catapulte.\nFino alla seconda guerra mondiale la maggior parte delle catapulte per aerei era di tipo idraulico, anche se singole catapulte a vapore venivano utilizzate su alcune imbarcazioni. Di norma il vapore necessario per il funzionamento delle catapulte a vapore veniva fornito dai motori anche se in singoli casi si ricorreva ad un generatore di vapore che funzionava a perossido di idrogeno.\nLo sviluppo delle prime catapulte a vapore risale ai primi anni trenta, quando si impiegarono per la prima volta nella storia velivoli che decollavano dal ponte delle navi. Ci\u00f2 nonostante le catapulte per aerei videro il loro debutto a bordo di pesanti incrociatori dai quali si lanciavano gli idrovolanti per la ricognizione senza doverli prima mettere in acqua.\nL'utilizzo in campo militare.\nCon lo sviluppo degli apparecchi e con il conseguente aumento del peso dei velivoli, i ponti di volo delle prime portaerei risultarono sempre meno adatti a far decollare dei velivoli ed apparvero sempre troppo corti per permettere a questi di alzarsi in volo, costringendo di fatto i progettisti di queste navi a ricorrere a delle catapulte per lanciare in volo i velivoli. A partire dal 1950 si iniziarono ad utilizzare le prime catapulte a vapore di concezione moderna molto simili a quelle usate a tutt'oggi sulle maggiori portaerei. La prima nave militare ad essere dotata di una catapulta a vapore di questo tipo fu la HMS \"Perseus\" della Classe Colossus.\nDescrizione tecnica.\nFunzionamento.\nIl sistema di lancio consiste in un solco realizzato sul ponte di volo, all'interno del quale viene fatto muovere un sistema di aggancio degli aerei in grado di accelerare in avanti ad alta velocit\u00e0 il velivolo. Il carrello anteriore degli aerei viene collegato al dispositivo nel solco e tutto l'aereo viene proiettato ad una velocit\u00e0 sufficiente per il decollo dalla nave.\nNel caso delle portaerei moderne statunitensi, viene impiegata una barra d'acciaio che rimane agganciata all'aereo da lanciare. Al momento del decollo vengono rilasciati dei fermi, che liberano un pistone inserito in un circuito a pressione dove era stato fatto accumulare vapore. Il pistone si muove e l'aereo raggiunge in 4 secondi una velocit\u00e0 rispetto all'aria somma della velocit\u00e0 impressa dal pistone alla quale va aggiunta la velocit\u00e0 del vento e il vento causato dal movimento della nave. Le catapulte vengono dimensionate per far raggiungere una velocit\u00e0 sufficiente all'apparecchio tale da farlo mantenere in volo, anche in caso di avaria o arresto di un motore.\nImpiego.\nIn genere catapulte per aerei sono presenti sui seguenti tipi di navi:"}
{"id": "1909934", "revid": "123934258", "url": "https://it.wikipedia.org/wiki?curid=1909934", "title": "Camillo Guerra (ingegnere)", "text": "La sua opera si caratterizza per essere stata influenzata dall'eclettismo, appreso soprattutto per via paterna. L'eclettismo si rinviene soprattutto nei lavori giovanili dell'ingegnere napoletano, da cui per\u00f2 si \u00e8 progressivamente allontanato adottando in dosi sempre maggiori uno stile razionalista.\nGuerra, oltre ad essere stato uno dei pi\u00f9 grandi architetti napoletani del XX secolo, \u00e8 noto anche per essere stato uno dei pionieri dell'utilizzo del calcestruzzo armato in Italia, anche per i suoi ridotti costi e praticit\u00e0.\nBiografia.\nFiglio dell'architetto Alfonso Guerra, Camillo si laurea come il padre in ingegneria nell'anno 1912.\nNel 1919, sostenuto da illustri intellettuali napoletani tra cui Croce, salva dall'abbattimento il Mausoleo Schilizzi, opera del padre, proponendone la riconversione in monumento ai caduti della prima guerra. Nella susseguente opera di completamento si occuper\u00e0 delle coperture realizzandole in calcestruzzo armato e non in legno e metallo come prevedeva il progetto originario; si occup\u00f2 anche delle decorazioni interne ed esterne.\nNel 1920 riceve, in qualit\u00e0 di ingegnere del Genio Civile, l'incarico dei tre palazzi dei telefoni a Napoli (Piazza Nolana, Via Depretis, Via Crispi).\nNegli anni venti progetta anche altri edifici come il Palazzo dell'Arte nella Villa Comunale a Napoli (un padiglione espositivo il cui progetto fu realizzato nell'arco di un anno, il 1923), a Salerno il Palazzo di Citt\u00e0 e lo stadio Donato Vestuti.\nDurante il periodo fascista \u00e8 uno dei progettisti che curarono i progetti di bonifica del rione San Giuseppe con la progettazione di un imponente palazzo: la Casa del Mutilato. L'opera, voluta dall'Associazione Nazionale Mutilati e Invalidi di Guerra, \u00e8 posta in un isolato angolare di modeste dimensioni tra via Guantai Nuovi, via Diaz e Piazza Matteotti. Altri progetti di rilievo architettonico del periodo sono il vecchio Istituto Nazionale dei Motori a Fuorigrotta, la sede dell'O.N.D di Chieti del 1934 e l'isolato abitativo delle Manifatture Cotoniere Meridionali in via Don Bosco, risalente al 1938.\nNel dopoguerra ricostruisce il suo Palazzo dei Telefoni in via Depretis, distrutto da un bombardamento, seguendo i nuovi stilemi gi\u00e0 adoperati per la casa del Mutilato.\nGuerra divenne anche professore in varie facolt\u00e0 di Ingegneria nelle seguenti citt\u00e0: Pisa (1935) e Torino (1936) come professore straordinario e poi a Bologna (1938) e a Napoli; in quest'ultima citt\u00e0 divenne anche direttore della Facolt\u00e0 d'Ingegneria in Via Paladino con cattedra in \"Architettura Tecnica e di Architettura e Composizione Architettonica\" e resse la direzione dell'Istituto di Architettura Tecnica e Composizione Architettonica dal 1\u00ba novembre 1938 al 31 ottobre 1959.\nIl figlio di Camillo, Guido Guerra, deceduto il 18 maggio 2011, fu un professore e direttore dal 1\u00ba novembre 1968 al 31 ottobre 1993 dell'Istituto di Costruzioni Edili della Facolt\u00e0 d'Ingegneria dell'Universit\u00e0 degli Studi di Napoli Federico II.\nFu attivo anche a Chieti in Abruzzo, dove realizz\u00f2 nel 1930 il palazzo della Camera di Commercio in stile eclettico neomedievale, nel 1934 l'Opera Nazionale Dopolavoro, attuale Museo universitario di scienze, dallo stile chiaramente littorio, nel 1935-36 realizz\u00f2 il Villaggio del Fanciullo sotto la villa comunale di Chieti, e in collaborazione con l'ingegnere Barra Caracciolo la nuova sede della Biblioteca provinciale \"Angelo Camillo De Meis\" a Chieti, con la torre littoria (1947)."}
{"id": "1909935", "revid": "188323", "url": "https://it.wikipedia.org/wiki?curid=1909935", "title": "Tubetto emulsionatore", "text": ""}
{"id": "1909937", "revid": "188323", "url": "https://it.wikipedia.org/wiki?curid=1909937", "title": "Tubo emulsionatore", "text": ""}
{"id": "1909938", "revid": "287204", "url": "https://it.wikipedia.org/wiki?curid=1909938", "title": "Chlorocebus cynosuros", "text": "Il cercopiteco Malbrouck (\"Chlorocebus cynosuros\" (Scopoli, 1786)) \u00e8 un primate della famiglia Cercopithecidae.\nDescrizione.\nLa lunghezza del corpo \u00e8 tra 40 e 60\u00a0cm, mentre la coda pu\u00f2 arrivare a 70\u00a0cm; il peso varia tra 4 e 6\u00a0kg; come per le altre specie del genere i maschi sono pi\u00f9 grandi delle femmine. Il colore del corpo \u00e8 grigioverde sul lato dorsale e quasi bianco su quello ventrale; il muso \u00e8 nero e sulla fronte \u00e8 ben visibile la striscia bianca caratteristica del genere; inoltre anche le guance sono chiare. I maschi, come nelle altre specie congeneri, presentano una caratteristica colorazione bluastra dello scroto che contrasta con il colore rosso vivo del pene.\nBiologia.\nL'attivit\u00e0 \u00e8 diurna e si svolge sia al suolo sia sugli alberi. Forma gruppi territoriali che possono variare da 6 a 50 individui. Il numero di maschi e di femmine in ciascun gruppo \u00e8 circa lo stesso. Nei gruppi \u00e8 osservata una rigida gerarchia. I membri del gruppo comunicano tra loro con una variet\u00e0 di suoni e gesti.\nLa dieta \u00e8 varia e comprende frutta, altri vegetali, uova, insetti e altri piccoli animali, anche vertebrati.\nDistribuzione e habitat.\nL'areale di questa si estende nell'Africa sudoccidentale e comprende il sud della Repubblica Democratica del Congol'Angola, la Zambia a ovest del fiume Luangwa, la Botswana e la Namibia settentrionale. Gli habitat sono vari, dalla foresta alla savana. Vive anche in montagna fino all'altitudine di 4.500 m.\nSistematica.\nUna volta tutti gli appartenenti al genere \"chlorocebus\" erano raggruppati in un'unica specie, detta \"Chlorocebus aethiops\". Alcuni autori seguono ancora questa classificazione.\nStato di conservazione.\nLa IUCN non considera questa specie separatamente dagli altri clorocebi, ma poich\u00e9 \u00e8 comune in un vasto areale la specie non dovrebbe essere in pericolo."}
{"id": "1909942", "revid": "149726", "url": "https://it.wikipedia.org/wiki?curid=1909942", "title": "Cercopiteco Malbrouck", "text": ""}
{"id": "1909943", "revid": "149726", "url": "https://it.wikipedia.org/wiki?curid=1909943", "title": "Malbrouck", "text": ""}
{"id": "1909944", "revid": "110157", "url": "https://it.wikipedia.org/wiki?curid=1909944", "title": "Borzja", "text": "Borzja \u00e8 una citt\u00e0 della Russia siberiana sudorientale (kraj Zabajkal'skij), situata sul fiume omonimo 349\u00a0km a sudest del capoluogo \u010cita; \u00e8 il capoluogo amministrativo del distretto omonimo.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1909946", "revid": "80339", "url": "https://it.wikipedia.org/wiki?curid=1909946", "title": "Borzya", "text": ""}
{"id": "1909949", "revid": "15756", "url": "https://it.wikipedia.org/wiki?curid=1909949", "title": "Five-star", "text": "Five-Star \u00e8 la prima raccolta antologica della cantante giapponese Yuki, pubblicata il 3 ottobre 2007. La raccolta celebra i primi 5 anni di carriera della cantante e include tutti i singoli pubblicati fino alla sua uscita.\nDescrizione.\n\"Five-Star\" \u00e8 la raccolta (ordinata cronologicamente) dei primi 16 singoli di YUKI. Nonostante sia presente una certa eterogeneit\u00e0 stilistica, tutti i brani sono catalogabili come j-pop.\nEsistono due versioni di questa compilation (la prima di YUKI): una normale (con una sola copertina) ed una limitata (con due copertine diverse), che differisce dall'edizione normale per la diversa grafica di copertina e per la presenza di un DVD con un video intitolato \"Yukinko around the world\" ed il videoclip di \"Biscuit\".\nFu uno degli album di maggior successo commerciale in Giappone durante i mesi di settembre e novembre del 2007."}
{"id": "1909953", "revid": "224230", "url": "https://it.wikipedia.org/wiki?curid=1909953", "title": "Dmitrij Petrovi\u010d Svjatopolk-Mirskij", "text": "Biografia.\nNacque nella famiglia Svjatopolk-Mirskij, una delle pi\u00f9 insigni della nobilt\u00e0 pietroburghese, di antico lignaggio ed originaria della Bielorussia, il cui nome deriva dal Complesso del Castello di Mir, di loro propriet\u00e0. Suo padre, principe P\u00ebtr Dmitrevi\u010d, fu un esponente della politica dell'impero zarista: di tendenze liberali, ricopr\u00ec anche l'incarico di ministro dell'interno tra il 1904 e il 1905.\nDurante gli anni della giovinezza Dmitrij Mirskij rinunci\u00f2 al titolo di principe; da studente inizi\u00f2 ad interessarsi al Simbolismo russo, cominciando a scrivere poesie. Nel 1911 pubblic\u00f2 un libro di versi e nello stesso anno si laure\u00f2 in letteratura all'ateneo della sua citt\u00e0 natale.\nAllo scoppio della prima guerra mondiale serv\u00ec come ufficiale nell'esercito imperiale russo ma quando nel 1917, a seguito degli stravolgimenti politici sfociati nella Rivoluzione d'ottobre, inizi\u00f2 la guerra civile, si schier\u00f2 nelle file dell'Armata Bianca dei controrivoluzionari zaristi al seguito del generale Anton Ivanovi\u010d Denikin.\nNel 1921, quando si era delineata la vittoria dell'Armata Rossa, Mirskij emigr\u00f2 in Gran Bretagna. Qui inizi\u00f2 la sua attivit\u00e0 didattica divenendo professore di letteratura russa all'Istituto di Studi Slavi del King's College di Londra.\nIn seguito il suo avvicinamento al marxismo e il sempre pi\u00f9 consistente interesse verso la situazione politica del suo paese lo portarono ad iscriversi al Partito Comunista di Gran Bretagna e nel 1931 chiese di rientrare in patria. L'anno successivo, con l'aiuto di Maksim Gor'kij, che peror\u00f2 la sua causa presso le autorit\u00e0 sovietiche, ottenne il permesso di rimpatrio. Con la morte di Gor'kij, avvenuta nel 1936 gli venne a mancare non solo un amico, ma anche un influente protettore. Nel 1937, durante le Grandi purghe staliniste, venne arrestato dal NKVD ed internato in un gulag, dove mor\u00ec nel 1939.\nOpere.\nDurante l'arco di tutta la sua vita si occup\u00f2 di critica letteraria, scrivendo numerosi saggi e curando varie antologie sui maggiori scrittori inglesi e russi, interessandosi anche di traduzioni.\nFu collaboratore della rivista \"Criterion\", di T. S. Eliot. Durante un suo soggiorno a Parigi la rivista \"Echange\" ospit\u00f2 i suoi articoli e a Bruxelles, tra il 1926 e il 1928, nell'almanacco \"Versty\", vennero pubblicati suoi scritti.\nDopo il rientro in Unione Sovietica ebbe modo di far conoscere le sue capacit\u00e0 di saggista e divulgatore nell'ambito della critica letteraria, sia russa che straniera, con la sua opera di diffusione della letteratura europea, specialmente anglofona. Come in Europa occidentale, con il suo lavoro, era riuscito a far conoscere il talento di Boris Pasternak, cos\u00ec in patria si prodig\u00f2 per diffondere la conoscenza di autori come T. S. Eliot, Percy Bysshe Shelley, Aldous Huxley, James Joyce.\nNel 1937 pubblic\u00f2, senza firmarla, la prima \"Antologia della nuova poesia inglese\" in lingua russa. Al contempo si dedic\u00f2 alla stesura di articoli di critica su alcuni poeti russi coevi.\nL'opera di Mirskij pi\u00f9 rilevante e conosciuta \u00e8 una \"Storia della letteratura russa\", scritta originariamente in lingua inglese e pubblicata in due volumi nel 1926/1927; partendo dal XII secolo con il Canto della schiera di Igor e concludendosi al primo quarto del XX secolo con l'inizio della cultura letteraria sovietica, rimane uno dei testi basilari per la comprensione dell'evoluzione della scrittura in lingua russa. Il letterato statunitense Edmund Wilson giudic\u00f2 questa sua opera come \u00ab la pi\u00f9 ariosa, illuminante e leggibile \u00bb del panorama della critica del settore, scritta da chi \u00ab ha il senso dei valori letterari e la sicurezza del giudizio \u00bb.\nAntonio Gramsci, gi\u00e0 in carcere, nel luglio del 1931 ebbe dalla cognata Tat'jana \u0160ucht la segnalazione di un articolo di Mirskij sul materialismo storico \u00ab che ha un certo interesse di curiosit\u00e0, perch\u00e9 l'autore [...] che \u00e8 stato ufficiale nell'esercito di Vrangel', solo da un paio d'anni s'interessa a questi problemi \u00bb. Gramsci, che gi\u00e0 conosceva un suo saggio \u00ab molto acuto \u00bb su Dostoevskij, giudic\u00f2 l'articolo pregevole e sorprendente il fatto che Mirskij si fosse impadronito \u00ab con tanta intelligenza e penetrazione di una parte almeno del nucleo centrale del materialismo storico \u00bb, dimostrandosi libero da \u00ab pregiudizi e incrostazioni culturali \u00bb di origine positivistica.\nLa sua opera, a seguito della sua scomparsa nei gulag sovietici, fu ben presto dimenticata. Solo dopo la sua riabilitazione post mortem fu di nuovo presa in considerazione, ma non ebbe mai modo di essere conosciuta ed apprezzata tanto quanto accadde nel mondo occidentale."}
{"id": "1909954", "revid": "149727", "url": "https://it.wikipedia.org/wiki?curid=1909954", "title": "Walsleben (Brandeburgo)", "text": ""}
{"id": "1909959", "revid": "119406658", "url": "https://it.wikipedia.org/wiki?curid=1909959", "title": "Walsleben", "text": "Walsleben \u00e8 un comune di abitanti del Brandeburgo, in Germania.\nAppartiene al circondario dell'Ostprignitz-Ruppin ed \u00e8 parte della comunit\u00e0 amministrativa della Temnitz."}
